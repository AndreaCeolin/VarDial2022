{"id": "1479009", "revid": "116511875", "url": "https://it.wikipedia.org/wiki?curid=1479009", "title": "Dorilla in Tempe", "text": "Dorilla in Tempe (RV 709) \u00e8 un melodramma eroico-pastorale in tre atti di Antonio Vivaldi su libretto di Antonio Maria Lucchini. Peter Ryom suppone che la partitura giunta fino a noi, in forma di pasticcio, sia databile non molto tempo dopo il 1734.\nPrima rappresentazione.\nFu rappresentata per la prima volta il 9 novembre 1726 al Teatro Sant'Angelo di Venezia. In questa occasione i cantanti che si esibirono furono i contralti Maria Maddalena Pieri (Elmiro), Angela Capuano (Dorilla) e Anna Gir\u00f2 (Eudamia), i bassi Domenico Giuseppe Galletti (Filindo) e Lorenzo Moretti (Admeto), il soprano castrato Filippo Finazzi (Nomio). Il lavoro fu successivamente ripreso al Teatro Sporck di Praga per il carnevale del 1732 e per lo stesso palcoscenico il 2 febbraio 1734 con numerosi cambiamenti e inserzioni (pasticcio).\nCaratteristiche.\nNon ci \u00e8 pervenuto alcun libretto che corrisponda alla partitura in questione, autografa solo parzialmente e ricca di arie non vivaldiane:\nSinfonia d'apertura.\nLa sinfonia che apre la Dorilla in Tempe venne catalogata RV709-A da Peter Ryom. Gli strumenti musicali che prendono parte a questa esecuzione sono gli archi, sostenuti dal basso continuo (formato da fagotto o violoncello in unione con il clavicembalo).\nPrimo movimento.\nIl primo movimento della sinfonia d'apertura \u00e8 un \"Allegro\" in tre quarti, che ha come protagonisti i violini. La fine del movimento prende parecchio spunto da quella del Concerto Ripieno in Do maggiore RV114.\nSecondo movimento.\nIl secondo movimento della sinfonia d'apertura \u00e8 un delicato \"Andante\", il quale ripete varie volte alcune brevi frasi musicali, eseguite ancora dai violini, su un basso che cambia accordo a ogni ripetizione.\nTerzo movimento.\nIl terzo movimento della sinfonia d'apertura non \u00e8 assolutamente una novit\u00e0: essa \u00e8 una rielaborazione per pi\u00f9 strumenti delle prime battute de \"La Primavera\", primo concerto de \"Le Quattro Stagioni\" (da \"Il cimento dell'armonia e dell'inventione\", concerto op. 8 n. 1), una composizione pubblicata nel 1725 ad Amsterdam. Questo celebre \"Allegro\" ha uno schema esecutivo A-A-B-B, ossia \u00e8 suddiviso in due parti ognuna con un ritornello alla fine. La prima volta ogni parte viene eseguita in \"forte\", mentre la seconda volta in \"piano\"."}
{"id": "1479013", "revid": "298055", "url": "https://it.wikipedia.org/wiki?curid=1479013", "title": "Marilyn Whirlwind", "text": ""}
{"id": "1479015", "revid": "1305772", "url": "https://it.wikipedia.org/wiki?curid=1479015", "title": "Ulmi (D\u00e2mbovi\u021ba)", "text": "Ulmi \u00e8 un comune della Romania di 4.134 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 8 villaggi: Colanu, Dimoiu, Dumbrava, Matraca, Nisipurile, Udre\u0219ti, Ulmi, Vii\u0219oara.\nA Ulmi, secondo le fonti ufficiali, il 22 dicembre 1989 venne arrestato Nicolae Ceau\u0219escu."}
{"id": "1479018", "revid": "729019", "url": "https://it.wikipedia.org/wiki?curid=1479018", "title": "Felicjan S\u0142awoj Sk\u0142adkowski", "text": "Ha ricoperto la carica di Ministro degli Affari Esteri della Polonia ed \u00e8 stato l'ultimo Primo Ministro prima della seconda guerra mondiale.\nBiografia.\nSk\u0142adkowski studi\u00f2 medicina all'Universit\u00e0 Jagellonica a Cracovia, laureandosi nel 1911. In seguito lavor\u00f2 come medico a Sosnowiec; combatt\u00e9 nelle Legioni Polacche durante la prima guerra mondiale e in seguito nella guerra polacco-sovietica del 1919\u20141921. Nel 1924, come Brigadiere-Generale, fu nominato capo del servizio sanitario militare polacco da J\u00f3zef Pi\u0142sudski.\nDopo il colpo di stato di maggio del 1926, Sk\u0142adkowski funse da Ministro degli Interni, carica che resse (con un piccolo intervallo) fino al giugno 1931. Dopo di questo, fu nominato Ministro della Difesa.\nIl 13 maggio 1936 Sk\u0142adkowski divenne Primo Ministro e Ministro degli Interno. Fu il Primo ministro della Polonia che rimase pi\u00f9 a lungo in carica nel periodo interbellico, restando al potere per 3 anni e 4 mesi fino al 30 settembre 1939.\nDurante le funzioni di Primo Ministro, fu colpito dalla mancanza di mezzi sanitari in molte frazioni della Polonia, ed emise pertanto un decreto che stabil\u00ec che in ogni edificio polacco ci dovesse essere una latrina. Questo port\u00f2 alla costruzione in molte frazioni di strutture in legno sul retro degli edifici, che furono di conseguenza chiamati \"s\u0142awojki\".\nDopo l'invasione tedesca del 1\u00ba settembre 1939, scapp\u00f2 in Romania e vi fu internato. Dopo l'invasione tedesca della Romania nel 1940, and\u00f2 in Turchia e in seguito in Palestina. Nel 1947 si spost\u00f2 a Londra, dove mor\u00ec nel 1962.\nFu membro della Massoneria."}
{"id": "1479021", "revid": "6923", "url": "https://it.wikipedia.org/wiki?curid=1479021", "title": "Bentley Continental S", "text": ""}
{"id": "1479022", "revid": "44638", "url": "https://it.wikipedia.org/wiki?curid=1479022", "title": "Lancia Aurelia/risultati sportivi", "text": ""}
{"id": "1479024", "revid": "287204", "url": "https://it.wikipedia.org/wiki?curid=1479024", "title": "Felicjan Slawoj Skladkowski", "text": ""}
{"id": "1479026", "revid": "199795", "url": "https://it.wikipedia.org/wiki?curid=1479026", "title": "Felicjan Slawoj-Skladkowski", "text": ""}
{"id": "1479027", "revid": "1085247", "url": "https://it.wikipedia.org/wiki?curid=1479027", "title": "Bentley Continental Flying Spur (2005)", "text": "La Bentley Continental Flying Spur \u00e8 una berlina prodotta dalla Bentley. Presentata al salone dell'automobile di Ginevra nel marzo 2005, \u00e8 prodotta dal settembre del 2005.\nHa sostituito i numerosi e ormai vecchi modelli di Bentley Eight basati sulla piattaforma Rolls-Royce Silver Spirit/Bentley Mulsanne.\nQuesta \u00e8 la prima berlina Bentley realizzata indipendentemente dalla casa inglese, da quando \u00e8 entrata a far parte del Gruppo Volkswagen.\nCaratteristiche tecniche.\nUtilizza la piattaforma Volkswagen \"D3\", utilizzata anche da Audi A8 e Volkswagen Phaeton. \nIl motore \u00e8 un 6 litri, 12 cilindri a W di 72\u00ba (due bancate a 90\u00ba, ciascuna con cilindri a V di 15\u00ba), sovralimentato da due turbocompressori, eroga una potenza di 560\u00a0CV a 6100 giri/min, e una coppia motrice di 650\u00a0Nm a 1600 giri/min.\nLa trazione \u00e8 integrale, il cambio a sei rapporti \u00e8 automatico a controllo elettronico, con possibile utilizzo manuale sequenziale.\nVelocit\u00e0 massima 312\u00a0km/h e accelerazione 0-100\u00a0km/h in 5,2 secondi.\nBagagliaio 475\u00a0dm\u00b3, capacit\u00e0 serbatoio 90 litri.\nConsumo: urbano (26,4 litri/100\u00a0km), extra-urbano (12,7 litri/100\u00a0km), misto (17,7 litri/100\u00a0km).\nEmissione di CO2 (misto): 423 g/km.\nCollegamenti esterni.\nSito ufficiale"}
{"id": "1479030", "revid": "31886", "url": "https://it.wikipedia.org/wiki?curid=1479030", "title": "Umberto Fracchia", "text": "Biografia.\nIl padre piemontese, ufficiale di cavalleria, gli trasmise il carattere riservato e scrupoloso. Dalla madre genovese invece Umberto Fracchia eredit\u00f2 la spiccata fantasia e il gusto dell'avventura, che egli a sua volta aliment\u00f2 con le letture salgariane dell'infanzia. Ambedue i tratti del carattere sono riscontrabili in qualche misura nella sua narrativa. Nei suoi scritti \u00e8 anche facile trovare traccia del suo attaccamento al paesino montano di Bargone, nell'entroterra genovese, dove era solito trascorrere il periodo estivo nella casa dei nonni materni. \nAll'et\u00e0 di sette anni si trasfer\u00ec con la famiglia a Roma, dove fece gli studi classici e consegu\u00ec la laurea in giurisprudenza. Fu subito chiara per\u00f2 la sua predilezione per gli studi letterari, cos\u00ec come fu precocissima la sua produzione giovanile. Pubblic\u00f2 a proprie spese i primi libri (\"Le Vergini\" e \"La Favola dell'innocenza\"), quando ancora non aveva ultimato gli studi liceali. Ed era ancora studente universitario, quando fond\u00f2 la rivista letteraria \"Lirica\" assieme ad Arturo Onofri. Attiva tra il 1912 e il 1913, questa rivista assieme ad altre - a partire dalla \"Voce\" fiorentina - aliment\u00f2 l'intenso dibattito della prima met\u00e0 del Novecento.\nNel 1914 partecip\u00f2 come ufficiale alla prima guerra mondiale. Al termine del conflitto, partecip\u00f2 al gruppo di letterati e giornalisti operanti a Roma che rilev\u00f2, con l'intento di dar vita ad una produzione cinematografica di qualit\u00e0, la \"Tespi Film\", presso la quale egli fu regista di 4 film prima che la cinematografia italiana fosse bloccata dalla crisi che la colp\u00ec nei primi anni venti. Torn\u00f2 quindi al giornalismo e alla critica letteraria e dopo la pubblicazione del suo primo romanzo \"Il perduto amore\" (1921), si trasfer\u00ec a Milano. Qui collabor\u00f2 al quotidiano \"Il Secolo\" e poi diresse due settimanali, in successione \"Comoedia\" e \"Novella\", che all'epoca pubblicavano recensioni e racconti inediti. In quel periodo fu anche collaboratore e corrispondente a Parigi del \"Corriere della Sera\". La pubblicazione del secondo romanzo \"Angela\" (1923), tradotto in varie lingue, ebbe un successo clamoroso.\nNel dicembre 1925 usc\u00ec a Milano la nuova rivista \"La Fiera Letteraria\" sotto la sua direzione. Di fronte alle crescenti pressioni del regime fascista, egli cerc\u00f2 di difendere la propria indipendenza. Cos\u00ec, ad esempio, non esit\u00f2 a lasciare la direzione della \"Fiera letteraria\", allorch\u00e9 la redazione di quella rivista fu trasferita a Roma nel 1927 con la nuova testata \"L'Italia letteraria\". D'altronde, l'anno precedente lo stesso Fracchia si era affiancato a Benedetto Croce nel propugnare, sulle pagine del \"Baretti\", l'importanza di una cultura non asservita alla politica e al potere.\nIntanto, durante la sua residenza romana, sempre pi\u00f9 spesso avvertiva il bisogno di riparare nella sua oasi di Bargone, dove la casa dei nonni era stata ristrutturata con fiabesca fantasia. \nLa notte del 5 dicembre 1930, assistito dalla moglie, mor\u00ec a Roma per un attacco di angina pectoris. \nNel 1959, i suoi resti furono traslati nell'amatissima Bargone. I suoi manoscritti e documenti sono conservati nella Biblioteca universitaria di Genova.\nPoetica.\nLa \"fortuna\" di Umberto Fracchia come narratore - perfino paragonato a Verga e a Fogazzaro - esplose nell'ultimo decennio della sua vita ed ebbe larga risonanza anche all'estero, con particolare riferimento al romanzo \"Angela\" e con motivazioni diversificate. Oggi per\u00f2 quei giudizi lusinghieri, a quanto pare, \u00abnon reggono all'assestamento storico\u00bb.\nI suoi romanzi e racconti sono popolati da personaggi emarginati e delusi, spesso solitari e rassegnati, destinati a ripiombare nella tragedia dopo brevi illusioni ed affetti effimeri. Qualcuno ha interpretato le sue opere narrative come una \u00abaccorata elegia di esistenze strozzate\u00bb. Mentre \u00e8 difficile parlare in questo caso di narrativa crepuscolare, sembra piuttosto possibile riconoscere una tradizionale attenzione ai contenuti, che peraltro non esclude i pregi della scrittura, con ben poche concessioni alle ragioni estetiche. Quella di Fracchia \u00e8 stata tra l'altro definita una \u00abprosa pastosa e fluente, regolata nelle larghe movenze come nel ritmo d'una indefinibile ma riconoscibile armonia interiore\u00bb. \nSu una cosa infatti i critici sono concordi, ed \u00e8 nel riconoscere la coerenza morale dell'uomo e il fascino esercitato dalla sua personalit\u00e0 morale. \u00c8 giusto anche ricordare il senso etico del suo giornalismo culturale e il suo impegno anche umano nell'accogliere e valorizzare giovani talenti, soprattutto nella \"Fiera letteraria\". Questa rivista infatti, come ricorda Giuseppe Ravegnani, aveva \u00abmosso l'aria\u00bb persuadendo a credere \u00abnon soltanto nel valore dei singoli, ma soprattutto in quelli collettivi\u00bb. \nBiblioteca e Archivio personale.\nLa sua biblioteca, che conta circa 4.500 volumi e 67 titoli di periodici, \u00e8 ancora oggi custodita, in base ad una convenzione stipulata il 25 ottobre 1982, presso la Civica Biblioteca di Casarza Ligure. La parte pi\u00f9 cospicua ed interessante del fondo archivistico \u00e8 invece conservata nella Biblioteca Universitaria di Genova (l'acquisizione del Fondo \u00e8 stata perfezionata fra il 1980 e il 1982) ed \u00e8 quella relativa al carteggio costituito da oltre 2.000 lettere riferite a non meno di 300 corrispondenti. Parte di questi materiali sono consultabili on line presso il portale Archivio del Novecento in Liguria."}
{"id": "1479031", "revid": "2222980", "url": "https://it.wikipedia.org/wiki?curid=1479031", "title": "Filippo Carcano", "text": "Biografia.\nSi iscrive molto giovane (1855) all'Accademia di Brera di Milano dove \u00e8 allievo di Francesco Hayez, Schmidt, Bisi, Zimmermann, Sogni e del direttore Giuseppe Bertini, avendo per compagni di corso Federico Faruffini, Tranquillo Cremona e Daniele Ranzoni con i quali divider\u00e0 per qualche anno lo studio milanese in via San Primo. Quindi la sua formazione \u00e8 avvenuta nel gruppo degli Scapigliati.\nPoco pi\u00f9 che ventenne compie, insieme al fratello, un viaggio formativo a Parigi e Londra, dove conosce i paesaggisti inglesi e francesi del primo Ottocento.\nTornato in Italia inizia a produrre opere di stampo realista, assai poco apprezzate dalla critica che le ritiene eseguite con l'aiuto della tecnica fotografica.\nIn qualunque caso si mette in evidenza con la \"Partita a bigliardo\" del 1873 e con la \"Scuola di ballo\" del 1874.\nNonostante le critiche Carcano insiste a lavorare assiduamente ed a presentare le proprie opere in varie esposizioni, fin quando nel 1878 vince il premio Mylius.\nDa quel momento le sue opere iniziano a riscuotere un crescente consenso di critica e commerciale.\nVince due volte (1882 e 1897) il premio Principe Umberto. \u00c8 di questo periodo una delle sue opere pi\u00f9 rappresentative, ossia la \"Piazza San Marco\".\nNel 1899 partecipa alla III Esposizione internazionale d'arte di Venezia.\nDiventa professore di figura all'Accademia di Brera, mentre diverse sue opere sono alla Pinacoteca di Brera.\n\u00c8 considerato il caposcuola del Naturalismo lombardo, oltre ad essere l'erede del Piccio per alcuni elementi paesaggistici lombardi e l'anello di saldatura con la moderna corrente paesaggistica lombarda.\nRiposa al cimitero Monumentale di Milano.\nAi giardini pubblici di Porta Venezia c'\u00e8 un monumento a lui dedicato, inaugurato nel 1917, opera dello scultore Boninsegna."}
{"id": "1479032", "revid": "339392", "url": "https://it.wikipedia.org/wiki?curid=1479032", "title": "Spada Suprema", "text": ""}
{"id": "1479033", "revid": "767487", "url": "https://it.wikipedia.org/wiki?curid=1479033", "title": "Valea Lung\u0103 (D\u00e2mbovi\u021ba)", "text": "Valea Lung\u0103 \u00e8 un comune della Romania di 5.026 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 10 villaggi: B\u0103ce\u0219ti, Izvoru, Mo\u0219ia Mic\u0103, \u0218erb\u0103neasa, \u0218tubeie Tisa, Valea lui Dan, Valea Lung\u0103-Cricov, Valea Lung\u0103-Gorgota, Valea Lung\u0103-Ogrea, Valea Mare."}
{"id": "1479037", "revid": "1335027", "url": "https://it.wikipedia.org/wiki?curid=1479037", "title": "Bentley Continental", "text": "Il nome Continental \u00e8 stato usato dalla Bentley dal 1952 su molte sue automobili nel corso degli anni. Di seguito vengono illustrati i modelli che hanno e adottato la dicitura."}
{"id": "1479040", "revid": "767487", "url": "https://it.wikipedia.org/wiki?curid=1479040", "title": "Valea Mare (D\u00e2mbovi\u021ba)", "text": "Valea Mare \u00e8 un comune della Romania di 2.335 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 6 villaggi: G\u00e2rleni, Livezile, Saru, Stratone\u0219ti, Valea Caselor, Valea Mare."}
{"id": "1479042", "revid": "374181", "url": "https://it.wikipedia.org/wiki?curid=1479042", "title": "Thoatherium", "text": "Il toaterio (gen. Thoatherium) \u00e8 un mammifero litopterno estinto, appartenente ai proteroteriidi. Visse Miocene inferiore/medio (circa 17 - 16 milioni di anni fa) e i suoi resti fossili sono stati ritrovati in Sudamerica.\nDescrizione.\nQuesto animale, con una lunghezza di soli 70 centimetri, rappresenta uno dei pi\u00f9 piccoli esemplari di litopterni. L'eccezionalit\u00e0 del toaterio risiede nello sviluppo delle zampe, estremamente simili a quelle del cavallo odierno: come questo, infatti, anche il toaterio svilupp\u00f2 un solo dito munito di zoccolo, portando questa specializzazione a un grado evolutivo ancora ulteriore rispetto a quello del vero cavallo, dal momento che \"Thoatherium\" era sprovvisto anche dei metacarpi e metatarsi laterali (presenti invece nel cavallo odierno). A tutti gli effetti, \"Thoatherium\" \u00e8 il mammifero dal grado di monodattilia pi\u00f9 sviluppato conosciuto. \nLa testa di \"Thoatherium\" assomigliava a quella di altre forme simili ben note, come \"Diadiaphorus\", ma era pi\u00f9 leggera. Il muso era pi\u00f9 allungato e l'orbita posizionata pi\u00f9 all'indietro; in generale, il moso era pi\u00f9 stretto e sottile. La superficie occipitale poteva sostanzialmente essere iscritta in un triangolo, e il bordo superiore dell'occipite sovrastava di molto il condilo occipitale. Le ossa nasali, molto pi\u00f9 corte di quelle di \"Proterotherium\", erano tuttavia pi\u00f9 lunghe di quelle di \"Diadiaphorus\". Gli incisivi inferiori erano entrambi sottili; sui molari inferiori erano presenti un protoconulo e due coni interni riuniti da una forte cresta sublongitudinale. Il metaconulo era sottile. Il collo era curiosamente corto, soprattutto in rapporto alla lunghezza delle zampe. La coda era anch'essa corta.\nLe zampe assomigliavano molto a quele di \"Proterotherium\", ma erano pi\u00f9 gracili. Il perone era particolarmente sottile. Il carpo e il tarso erano anch'essi simili a quelli di \"Proterotherium\", ma erano presenti solo minuscole vestigia delle dita laterali. Le ossa del tarso che, nei cavalli, formano un anello fermo, in \"Thoatherium\" erano appena sviluppate. Il navicolare e l'entocuneiforme, tuttavia, conservavano una notevole lunghezza, mentre nei cavalli sono appiattiti. Il metatarso mediano rimaneva escluso dal contatto con alcune ossa del tarso. I metapodi e le dita erano molto pi\u00f9 lunghe di quelle di \"Proterotherium\". \nIn generale, l'aspetto di \"Thoatherium\" era quello di un animale snello e molto leggero; l'allungamento del tronco era pressoch\u00e9 intermedio tra quello degli artiodattili (pi\u00f9 corto) e quello dei perissodattili (pi\u00f9 lungo). La somiglianza con i cavalli era notevole per quanto riguarda gli arti, ma non si riscontrava n\u00e9 nella testa n\u00e9 nel corpo. A causa della struttura dell'astragalo, inoltre, il funzionamento delle zampe doveva essere pi\u00f9 simile a quello degli artiodattili.\nClassificazione.\nIl genere \"Thoatherium\" venne descritto per la prima volta da Florentino Ameghino nel 1887, sulla base di resti fossili ritrovati nella formazione Santa Cruz in Argentina, in terreni della fine del Miocene inferiore. La specie tipo \u00e8 Thoatherium minusculum, ma a questo genere lo stesso Ameghino descrisse negli anni seguenti altre specie, tutte del Miocene inferiore/medio agentino: \"T. bilobatum, T. crepidatum, T. karaikense, T. rhabdodon, T. velatum\". \n\"Thoatherium\" risulta essere una delle forme pi\u00f9 specializzate dei proteroteriidi, un gruppo di litopterni che svilupparono enormemente gli arti per uno stile di vita da corridori, indipendentemente dagli equidi.\nPaleobiologia.\nLe zampe allungatissime e dotate di un solo zoccolo indicano chiaramente che \"Thoatherium\" era adattato alla corsa veloce su terreni duri, probabilmente sulle praterie che andavano diffondendosi nel corso del Miocene in Sudamerica. La dentatura relativamente poco specializzata, tuttavia, presuppone una dieta a base di materiale vegetale relativamente tenero come le foglie, e non di erba."}
{"id": "1479046", "revid": "174925", "url": "https://it.wikipedia.org/wiki?curid=1479046", "title": "Manutenzione preventiva", "text": "La manutenzione preventiva \u00e8 una politica di manutenzione che si prefigge l'obiettivo di eseguire un intervento manutentivo di \"revisione\", \"sostituzione\" o \"riparazione\", prima che nel componente si manifesti il guasto."}
{"id": "1479057", "revid": "47767", "url": "https://it.wikipedia.org/wiki?curid=1479057", "title": "Dei Antichi", "text": ""}
{"id": "1479058", "revid": "116039032", "url": "https://it.wikipedia.org/wiki?curid=1479058", "title": "Potenziale idrico", "text": "Il potenziale idrico, in agronomia e pedologia, \u00e8 un parametro differenziale che misura l'energia potenziale che ha l'acqua presente nel suolo, in riferimento alle condizioni dell'acqua libera. Questo parametro \u00e8 impiegato per quantificare il lavoro che le piante devono spendere per l'assorbimento radicale ed \u00e8 di basilare importanza nei calcoli relativi all'irrigazione. \u00c8 convenzionalmente indicato con la lettera psi (\"\u03c8\" o \u03a8).\nDefinizione.\nUn determinato volume d'acqua, al pari di tutti i corpi, possiede un'energia potenziale che esprime la sua attitudine a compiere un lavoro e dipende dalle forze a cui \u00e8 soggetta. Questa attitudine \u00e8 significativa solo se espressa in termini relativi, facendo riferimento ad una condizione standard.\nL'International Society of Soil Science (ISSS) definisce come potenziale idrico il lavoro, riferito all'unit\u00e0 di volume d'acqua, che si compie o si libera portando l'acqua da un deposito di acqua pura, posto ad una determinata altezza (condizione di riferimento), alle condizioni in cui si trova nel terreno, nel punto preso in considerazione. Tale definizione si applica facendo riferimento a condizioni standard di temperatura e pressione, ad un sistema termodinamico isolato e ad una quantit\u00e0 infinitesimale d'acqua.\nIn condizioni ordinarie (terreno non saturo) l'acqua presente nel terreno \u00e8 soggetta ad una pressione inferiore rispetto a quella di uno specchio d'acqua pura posto alla pressione atmosferica, in virt\u00f9 delle forze aggiuntive che si esercitano sull'acqua nel sistema terreno (imbibizione dei colloidi, capillarit\u00e0, osmosi). Ne consegue che l'acqua del terreno \u00e8, in condizioni normali, trattenuta con una pressione relativa negativa o tensione. Assumendo uguale a zero la condizione di riferimento, il potenziale idrico esprime una spesa energetica e assume perci\u00f2 un valore negativo.\nFacendo riferimento a condizioni standard, il potenziale idrico \u00e8 espresso da un valore di pressione, come risulta dall'analisi dimensionale:\nPer convenzione, il potenziale idrico si misura quindi in bar. Altre unit\u00e0 di misura si usano se invece si fa riferimento all'unit\u00e0 di massa (J/kg) o all'unit\u00e0 di peso dell'acqua (m o cm). In quest'ultimo caso l'analisi dimensionale risulta come segue:\nEquazione analitica del potenziale idrico.\nIl potenziale idrico, inteso come potenziale totale, \u00e8 la risultante del concorso di pi\u00f9 componenti, che possono avere un differente peso. Analiticamente \u00e8 espresso dalla seguente equazione:\ndove \u00e8:\nPer motivi che sono indicati pi\u00f9 avanti, in condizioni normali il potenziale gravitazionale ha una scarsa rilevanza e pu\u00f2 essere trascurato; altres\u00ec pu\u00f2 essere trascurato il potenziale osmotico, perci\u00f2 alla determinazione del potenziale totale concorrono fondamentalmente il potenziale matriciale o il potenziale di sommersione. Queste due componenti sono fra loro incompatibili nello stesso punto del terreno:\nIn base a quanto detto, in condizioni normali il potenziale idrico s'identifica, sia pure approssimativamente, con il potenziale di sommersione nei terreni saturi e con il potenziale matriciale nei terreni non saturi. In condizioni particolari \u00e8 necessario prendere in considerazione anche altre componenti in quanto assumono un'incidenza non trascurabile. Una sintesi dei casi pi\u00f9 frequenti \u00e8 riportata nella seguente tabella.\nCome si pu\u00f2 osservare dalla tabella, il potenziale idrico assume sempre valori negativi nei suoli non saturi, in quanto tutte le forze in gioco agiscono in modo additivo nel trattenere l'acqua nel terreno. Nei suoli saturi, invece, le componenti concorrono controbilanciandosi; la risultante, positiva o negativa, dipende dai pesi delle componenti in gioco:\nIn definitiva, escludendo i casi particolari, la condizione pi\u00f9 frequente \u00e8 quella in cui il terreno non \u00e8 saturo, il tenore salino \u00e8 relativamente basso e la vegetazione non ha un notevole sviluppo in altezza. In queste condizioni si possono trascurare sia il potenziale osmotico sia il potenziale gravitazionale, identificando perci\u00f2 il potenziale idrico nel potenziale matriciale.\nComponenti del potenziale idrico.\nPotenziale matriciale.\nIl potenziale matriciale o di matrice \u00e8 generato dalla tensione matriciale, la pressione negativa risultante delle interazioni di interfaccia che si esercitano sull'acqua del terreno e che sono riconducibili a due forme:\nLa prima si manifesta con l'adsorbimento dell'acqua sulla superficie dei colloidi (humus e minerali argillosi), la seconda con i fenomeni di capillarit\u00e0 che sono alla base della ritenuta idrica nei micropori. L'acqua del terreno \u00e8 composta perci\u00f2 da tre frazioni: una trattenuta dai colloidi per adsorbimento, una nei micropori per capillarit\u00e0, una presente nei macropori e soggetta a forze estranee alla matrice del suolo e che sostanzialmente si riconducono alla forza di gravit\u00e0 e all'osmosi.\nIn condizioni normali, con basse concentrazioni saline, quella dei macropori \u00e8 acqua libera e il suo potenziale \u00e8 nullo perch\u00e9 l'unica forza che si esercita \u00e8 la gravit\u00e0. Le piante non esercitano sforzi per assorbire questa frazione che, anzi, pu\u00f2 esercitare una pressione positiva in condizioni di saturazione.\nL'acqua trattenuta nei micropori \u00e8 soggetta ad una tensione; il suo valore \u00e8 tanto pi\u00f9 basso quanto maggiore \u00e8 il raggio di curvatura dei menischi nell'interfaccia di separazione fra acqua e aria del terreno. Per sottrarre questo quantitativo d'acqua le piante devono esercitare una forza di suzione compiendo un lavoro. La sottrazione dell'acqua capillare provoca una maggiore curvatura dei menischi e, quindi un abbassamento della tensione; quando il raggio di curvatura raggiunge un valore critico una parte dell'acqua capillare viene repentinamente sottratta in blocco e quella residua si assesta nei micropori formando un nuovo equilibrio; ne consegue che il meccanismo di suzione dell'acqua dei micropori da parte delle piante procede in modo discontinuo, a sbalzi .\nL'acqua adsorbita sui colloidi \u00e8 soggetta ad una tensione ancora pi\u00f9 bassa; il suo valore \u00e8 tanto pi\u00f9 basso quanto minore \u00e8 il numero di strati molecolari che rivestono la superficie dei colloidi. Si \u00e8 stimato che, ad un potenziale di -15 bar, lo spessore di questo velo d'acqua \u00e8 dell'ordine di 14 strati molecolari ; in queste condizioni la maggior parte delle piante priva di adattamenti xerofitici avvizzisce.\nSulla base di quanto detto, in condizioni di non saturazione, il potenziale matriciale ha un valore negativo ed \u00e8 tanto pi\u00f9 basso quanto minore \u00e8 il contenuto dell'acqua nel terreno. Le piante assorbono l'acqua attingendo in modo preferenziale dalle tre frazioni citate, preferendo la frazione libera, soggetta a tensioni nulle.\nPotenziale di sommersione.\nIl potenziale di sommersione o idraulico o piezometrico \u00e8 generato dalla presenza di acqua libera che occupa tutti gli spazi vuoti del terreno. Questo potenziale pu\u00f2 considerarsi nullo oppure positivo in quanto l'acqua presente nei macropori non \u00e8 soggetta a tensione. Al fine di quantificare il valore del potenziale, si pu\u00f2 considerare il terreno alla stregua di una condotta idrica, perci\u00f2 l'energia potenziale \u00e8 determinata secondo le leggi della meccanica dei fluidi.\nAi fini pratici il potenziale di sommersione ha un'importanza limitata: fatta eccezione per le colture sommerse (es. il riso), la saturazione del terreno \u00e8 una condizione temporanea in quanto in breve tempo l'acqua soggetta alla forza di gravit\u00e0 \u00e8 destinata a percolare in profondit\u00e0. Va in ogni modo ribadito che l'applicazione dell'equazione del potenziale idrico, in queste condizioni, richiede l'impiego del potenziale di sommersione in luogo del potenziale matriciale, anche se si tratta di un esercizio, fondamentalmente, di valenza teorica.\nPotenziale osmotico.\nIl potenziale osmotico o potenziale di soluto \u00e8 generato dalla tensione osmotica, forza con cui un soluto lega l'acqua. L'acqua nel terreno non \u00e8 mai allo stato puro, bens\u00ec \u00e8 una soluzione in cui le molecole e gli ioni disciolti esercitano forze di attrazione elettrostatica sulle molecole d'acqua riducendone l'attivit\u00e0. La tensione osmotica \u00e8 sempre negativa.\nIl valore del potenziale osmotico, sempre riferito all'unit\u00e0 di volume, si determina analiticamente applicando l'equazione:\ndove\nA parit\u00e0 di condizioni, la tensione osmotica dipende dalla concentrazione salina della soluzione circolante (\"m\") e dal fattore di van 't Hoff, che esprime il grado di dissociazione elettrolitica. Il valore del fattore \"i\" \u00e8 infatti direttamente proporzionale al numero di ioni prodotti dalla dissociazione e alla percentuale di dissociazione dell'elettrolita. Ad esempio, per il cloruro di sodio \u00e8 uguale a 2, per l'acido solforico \u00e8 uguale a 2,28, per un soluto polare non elettrolita \u00e8 uguale a 1.\nIn condizioni normali la concentrazione salina della soluzione circolante nel terreno \u00e8 inferiore all'1 per mille e il potenziale osmotico assume valori di scarsa incidenza sul potenziale totale. Il suo valore si abbassa in modo pi\u00f9 o meno sensibile al diminuire dell'umidit\u00e0 in quanto la soluzione diventa pi\u00f9 concentrata. Assume invece valori piuttosto bassi, fino a prevalere sullo stesso potenziale matriciale, nei terreni salini o nei suoli soggetti ad apporti di acque salmastre. Non va inoltre trascurata l'incidenza del potenziale osmotico nei terreni soggetti a periodi di aridit\u00e0 pi\u00f9 o meno prolungata: in questi terreni si verifica spesso un accumulo di sali, specie se interessati dalla risalita capillare di acque salse, condizioni che si verificano sovente nell'Italia meridionale. Condizioni temporanee di salinit\u00e0 si possono verificare anche dopo laute concimazioni o abbondante distribuzione di liquami, in quanto aumentano la concentrazione della soluzione circolante determinando un abbassamento sensibile del potenziale osmotico.\nPotenziale gravitazionale.\nIl potenziale gravitazionale \u00e8 generato dalla posizione relativa dell'acqua nel campo gravitazionale. Questa componente \u00e8 di limitata importanza in quanto i dislivelli geometrici che le piante devono superare sono generalmente modesti e in ogni modo non \u00e8 d'interesse in ambito agronomico. La sua incidenza diventa infatti rilevante solo per alberi alti decine di metri, in quanto il potenziale gravitazionale diminuisce di un bar ogni 10 metri d'altezza.\nValori teorici e ordinari del potenziale idrico.\nCome visto nel paragrafo precedente, il potenziale idrico assume, nella maggior parte dei casi, un valore negativo. Occorre perci\u00f2 fare attenzione al significato delle locuzioni \"potenziale alto\" e \"potenziale basso\". Trattandosi di valori negativi, un potenziale alto (basso in valore assoluto) presuppone una bassa capacit\u00e0 di ritenuta dell'acqua, perci\u00f2 le piante effettueranno una modesta spesa energetica. Al contrario, se il potenziale \u00e8 basso (ossia alto in valore assoluto) il terreno trattiene l'acqua con forza e le piante devono compiere un notevole sforzo per assorbire l'acqua.\nLo stato di umidit\u00e0 di un terreno pu\u00f2 variare dalla completa saturazione, che si realizza quando l'acqua occupa tutti gli spazi vuoti, alla completa disidratazione che si realizza quando nel terreno resta esclusivamente l'acqua incorporata stabilmente all'interno della matrice solida (ad esempio, l'acqua incorporata nei reticoli cristallini. Questa seconda condizione, in realt\u00e0, si realizza solo in laboratorio, sottoponendo un campione di terreno ad essiccazione completa per riscaldamento a temperature superiori a 100\u00a0\u00b0C per alcuni giorni. Nella pratica, infatti, il contenuto d'acqua nel terreno arido \u00e8 il risultato di un equilibrio che s'instaura tra umidit\u00e0 relativa dell'aria e umidit\u00e0 del terreno: esponendo un campione di terra, completamente disidratato, all'aria si avr\u00e0 un riassorbimento di umidit\u00e0 per il fenomeno dell'igroscopia.\nNelle due condizioni estreme il potenziale idrico varia entro un campo molto ampio, che va da un minimo di 0 bar, nel terreno saturo , ad un massimo di -10.000 bar nel terreno completamente disidratato. Adottando il Sistema Internazionale questi valori si esprimono in MPa, con un campo di variazione compreso fra 0 MPa e -10\u00b3 MPa .\nAi fini pratici, l'ampiezza del campo di variazione del potenziale idrico non si presta all'uso di una scala lineare. Le variazioni di potenziale idrico di maggior interesse, in ambito agronomico, si collocano infatti entro poche decine di bar e, nella realt\u00e0 pratica, raramente il potenziale idrico scende sotto il limite di -31 bar , valore in corrispondenza del quale la maggior parte delle piante non \u00e8 in grado di sopravvivere. Per questo motivo le variazioni del potenziale idrico si esprimono su scala logaritmica.\npF.\nNel 1935 R.K. Schofield propose l'uso di un indice numerico correlato, detto \"pF\", in luogo del potenziale idrico. Il vantaggio del pF consiste nella semplicit\u00e0 della scala, in quanto il campo di variazione di questo indice \u00e8 compreso fra un minimo pari a 0 ad un massimo pari a 7 ed \u00e8 basato su una scala lineare.\nIl pF \u00e8 correlato al potenziale idrico, espresso in centimetri d'acqua per mezzo dell'operatore matematico p:\nIn altri termini, il pF \u00e8 il cologaritmo del valore assoluto del potenziale idrico espresso come altezza in centimetri di una colonna d'acqua. Si noti che la relazione che lega il pF al valore assoluto del potenziale idrico \u00e8 la stessa che lega il pH alla concentrazione di ioni H+ in una soluzione.\nLa corrispondenza fra pF e potenziale idrico \u00e8 riassunta nella seguente tabella:\nPoich\u00e9 il metro d'acqua e il bar si equivalgono a meno del fattore 10,197 (1 bar = 10,197 mH2O), negli intervalli di variazione del potenziale idrico d'interesse agronomico si pu\u00f2 approssimativamente far corrispondere il pF al cologaritmo del valore assoluto del potenziale espresso in bar.\nUmidit\u00e0 e potenziale idrico.\nSulla base di quanto si \u00e8 detto in precedenza si pu\u00f2 capire che la misura dell'umidit\u00e0 del terreno non \u00e8 sufficiente a valutare l'effettiva disponibilit\u00e0 idrica per le piante. Questo valore, anzi, isolato dal contesto, \u00e8 fuorviante: lo stesso valore di umidit\u00e0 pu\u00f2 rappresentare una buona disponibilit\u00e0 idrica in un terreno sabbioso e invece provocare l'appassimento della stessa pianta in un terreno argilloso o in uno terreno torboso. D'altra parte \u00e8 emblematica l'inospitalit\u00e0 di uno stagno salato per la maggior parte delle piante: una pianta priva di adattamenti soffre di stress idrico o addirittura avvizzisce sulla sponda di uno specchio d'acqua salata pur trovandosi in condizioni di elevata umidit\u00e0.\nIl motivo di tutto ci\u00f2 risiede nel fatto che lo stesso quantitativo d'acqua, presente in differenti terreni, \u00e8 soggetto a forze (o, meglio, tensioni) differenti. Una maggiore tensione dell'acqua (in valore assoluto) si traduce in un potenziale idrico pi\u00f9 basso, per cui le piante devono esercitare uno sforzo pi\u00f9 intenso per assorbire l'acqua. In definitiva il concetto si sintetizza affermando che \"l'abbassamento del potenziale idrico riduce la disponibilit\u00e0 dell'acqua\".\nL'effettiva disponibilit\u00e0 dell'acqua \u00e8 dunque determinata dal valore del potenziale idrico. Mettendo in relazione l'umidit\u00e0 del terreno con il potenziale idrico si possono individuare alcuni valori notevoli definiti genericamente costanti idrologiche del terreno. Il termine costante indica che il valore notevole \u00e8 una propriet\u00e0 del terreno, anche se la definizione di costante \u00e8 inappropriata per alcune di esse.\nCapacit\u00e0 idrica massima.\nLa \"Capacit\u00e0 idrica massima\" (CIM) \u00e8 il valore di umidit\u00e0 corrispondente alla completa saturazione del terreno. Per convenzione si assume che il potenziale idrico a questo valore di umidit\u00e0 sia nullo e il pF tende a 0 .\nQuando il terreno \u00e8 alla capacit\u00e0 idrica massima la tensione matriciale \u00e8 nulla e le piante assorbono l'acqua contenuta nei macropori, soggetta esclusivamente alla forza di gravit\u00e0 (fatta eccezione per le acque salmastre).\nCapacit\u00e0 di campo.\nLa \"capacit\u00e0 di campo\" o \"capacit\u00e0 di ritenuta idrica\" o \"capacit\u00e0 di ritenzione\" (CC) \u00e8 il valore di umidit\u00e0 corrispondente alla piena saturazione dei micropori e all'assenza totale dell'acqua nei macropori. Sul valore del potenziale idrico associato alla capacit\u00e0 di campo gli Autori non concordano universalmente. Alcune fonti propongono un potenziale idrico di -0,1 bar (pF\u22482) , altre valori differenti dipendenti dal tipo di terreno, ad esempio, da -0,06 bar di un terreno sabbioso (pF\u22481,8) a -0,3 bar di un terreno argilloso (pF\u22482,5) , altre -0,33 bar (pF\u22482,53) . In generale la letteratura riporta comunque valori compresi fra -0,1 bar e -0,3 bar .\nIl terreno alla capacit\u00e0 di campo \u00e8 considerato un valore ottimale di umidit\u00e0 in quanto rappresenta il punto di incontro fra le esigenze di equilibrio disponibilit\u00e0 d'acqua e disponibilit\u00e0 d'aria, quelle relative all'immagazzinamento di riserve idriche stabili e quelle relative allo sforzo esercitato dalle piante nell'assorbimento idrico. L'acqua in eccesso sopra la capacit\u00e0 di campo occupa i macropori, perci\u00f2 \u00e8 assorbita con maggiore facilit\u00e0, tuttavia essendo soggetta a percolazione profonda non si conserva stabilmente nel terreno; inoltre la presenza di acqua oltre la capacit\u00e0 di campo sottrae spazio all'aria, ugualmente indispensabile per la maggior parte delle piante.\nL'acqua presente nel terreno alla capacit\u00e0 di campo \u00e8 trattenuta nei micropori per capillarit\u00e0 oppure adsorbita sui colloidi, perci\u00f2 \u00e8 sottratta all'azione della forza di gravit\u00e0 ed \u00e8 - almeno in parte - disponibile per le piante.\nCoefficiente di avvizzimento.\nIl \"Coefficiente di avvizzimento\" o \"punto di avvizzimento\" o \"punto di appassimento\" \"coefficiente di appassimento permanente\" o, impropriamente , \"coefficiente di appassimento\" (CA) \u00e8 quel valore di umidit\u00e0 in corrispondenza del quale le piante non riescono pi\u00f9 a vincere la tensione. In queste condizioni, in assenza di meccanismi di adattamento xerofitici, le piante muoiono per avvizzimento.\nIl coefficiente di avvizzimento \u00e8 impropriamente definito come una costante del terreno, in realt\u00e0 il suo valore dipende - oltre che dal terreno - anche dalla specie vegetale. La maggior parte delle piante, tuttavia, manifesta sintomi di avvizzimento a valori di potenziale idrico compresi fra -15 bar e -25 bar (pF\u22484,2\u00f74,4), anche se ci sono piante alofite o xerofite che possono assorbire l'acqua fino a potenziali di -175 bar . Va tuttavia considerato che il potenziale idrico varia secondo una scala logaritmica e la differenza di umidit\u00e0 in questo intervallo di variazione \u00e8 di limitata rilevanza al punto da poter considerare il coefficiente di avvizzimento una costante propria del terreno.\nIl coefficiente di avvizzimento rappresenta il limite estremo compatibile con la vita delle piante agrarie. L'acqua contenuta in eccesso, rispetto a questo valore, \u00e8 considerata disponibile; al di sotto del valore \u00e8 invece presente acqua capillare non disponibile, che pu\u00f2 essere sottratta al terreno solo per evaporazione spontanea o per essiccazione in stufa.\nCoefficiente igroscopico.\nIl \"Coefficiente igroscopico\" (CI) \u00e8 quel valore in corrispondenza del quale l'umidit\u00e0 del terreno \u00e8 in equilibrio con quella dell'aria. Il potenziale idrico oscilla fra -100 bar e -1000 bar in funzione dell'umidit\u00e0 relativa dell'aria. Questa costante idrologica non ha alcuna importanza sotto l'aspetto agronomico in quanto definisce una condizione ambientale proibitiva per la generalit\u00e0 delle piante.\nCon il terreno al coefficiente igroscopico \u00e8 stata persa tutta l'acqua capillare; resta solo uno strato adsorbito sui colloidi e trattenuto con tensioni molto alte (in valore assoluto) che neppure l'evaporazione pu\u00f2 allontanare: solo un abbassamento dell'umidit\u00e0 relativa dell'aria o un aumento della temperatura pu\u00f2 sottrarre ulteriori quantitativi d'acqua. L'umidit\u00e0 presente sotto il coefficiente igroscopico si pu\u00f2 infatti allontanare essiccando il terreno in stufa ad oltre 100\u00a0\u00b0C per 1-2 giorni, tuttavia l'umidit\u00e0 persa viene riacquistata per igroscopicit\u00e0 riportando il campione di terra alle condizioni ambientali ordinarie.\nFrazioni dell'acqua nel terreno.\nLe costanti idrologiche del terreno definiscono i limiti fra intervalli di umidit\u00e0 che hanno differenti destini, in quanto soggetti a tensioni diverse: questi intervalli sono detti rispettivamente, passando da potenziali alti a potenziali alti, \"acqua gravitazionale\", \"capillare disponibile\", \"capillare non disponibile\" e \"igroscopica\".\nAcqua gravitazionale.\nDetta anche \"acqua di percolazione\", \u00e8 quella frazione di umidit\u00e0 compresa fra la capacit\u00e0 di campo e la capacit\u00e0 idrica massima. L'acqua gravitazionale ha un potenziale alto (da -0,1\u00f7-0,3 bar a 0 bar) perci\u00f2 \u00e8 facilmente soggetta ad essere sottratta per azione della forza di gravit\u00e0 (percolazione profonda), dell'assorbimento radicale e dell'evaporazione diretta.\nL'acqua gravitazionale occupa i macropori del terreno e ha una permanenza limitata: da poche ore nei terreni a tessitura grossolana a qualche giorno in quelli a tessitura fine o finissima. Persiste per tempi pi\u00f9 lunghi solo nei terreni mal drenati o con falde superficiali.\nLa presenza di acqua gravitazionale non rappresenta affatto una condizione ottimale in quanto sottrae spazio all'aria rendendo il terreno asfittico. Per questo motivo \u00e8 fondamentale un buon drenaggio al fine di allontanare in tempi brevi l'eccesso idrico.\nAcqua capillare disponibile.\nDetta anche \"acqua disponibile\" o \"riserva utilizzabile\", \u00e8 quella frazione di umidit\u00e0 compresa fra il coefficiente di avvizzimento e la capacit\u00e0 di campo. Il potenziale idrico \u00e8 relativamente alto (da -15\u00f7-25 bar a -0,1\u00f7-0,3 bar) e permette a questa frazione di sottrarsi alla forza di gravit\u00e0. L'acqua capillare infatti \u00e8 trattenuta per capillarit\u00e0 e pu\u00f2 essere allontanata solo con l'assorbimento radicale e con l'evaporazione diretta.\nSi tratta della frazione di maggiore interesse agronomico, in quanto trattenuta stabilmente dal terreno e resa disponibile alle piante. I tempi di esaurimento dipendono dall'intensit\u00e0 dell'evapotraspirazione; in condizioni di limitata disponibilit\u00e0 irrigua, la tecnica agronomica si prefigge lo scopo di rallentare i tempi di esaurimento, adottando quegli accorgimenti che riducono le cause di evaporazione diretta a favore dell'assorbimento radicale e della traspirazione (es. la sarchiatura e la pacciamatura).\nUn aspetto importante da tenere in considerazione \u00e8 che, nel corso del suo esaurimento, l'acqua disponibile residua \u00e8 trattenuta con tensioni via via pi\u00f9 alte, che fanno scendere il potenziale idrico da -0,1\u00f7-0,3 bar a -15\u00f7-25 bar. Dal momento che in prossimit\u00e0 del coefficiente di avvizzimento le piante manifestano gi\u00e0 uno stato di sofferenza, gli Autori distinguono spesso due frazioni dell'acqua disponibile: una trattenuta a potenziali alti (acqua o riserva facilmente utilizzabile o umidit\u00e0 equivalente), l'altra trattenuta a potenziali bassi.\nIl \"limite critico\" che separa queste due frazioni non \u00e8 ben definito e varia di coltura in coltura, soprattutto in relazione alla fase fenologica e alle esigenze fisiologiche specifiche. In generale, per le colture pi\u00f9 esigenti, si considera facilmente utilizzabile la quota superiore al 70-80% dell'acqua disponibile, per le colture mediamente esigenti la quota superiore al 60-70%, per quelle pi\u00f9 resistenti la quota superiore al 40-50% . In condizioni di accumulo di salinit\u00e0 il limite critico si innalza sensibilmente rispetto ai valori orientativi appena citati.\nAcqua capillare non disponibile.\n\u00c8 quella frazione di umidit\u00e0 compresa fra il coefficiente igroscopico e il coefficiente di avvizzimento, trattenuta con potenziali che vanno da un massimo di -15\u00f7-25 bar ad un minimo di -100\u00f7-1000 bar, quest'ultimo dipendente dall'umidit\u00e0 relativa dell'aria. Questa frazione non ha interesse agronomico in quanto solo alcune piante a forte adattamento xerofitico riescono ad utilizzarne una parte. Al di fuori di questi casi particolari, l'acqua non disponibile \u00e8 allontanata dal terreno solo per evaporazione.\nAcqua igroscopica.\n\u00c8 quella frazione di umidit\u00e0 che resta nel terreno quando raggiunge il coefficiente igroscopico, trattenuta a potenziali molto bassi in virt\u00f9 dell'igroscopicit\u00e0 del terreno. Condizioni di questo genere si raggiungono solo in caso di marcata aridit\u00e0, in genere negli strati pi\u00f9 superficiali del suolo e in ogni modo rappresentano contesti che esulano dagli ambiti agronomici.\nCurva di ritenzione idrica.\nLa relazione empirica che lega l'umidit\u00e0 del terreno al potenziale idrico \u00e8 rappresentabile graficamente tracciando la curva di ritenzione idrica. Ogni terreno ha una propria curva che pu\u00f2 essere costruita su scala logaritmica, usando come ordinata il potenziale idrico, oppure su scala lineare, usando il pF.\nLa curva si determina per via empirica misurando il potenziale idrico a differenti valori di umidit\u00e0. Per questa operazione si pu\u00f2 ricorrere a differenti metodi. In genere l'umidit\u00e0 si determina per essiccazione di un campione di terreno in stufa e il potenziale idrico con un tensiometro. Questo metodo \u00e8 tuttavia laborioso e lungo, mentre per questo scopo si presta meglio l'uso dell'apparecchio di Richards.\nL'andamento della curva offre una visione d'insieme delle propriet\u00e0 idrologiche di un terreno anche ad un esame sommario. In generale i suoli con elevata capacit\u00e0 di invaso, in grado di accogliere consistenti quantitativi d'acqua (es. i terreni con alta dotazione in colloidi come quelli argillosi o ricchi di sostanza organica), hanno curve di ritenzione idrica espanse in larghezza, mentre i suoli a tessitura grossolana e poveri di colloidi (es. terreni sabbiosi o pietrosi) hanno curve strette. La larghezza della curva \u00e8 correlata con la porosit\u00e0 totale del terreno.\nSotto l'aspetto agronomico \u00e8 per\u00f2 di particolare importanza l'ampiezza in larghezza del tratto di curva compreso fra la capacit\u00e0 di campo e il coefficiente di avvizzimento, in quanto offre un'indicazione della capacit\u00e0 del terreno di trattenere stabilmente acqua che sar\u00e0 disponibile. I terreni torbosi e quelli argillosi, dotati di alta capacit\u00e0 di ritenzione idrica mostrano un tratto espanso in larghezza, contrariamente a quelli grossolani che hanno invece una limitata capacit\u00e0 di immagazzinare acqua.\nIl rapporto fra la larghezza del tratto CC-CA (acqua capillare disponibile) e quella del tratto CC-CIM (acqua gravitazionale) \u00e8 correlato al rapporto fra microporosit\u00e0 e macroporosit\u00e0 e offre un'indicazione di massima del quantitativo d'acqua che il terreno invasa riesce a trattenere stabilmente. I terreni argillosi mostrano un tratto CC-CA ampio anche in termini relativi (ossia riferito all'ampiezza totale della curva), mentre quelli sabbiosi mostrano un tratto CC-CA molto stretto rispetto al tratto CC-CIM. Ci\u00f2 implica che i terreni sabbiosi, oltre ad invasare quantitativi d'acqua limitati, ne trattengono una quota minima, in quanto, a causa dell'elevata macroporosit\u00e0, la perdono in gran parte per percolazione profonda. Al contrario, i terreni argillosi sono in grado di invasare grandi quantit\u00e0 d'acqua e di trattenerne una quota cospicua in virt\u00f9 della notevole microporosit\u00e0. Questa propriet\u00e0 si evidenzia in particolare nei terreni dotati di una cattiva struttura: l'eccessiva microporosit\u00e0 di questi terreni \u00e8 infatti causa di una difficolt\u00e0 di drenaggio dell'acqua in eccesso; la curva di ritenzione idrica dei terreni mal strutturati mostra infatti un tratto CC-CIM molto stretto.\nEffetto di isteresi.\nL'effetto d'isteresi \u00e8 un fenomeno per cui la curva di ritenzione idrica di un terreno in fase di umettamento ha un percorso differente rispetto allo stesso terreno in fase di essiccamento. A parit\u00e0 di umidit\u00e0, infatti, lo stesso terreno trattiene l'acqua con un potenziale pi\u00f9 basso quando \u00e8 in fase di essiccamento rispetto al potenziale in fase di umettamento.\nAi fini agronomici interessa in particolare il comportamento del terreno in fase di essiccamento, perci\u00f2 la curva di ritenzione andrebbe rilevata in queste condizioni. Infatti, una delle principali applicazioni della curva di ritenzione idrica consiste nella determinazione del momento ottimale in cui eseguire un intervento irriguo.\nL'impiego di una curva determinata con terreno in fase di inumidimento porterebbe ad una sottostima dell'umidit\u00e0 critica di intervento: ipotizzando di voler intervenire quando l'umidit\u00e0 scende al valore x, in realt\u00e0 il potenziale idrico \u00e8 pi\u00f9 basso di quello atteso. Ci\u00f2 implica che in prossimit\u00e0 dell'intervento irriguo, con terreno in prosciugamento, le piante stiano soffrendo pi\u00f9 di quanto ci si attenda.\nApplicazione pratica.\nL'applicazione pratica di maggior rilievo \u00e8 l'individuazione del momento in cui intervenire. Una volta note le costanti idrologiche o la curva di ritenzione del terreno in cui si opera, si pu\u00f2 procedere ad una tecnica di irrigazione razionale basata sul bilancio idrico del terreno, in quanto limita gli sprechi idrici e nello stesso tempo controlla l'andamento delle riserve prevenendo gli stress da deficit idrico.\nI criteri fondamentali su cui si basa questa tecnica sono riassunti nei seguenti punti:"}
{"id": "1479060", "revid": "767487", "url": "https://it.wikipedia.org/wiki?curid=1479060", "title": "V\u0103c\u0103re\u0219ti", "text": "V\u0103c\u0103re\u0219ti \u00e8 un comune della Romania di 5.106 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 3 villaggi: Bungetu, Br\u0103te\u0219tii de Jos, V\u0103c\u0103re\u0219ti."}
{"id": "1479061", "revid": "287204", "url": "https://it.wikipedia.org/wiki?curid=1479061", "title": "Vacaresti", "text": ""}
{"id": "1479068", "revid": "726373", "url": "https://it.wikipedia.org/wiki?curid=1479068", "title": "Manutenzione incidentale", "text": "La manutenzione incidentale, un tempo detta anche \"manutenzione a guasto\", \u00e8 una politica di manutenzione che prevede un intervento di riparazione, sostituzione o revisione, solo a guasto avvenuto. L'azione manutentiva \u00e8 quindi subordinata all'attesa del manifestarsi del guasto.\nSolo a guasto avvenuto viene preparato ed eseguito un intervento di \"ripristino\" che riporta la prestazione del sistema al livello che aveva prima del manifestarsi del guasto in un suo componente.\nIn francese il termine Manutenzione incidentale assume il significato letteralmente di Manutenzione correttiva, tuttavia in italiano, si definisce Manutenzione correttiva l'insieme di azioni manutentive che non concorrono ad aumentare il valore del sistema n\u00e9 a migliorarne le prestazioni, ma semplicemente ripristinano lo \"status quo ante\", come avviene sempre per la Manutenzione incidentale, ma a rigor di logica, pu\u00f2 avvenire anche con la Manutenzione preventiva. Nella lingua italiana Manutenzione correttiva si contrappone a Manutenzione migliorativa, dove appunto l'azione manutentiva concorre ad aumentare il valore del sistema e/o a migliorarne le prestazioni."}
{"id": "1479069", "revid": "767487", "url": "https://it.wikipedia.org/wiki?curid=1479069", "title": "Best (Scorpions)", "text": "Best \u00e8 una raccolta della band Heavy metal tedesca Scorpions.\nQuesta raccolta, pubblicata solo in Europa e non per il mercato americano, non va confusa con l'omonima compilation \"Scorpions Best\" edita invece dalla EMI nel 1999."}
{"id": "1479076", "revid": "110157", "url": "https://it.wikipedia.org/wiki?curid=1479076", "title": "V\u0103leni-D\u00e2mbovi\u021ba", "text": "V\u0103leni-D\u00e2mbovi\u021ba \u00e8 un comune della Romania di 2.864 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 2 villaggi: Mesteac\u0103n e V\u0103leni-D\u00e2mbovi\u021ba."}
{"id": "1479078", "revid": "287204", "url": "https://it.wikipedia.org/wiki?curid=1479078", "title": "Valeni-Dambovita", "text": ""}
{"id": "1479079", "revid": "647919", "url": "https://it.wikipedia.org/wiki?curid=1479079", "title": "Valeni Dambovita", "text": ""}
{"id": "1479083", "revid": "1632387", "url": "https://it.wikipedia.org/wiki?curid=1479083", "title": "Best of Scorpions Vol. 2", "text": "Best of Scorpions Vol. 2 \u00e8 un album raccolta della band Hard rock/Heavy metal tedesca Scorpions.\nQuesto album, l'ennesimo tentativo della casa discografica RCA di sfruttare l'enorme successo raggiunto dalla band negli anni '80, si presenta come seguito della prima raccolta pubblicata oltre dieci anni prima ed intitolata \"The Best of Scorpions\". Le canzoni inserite appartengono tutte al periodo in cui gli Scorpions erano rappresentati dalla RCA (e cio\u00e8 dal 1974 al 1978) e costituiscono quanto ancora di valido era possibile inserire in una raccolta che non fosse gi\u00e0 stato pubblicato nella prima. In mancanza di brani sufficienti, furono poi inserite canzoni gi\u00e0 pubblicate nella precedente raccolta ma qui riproposte nella versione live dell'album \"Tokyo Tapes\". \nLa mossa commerciale si rivel\u00f2 per\u00f2 poco azzeccata e questo album pass\u00f2 quasi inosservato. La RCA tuttavia continu\u00f2 per tutta la durata degli anni '90 a pubblicare continuamente raccolte di questi brani, nonostante risultassero ormai datati e completamente fuori linea con quanto gli Scorpions stavano pubblicando in seguito."}
{"id": "1479084", "revid": "287204", "url": "https://it.wikipedia.org/wiki?curid=1479084", "title": "Stardust (Neil Gaiman)", "text": "Stardust \u00e8 un romanzo fantasy del 1999 scritto da Neil Gaiman e illustrato da Charles Vess. Come prologo \u00e8 presente la poesia lirica \"Canzone\" di John Donne.\nTrama.\nAlla periferia del rurale villaggio inglese di Wall, ogni nove anni gli abitanti del magico regno di Faerie (separato dal mondo ordinario da un muro di pietra) partecipano al mercato che si tiene il 1\u00ba maggio. All'inizio del romanzo, il mercato \u00e8 appena iniziato: Wall \u00e8 pieno di visitatori e venditori, e il diciottenne Dunstan Thorn affitta il suo cottage a un gentiluomo che gli promette di esaudire le sue brame. Il giorno successivo il ragazzo incontra la bellissima Una, schiava personale della strega Donna Semele legata con una catena alla bancarella; Dunstan compra un bucaneve di vetro pagandolo con un bacio sulla guancia, per poi regalarlo alla sua fidanzata Daisy. Ammaliato dalla bellezza di Una, quella notte Dunstan la incontra nuovamente nel bosco e fa l'amore con lei; tuttavia, un mese dopo si sposa Daisy come da programma. Poco pi\u00f9 di nove mesi dopo, a febbraio, Dunstan riceve un fagotto con dentro Tristran, il figlio concepito con Una.\nDiciassette anni dopo, Tristran cerca di conquistare l'amore di Victoria Forester, la ragazza pi\u00f9 bella di Wall. Una notte Tristran, dopo aver finito il suo turno da garzone nel negozio dove lavora (lo spaccio \"Monday &amp; Brown\"), accompagna Victoria a casa, e nel tragitto i due vedono precipitare una stella cadente a Faerie. Tristran giura di portargliela sperando in una promessa di matrimonio; supponendo che non ci riuscir\u00e0, Victoria promette di fare qualsiasi cosa lui le chieda nel caso in cui dovesse farcela. Tristran racconta a suo padre del giuramento fatto, e Dunstan consegna al figlio il bucaneve, oltre ad aiutarlo ad attraversare indisturbato il muro, alludendo alla sua origine per met\u00e0 magica con le guardie. Tristran entra a Faerie e parte alla ricerca della stella.\nNella signoria di Stormhold, a Faerie, il sovrano riunisce i suoi figli per scegliere l'erede: lancia nel cielo il \"Potere di Stormhold\" (un topazio che designa il suo portatore come legittimo erede), facendolo cadere sulla stessa stella avvistata da Tristran, infine muore. Primus, Tertius e Septimus sono gli unici fratelli rimasti, e sono ignari del fatto che gli spiriti degli altri quattro fratelli (uccisi per la corona) li seguano. Nel frattempo, in una piccola casa immersa nel bosco, tre antiche e potenti streghe conosciute collettivamente come \"Lilim\" (il nome della strega-regina) vengono a sapere della stella leggendo le viscere di un ermellino; la pi\u00f9 anziana di esse consuma le loro ultime riserve vitali per tornare in forze (ossia il cuore di una stella che avevano catturato tempo addietro), quindi parte anch'essa in cerca della stella.\nTristran incontra un piccolo omino peloso che lo aiuta attraverso i boschi, e viene canzonato da alcune piccole fate. L'omino peloso d\u00e0 a Tristran un nuovo vestito, una catena d'argento (come quella usata da Donna Semele per imprigionare Una) e un mozzicone di candela che permette di percorrere rapidamente grandi distanze mentre brucia, spiegando la cosa con la filastrocca \"Quanto manca per Babilonia?\". Raggiunta la stella, scopre che si tratta di una giovane donna che cadendo si \u00e8 rotta una gamba, e che si mostra ostile. Tristan la lega con la catena d'argento, ma la candela si consuma prima che possa tornare indietro, quindi i due sono costretti a dormire per la notte. Nel frattempo, Tertius muore avvelenato da Septimus durante un soggiorno in una locanda, mentre la strega trasforma Brevis, un ragazzo di campagna, in una capra affinch\u00e9 traini il suo carro insieme ad una seconda capra appartenuta al ragazzo.\nLa mattina seguente, Tristran racconta alla stella del giuramento fatto a Victoria e della sua intenzione di portarla da lei, poi le d\u00e0 una gruccia per aiutarla a camminare; durante il percorso, la stella mostra al ragazzo il topazio (il \"Potere di Stormhold\") con cui \u00e8 stata colpita e che l'ha fatta cadere. Giunti in una radura, assistono a una lotta tra un leone e un unicorno per una corona d'oro, e la stella chiede a Tristran di aiutare l'unicorno che rischia di soccombere. Tristran, ricordandosi della filastrocca \"Il leone e l'unicorno\", raccoglie la corona e la d\u00e0 al leone, che s'inoltra nella foresta. Dopo aver percorso un certo tratto di strada, approfittando dell'assenza di Tristan in cerca di cibo, la stella sale in groppa all'unicorno e fugge. Intanto la strega, assumendo il nome di Morwanneg, si presenta a Donna Semele; quando quest'ultima, per sapere il motivo del suo viaggio, le d\u00e0 da mangiare della carne condita con un'erba che costringe a dire la verit\u00e0, infuriata Morwanneg le lancia un incantesimo impedendole di percepire in alcun modo la presenza stella, e facendole dimenticare il loro incontro.\nScoperta la fuga della stella, un Tristran scoraggiato e dispiaciuto trascorre la notte sotto un faggio parlante (che prima era una ninfa dei boschi), la quale gli dice che Pan, lo spirito della foresta, le ha chiesto di aiutarlo: la stella \u00e8 in pericolo e lui deve proteggerla; c'\u00e8 un sentiero in mezzo alla foresta da cui passer\u00e0 una carrozza, che Tristran deve assolutamente prendere; infine, riceve una foglia rossa che gli sar\u00e0 d'aiuto nei momenti pi\u00f9 difficili. Tristran raggiunge appena in tempo sulla carrozza, guidata da Primus, il quale lo mette in guardia dallo spietato fratello Septimus. La strega trasforma il suo carro in una locanda, Brevis in una ragazza e l'altra capra in un uomo, facendoli passare per sua figlia e suo marito.\nLa stella viene attirata dalla locanda, e la strega si prepara a prenderle il cuore, sennonch\u00e9 arrivano Tristran e Primus, cos\u00ec decide di aspettare fin quando non avr\u00e0 affrontato i due ospiti indesiderati. Tenta di avvelenare Tristran mentre si occupa dei cavalli, ma l'unicorno, che si trova nella stalla, lo avvisa appena in tempo; Tristran torna di corsa alla locanda, ma \u00e8 troppo tardi per avvertire Primus, gi\u00e0 ucciso dalla strega, la quale uccide anche l'unicorno (che prima di morire trafigge il \"marito\" della strega); anche Brevis muore. Tuttavia, Tristan \u00e8 in grado di salvare la stella usando l'ultimo frammento rimasto della candela magica, ustionandosi una mano.\nPoco dopo giunge Septimus e trova il corpo di Primus, quindi si mette in cerca della strega per adempiere all'obbligo di vendicare il fratello ucciso e trovare il topazio, cos\u00ec da rivendicare il diritto di successione essendo l'ultimo figlio sopravvissuto del sovrano di Stormhold. Tristran e la stella si ritrovano bloccati su una nuvola a circa mezzo miglio sopra il mondo, ma vengono salvati dall'equipaggio di una nave aerea, la Libera Nave \"Perdita\": il capitano della nave, Johannes Alberic, afferma di far parte di una misteriosa associazione che vuole aiutare Tristran a tornare a Wall. Tristran esprime rammarico per aver incatenato la stella, ma lei rivela che, in base all'usanza della sua gente, \u00e8 comunque tenuta a seguirlo poich\u00e9 lui le ha salvato la vita; rivela inoltre che le sue sorelle la chiamavano Yvaine, perch\u00e9 era una stella della sera. Dopo essersi scesi dalla nave, Tristran e Yvaine affrontano diverse avventure finendo per imbattersi in Donna Semele; quest'ultima, a causa della maledizione scagliatale dall'altra strega, non \u00e8 in grado di percepire Yvaine, ma accetta di condurre Tristran fino al muro dopo che lui le mostra il bucaneve di vetro. Tristran si fa promettere che non gli verr\u00e0 fatto del male, che ricever\u00e0 vitto e alloggio e che arriver\u00e0 a Wall nello stesso modo e nelle stesse condizioni in cui \u00e8 partito; eppure ci\u00f2 non impedisce a Donna Semele di trasformarlo, per mezzo del bucaneve, in un moscardino per tutta la durata del viaggio. Yvaine ha come unica compagnia il magnifico uccello multicolore della strega (in realt\u00e0, Una trasformata).\nSeptimus raggiunge la casa delle streghe \"Lilim\", ma viene ucciso dalla pi\u00f9 anziana. Donna Semele raggiunge il Fosso di Diggory (sentiero necessario per tornare a Wall), ma riesce a passare indenne perch\u00e9 quando la strega pi\u00f9 anziana le chiede chi ha con s\u00e9 nel carrozzone, lei non nomina Yvaine dato che per effetto dell'incantesimo nemmeno lo sa. Giunti nei pressi di Wall, Donna Semele fa riacquistare a Tristran e Una le loro vere sembianze; Tristran nota qualcosa di familiare in Una, la quale \u00e8 ancora incatenata. Tristran non \u00e8 pi\u00f9 certo di voler consegnare Yvaine pur amando Victoria, poich\u00e9 Yvaine \u00e8 una persona autentica sotto ogni punto di vista e non un oggetto, ma lei lo esorta a farlo lo stesso.\nMentre Tristran e Yvaine sostano nel prato per la notte, la stella (che si \u00e8 resa conto di essersi innamorata del ragazzo) riceve la visita di Una. Quest'ultima l'avverte che se dovesse oltrepassare il muro si trasformer\u00e0 in roccia, che sa quale vincolo la lega a Tristran, infine riconosce il topazio che lei porta al collo: infatti, Una \u00e8 la primogenita e unica figlia femmina del sovrano di Stormhold, rapita da bambina. Il mattino seguente, Tristran incontra al varco del muro la sua sorellastra minore Louisa, poi si riunisce felicemente con la famiglia e gli amici. Entrato nel pub, Tristran ritrova Victoria: la ragazza si scusa con Tristran dicendo che pensava che lui scherzasse quando affermava di voler recuperare la stella, e vedendo che i giorni passavano senza che lui tornasse, ebbe paura di averlo mandato incontro alla morte. Victoria dice a Tristran che, la notte in cui videro la stella cadente, lei si rifiut\u00f2 di baciarlo perch\u00e9 aveva ricevuto una proposta di matrimonio da parte di Robert Monday (uno dei datori di lavoro di Tristran), ed era infatti lui che Victoria sperava di trovare allo spaccio, per dirgli che aveva accettato la proposta, e che sarebbe dovuto andare da suo padre per chiederne la mano. Victoria \u00e8 decisa nel mantenere la promessa fatta e sposarlo, ma Tristran le ricorda che lei non gli aveva promesso il matrimonio, ma di fare tutto quello che desiderava, e il suo desiderio \u00e8 quello di vederla accanto all'uomo che veramente ama. Mentre Dunstan spiega al figlio come andarono le cose con sua madre, Una rammenta a Donna Semele che \u00e8 stata condannata a rimanere sua schiava \u00ab\"fino al giorno in cui la luna perder\u00e0 sua figlia; e se mai questo accadr\u00e0, accadr\u00e0 la settimana con due luned\u00ec\"\u00bb. Robert e Victoria fanno la conoscenza di Yvaine, ancora al di l\u00e0 del muro, e le parlano del loro matrimonio che si celebrer\u00e0 il venerd\u00ec prossimo; scherzosamente Victoria ricorda quel giorno ci saranno due luned\u00ec (infatti \"Luned\u00ec\" \u00e8 \"Monday\" in inglese, e con Victoria che acquisir\u00e0 il cognome del marito, ce ne saranno due). Pi\u00f9 tardi Tristran torna da Yvaine, la quale gli rivela di aver intuito che Victoria \u00e8 incinta da un mese o due, lasciandolo sorpreso; Yvaine rivela a Tristran (ora anch'egli innamorato) che non potranno mai avere figli, in quanto lei \u00e8 una stella e lui un uomo mortale, poi si baciano. Allo stesso tempo, la catena che imprigionava Una evapora completamente, rendendola finalmente libera, e Donna Semele la ripaga regalandole una rosa di vetro. Una d\u00e0 al figlio il topazio, in quanto ultimo erede maschio di Stormhold. Yvaine viene avvicinata dalla strega pi\u00f9 anziana, per la quale ora prova solo piet\u00e0, e alla quale dice di aver \"donato\" il suo cuore a Tristran; pur dispiacendosene perch\u00e9 pensa che verr\u00e0 spezzato ritenendo che tutti facciano cos\u00ec, la strega si complimenta con Yvaine per la sua bont\u00e0, la stella le d\u00e0 un bacio sulla guancia, e insieme a Tristran (che in questa veste non l'ha riconosciuta) la saluta. Tristran osserva Wall, sapendo che \u00e8 l'ultima volta, prima di riprendere con Yvaine il cammino verso Faerie.\nIl ritorno di Lady Una a Stormhold viene calorosamente celebrato, e governa da reggente in attesa del ritorno di Tristran e Yvaine, otto anni dopo. Tristran diviene un sovrano molto amato, dalle sagge decisioni, valoroso in battaglia e abile stratega; dopo la morte del marito, l'immortale stella Yvaine diventa Signora di Stormhold, rivelandosi la miglior monarca che chiunque avesse mai osato sperare.\nAdattamento cinematografico.\nDal romanzo \u00e8 stato liberamente tratto un film omonimo diretto da Matthew Vaughn e distribuito nel 2007."}
{"id": "1479085", "revid": "47767", "url": "https://it.wikipedia.org/wiki?curid=1479085", "title": "Ruprecht del Sacro Romano Impero", "text": ""}
{"id": "1479087", "revid": "767487", "url": "https://it.wikipedia.org/wiki?curid=1479087", "title": "V\u00e2rfuri", "text": "V\u00e2rfuri \u00e8 un comune della Romania di 1.999 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 7 villaggi: C\u00e2rl\u0103ne\u0219ti, Cojoiu, Meri\u0219oru, St\u0103te\u0219ti, \u0218uvi\u021ba, Ulmetu, V\u00e2rfuri."}
{"id": "1479088", "revid": "287204", "url": "https://it.wikipedia.org/wiki?curid=1479088", "title": "Varfuri", "text": ""}
{"id": "1479089", "revid": "6923", "url": "https://it.wikipedia.org/wiki?curid=1479089", "title": "Acad\u00e9mie Goncourt", "text": "L'Acad\u00e9mie Goncourt \u00e8 un'organizzazione culturale francese che ha sede a Parigi.\nSorta di cenacolo letterario (ufficialmente, \"Soci\u00e9t\u00e9 litt\u00e9raire des Goncourt\") \u00e8 stata fondata per volere testamentario dello scrittore Edmond de Goncourt (1822 - 1896) e in opposizione al regolamento all'epoca in vigore all\"'Acad\u00e9mie fran\u00e7aise\" riguardo agli autori letterari.\nIntendendo onorare il fratello defunto Jules (1830 - 1870), de Goncourt confid\u00f2 agli amici Alphonse Daudet e L\u00e9on Hennique il desiderio di costituire un'organizzazione che promuovesse un premio letterario nel loro nome, appunto il Premio Goncourt.\nLa \"Soci\u00e9t\u00e9 litt\u00e9raire des Goncourt\".\nIl progetto di fondazione della \"Soci\u00e9t\u00e9\" incontr\u00f2 l'opposizione legale della famiglia de Goncourt ma fu portato a compimento il 1\u00ba marzo 1900, con lo svolgimento della prima riunione il 7 aprile successivo. Alphonse Daudet mor\u00ec prima di veder decollare il progetto e il suo posto, come primo \"coperto\", all'interno del consiglio dell\"'Acad\u00e9mie\" venne preso dal figlio L\u00e9on.\nOgni mese di dicembre, a partire dal 1903, dieci membri dell'Accademia assegnano il premio al miglior lavoro letterario in prosa pubblicato durante l'anno (la motivazione ufficiale si riferisce a \"un ouvrage d'imagination en prose paru dans l'ann\u00e9e\").\nLa partecipazione all\"'Acad\u00e9mie\" \u00e8 riservata a scrittori che abbiano prodotto lavori in lingua francese anche se avere la cittadinanza di Francia non \u00e8 una condizione obbligatoria per l'appartenenza all'Accademia. Nel 1996 lo scrittore spagnolo Jorge Sempr\u00fan \u00e8 stato il primo straniero entrato a farne parte.\nIn aggiunta al Premio Goncourt, che \u00e8 accompagnato da un assegno simbolico del valore di 10 euro, l\"'Acad\u00e9mie\" \u00e8 anche responsabile dell'assegnazione di cinque borse di maggiore valore sostanziale.\nDal 1926, al Premio Goncourt \u00e8 associato il Premio Renaudot.\nI membri dell'Acad\u00e9mie.\nI dieci membri dell\"'Acad\u00e9mie\" vengono chiamati \"i dieci\" (\"les dix\") e tengono le loro riunioni il primo marted\u00ec di ogni mese, eccetto che nel periodo estivo. Dal 1914 le riunioni si svolgono in occasione di incontri conviviali in una sala ovale (il \"Salon Goncourt\") al secondo piano del \"Restaurant Drouant\", un locale situato nel cuore di Parigi.\nLe posate dei dieci differenti \"coperti\" usate durante queste cene societarie - - costituiscono una sorta di \"fil rouge\" riguardo alla \"continuit\u00e0\" del lavoro dell\"'Acad\u00e9mie\" rivestendo un importante simbolico. Ciascun nuovo membro, infatti, al momento della sua ammissione all'interno del consiglio, riceve la forchetta ed il coltello del membro che va a rimpiazzare, mentre su di essi viene inciso il suo nome.\nQuesti i membri in carica (2007):"}
{"id": "1479093", "revid": "932277", "url": "https://it.wikipedia.org/wiki?curid=1479093", "title": "Politiche di manutenzione", "text": "Le politiche di manutenzione (dette anche strategie manutentive) sono il tipo di risposta che coinvolge l'azione manutentiva al manifestarsi di un guasto, di una avaria o di una semplice deriva.\nIl guasto, l'avaria o la deriva generano un fabbisogno di manutenzione che l'azione manutentiva consente di risolvere.\nIl tipo di politica adottata in risposta al fabbisogno di manutenzione latente o evidente, \u00e8 di gran lunga il determinante pi\u00f9 importante della manutenzione.\nDal tipo di risposta manutentiva adottata per fronteggiare il fabbisogno, dipende in massima parte l'economicit\u00e0 di esercizio del sistema interessato da questi fenomeni.\nL'economicit\u00e0 del sistema in questione \u00e8 diretta conseguenza dei costi di mancanza dovuti ai fabbisogni di manutenzione, dei costi per la messa in atto degli interventi di manutenzione, e degli strumenti tecnici e culturali, messi a punto per comprendere e governare i fabbisogni di manutenzione e le conseguenti azioni manutentive."}
{"id": "1479094", "revid": "767487", "url": "https://it.wikipedia.org/wiki?curid=1479094", "title": "Vi\u0219ina (D\u00e2mbovi\u021ba)", "text": "Vi\u0219ina \u00e8 un comune della Romania di 4.205 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 3 villaggi: Bro\u0219teni, Izvoru, Vi\u0219ina."}
{"id": "1479095", "revid": "3082", "url": "https://it.wikipedia.org/wiki?curid=1479095", "title": "Chiesa Ortodossa bulgara", "text": ""}
{"id": "1479097", "revid": "827882", "url": "https://it.wikipedia.org/wiki?curid=1479097", "title": "Tosi", "text": " "}
{"id": "1479099", "revid": "22356", "url": "https://it.wikipedia.org/wiki?curid=1479099", "title": "Phenacodus", "text": "Il fenacodo (gen. Phenacodus) \u00e8 un mammifero estinto, appartenente al primitivo gruppo dei condilartri. Visse circa 55 milioni di anni fa, principalmente nell'Eocene inferiore, e i suoi resti sono stati rinvenuti in Nordamerica e in Europa.\nUn antenato dei cavalli?\nLa specie pi\u00f9 nota, Phenacodus primaevus, era un mammifero relativamente piccolo, lungo meno di un metro, di corporatura snella e con zampe dritte terminanti in cinque dita; il fenacodo era un animale digitigrado, e la zampa assomigliava vagamente a quella di un odierno tapiro. Il dito mediano era il pi\u00f9 grande e il peso del corpo poggiava soprattutto su questo dito e i due adiacenti; questa condizione sembra anticipare la tridattilia tipica dei perissodattili e di altri gruppi di ungulati. Il cranio era piuttosto piccolo e dotato di un cervello minuto; la colonna vertebrale robusta e arcuata, insieme alla coda lunga e forte, pongono il fenacodo poco distante dalla linea evolutiva dei primitivi mammiferi carnivori dell'ordine dei creodonti. L'intera serie dei 44 denti era sviluppata; i molari superiori erano brachiodonti, ovvero a corona bassa, con sei lunghe cuspidi (due interne, due mediane e due esterne), tali da indicare la tipica struttura primitiva di tipo bunodonte. \nParentele.\nNel Paleocene inferiore, appena dopo la scomparsa dei dinosauri, visse un animale ancestrale al fenacodo, denominato \"Tetraclaenodon\", dotato di estremit\u00e0 che erano una via di mezzo tra zoccoli e artigli; le due dita laterali erano anch'esse a supporto del peso del corpo. Per queste caratteristiche, sembra che \"Tetraclaenodon\" e \"Phenacodus\" possano essere collocati molto vicino al ramo evolutivo dei perissodattili, che da forme modeste come \"Sifrhippus\" si evolsero nei cavalli odierni."}
{"id": "1479101", "revid": "762947", "url": "https://it.wikipedia.org/wiki?curid=1479101", "title": "Eug\u00e8ne Scribe", "text": "Biografia.\nFiglio di un mercante di seterie, Eug\u00e8ne Scribe comp\u00ec i suoi studi presso il collegio di Santa Barbara a Parigi. Appassionato di teatro, a diciotto anni scrisse con i suoi amici Casimir Delavigne, Henri Dupin, Charles-Gaspard Delestre-Poirson alcune \"pi\u00e8ces\" teatrali che passarono tuttavia inosservate: \"I dervisci\" (1811), \"L'Albergo, ovvero Briganti senza saperlo\" (1812), \"Thibault, conte di Champagne\" (1813), \"Il Baccelliere di Salamanca\", \"La Pompa funebre\" (1815). Finalmente, nel 1815, la commedia \"Una notte della guardia nazionale\", scritta in collaborazione con l'amico Delestre-Poirson ebbe successo e diede inizio alla sua carriera di drammaturgo. Da allora Scribe ottenne una lunga serie di successi.\nGrazie anche ai numerosi collaboratori di cui si avvaleva, Scribe fu uno dei pi\u00f9 prolifici scrittori francesi ed uno dei librettisti d'opera pi\u00f9 fecondi. Le sue \"pi\u00e8ces\" teatrali, in gran parte \"vaudevilles\" erano il frutto di una ripartizione quasi industriale del lavoro. Scribe forniva le idee e distribuiva una indicazione generale dei contenuti ai suoi numerosi collaboratori, ciascuno dei quali doveva scrivere un tipo di scena specificamente assegnatagli: dialoghi, strofe, battute umoristiche, etc. \nCompose circa cinquecento lavori: commedie, \"vaudevilles\", drammi, libretti d'opera. Scrisse anche alcuni romanzi, i quali tuttavia non ebbero il successo delle sue opere drammatiche. Scribe ha ideato un tipo di \"pi\u00e8ce\" teatrale che conquist\u00f2 il pubblico con il suo impianto drammatico perfetto. Nelle sue commedie e \"vaudevilles\", egli inizia generalmente con un incidente al momento apparentemente di poco conto che tuttavia produce conseguenze importanti attraverso una catena logica di eventi, priva di smagliature.\nI suoi \"vaudevilles\" costituirono la colonna portante del \"Th\u00e9\u00e2tre du Gymnase-Dramatique\" del quale, nel 1820 Scribe fu cofondatore. Egli fino all'incirca al 1830 ottenne quasi sempre successi. Durante il suo periodo d'oro offriva con regolarit\u00e0 al suo affezionato pubblico una prima teatrale e la maggior parte delle sue commedie furono rappresentate a Parigi per la prima volta dalla \"Com\u00e9die Fran\u00e7aise\". Scribe raggiunse la fama internazionale come librettista di numerosi e famosi compositori d'opera, primo fra tutti Giacomo Meyerbeer (da \"Gli ugonotti\", fino a \"L'Africana\"), ma tra gli altri anche Adolphe Adam, Daniel Auber, Fran\u00e7ois-Adrien Boieldieu, Gaetano Donizetti, Jacques Fromental Hal\u00e9vy, Gioachino Rossini e Giuseppe Verdi.\nTuttavia anche i libretti provenivano dai suoi collaboratori che sulle sue indicazioni mettevano insieme un testo completo. Un esempio famoso fu il successo verdiano del 1855 \"I vespri siciliani\", il cui libretto fu scritto principalmente da Charles Duveyrier nonostante che nel cartellone il nome di Eug\u00e8ne Scribe figurasse al primo posto. Anche il grande musicista tedesco Richard Wagner volle fare la sua conoscenza e cerc\u00f2 di entrare in contatto con lui tramite il cognato che nel 1837 era diventato direttore della filiale di Parigi della casa editrice tedesca \"Brockhaus\", ma Scribe non era interessato a lavorare per Wagner e si neg\u00f2.\nMiglior successo non ebbe l'anno successivo l'interessamento del direttore dell'Op\u00e9ra di Parigi, Edouard Monnaie, per far incontrare i due artisti. Scribe fu eletto membro dell'Acad\u00e9mie fran\u00e7aise il 27 novembre 1834. In totale le opere di Scribe superano il numero di 400 titoli, che per\u00f2, dopo il lungo periodo di successi, passarono rapidamente di moda. Dopo la morte la sua salma fu tumulata al cimitero di P\u00e8re-Lachaise di Parigi."}
{"id": "1479102", "revid": "767487", "url": "https://it.wikipedia.org/wiki?curid=1479102", "title": "Vi\u0219ine\u0219ti", "text": "Vi\u0219ine\u0219ti \u00e8 un comune della Romania di 2.202 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 4 villaggi: Dospine\u0219ti, Sultanu, Urseiu, Vi\u0219ine\u0219ti."}
{"id": "1479104", "revid": "287204", "url": "https://it.wikipedia.org/wiki?curid=1479104", "title": "Visinesti", "text": ""}
{"id": "1479108", "revid": "767487", "url": "https://it.wikipedia.org/wiki?curid=1479108", "title": "Vl\u0103deni (D\u00e2mbovi\u021ba)", "text": "Vl\u0103deni \u00e8 un comune della Romania di 3.204 abitanti, ubicato nel distretto di D\u00e2mbovi\u021ba, nella regione storica della Muntenia."}
{"id": "1479110", "revid": "152040", "url": "https://it.wikipedia.org/wiki?curid=1479110", "title": "Divan Japonais", "text": "Il Divan Japonais era un locale situato a Parigi al 75 di rue des Martyrs.\nFu aperto come caff\u00e8 nel 1883 dal droghiere e poeta Jehan Sarrazin; dieci anni dopo fu trasformato in caff\u00e8 concerto da \u00c9douard Fournier. Esso era decorato all'interno con uno stile vagamente giapponese: pannelli di seta dipinta, mobili laccati, bamb\u00f9 e lampioncini. Il suo nome derivava probabilmente da un verso di Mallarm\u00e9.\nFu uno dei locali pi\u00f9 frequentati dai \"boh\u00e9miens\", e la cantante Yvette Guilbert vi ottenne i suoi primi successi. Toulouse-Lautrec disegn\u00f2 diversi manifesti pubblicitari per questo locale.\nIn seguito cambi\u00f2 il nome in \"Concert Lisbonne\", fu trasformato in teatrino sociale e poi in cinematografo."}
{"id": "1479121", "revid": "185599", "url": "https://it.wikipedia.org/wiki?curid=1479121", "title": "Rivolta dei Boxer", "text": ""}
{"id": "1479122", "revid": "767487", "url": "https://it.wikipedia.org/wiki?curid=1479122", "title": "Voine\u0219ti (D\u00e2mbovi\u021ba)", "text": "Voine\u0219ti \u00e8 un comune della Romania di 6.105 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 8 villaggi: Gemenea-Br\u0103tule\u0219ti, Izvoarele, Lunca, Manga, M\u00e2njina, Once\u0219ti, Suduleni, Voine\u0219ti."}
{"id": "1479124", "revid": "729019", "url": "https://it.wikipedia.org/wiki?curid=1479124", "title": "M320", "text": "L'M320 (GLM, \"Grenade Launcher Module\") \u00e8 la designazione dell'United States Army riferita ad modulo lanciagranate da 40\u00a0mm per fucile d'assalto.\nConcepito per sostituire l'attuale M203, il concorso nell'US Army per il nuovo lanciagranate \u00e8 stato vinto dalla Heckler &amp; Koch.\nDeriva, pur differenziandosene in diversi punti, dal lanciagranate H&amp;K AG-C."}
{"id": "1479127", "revid": "16758", "url": "https://it.wikipedia.org/wiki?curid=1479127", "title": "Carlo Romeo", "text": "Si \u00e8 laureato in lettere ad indirizzo storia contemporanea all'Universit\u00e0 Cattolica del Sacro Cuore.\nSi \u00e8 occupato soprattutto di storia moderna e contemporanea dell'Alto Adige; \u00e8 autore di numerose pubblicazioni sull'argomento, molte delle quali tradotte anche in lingua tedesca.\nInsegnante al Liceo Classico \"G. Carducci\" di Bolzano, \u00e8 anche autore di testi didattici e di critica letteraria.\n\u00c8 redattore delle riviste \"Il Cristallo\" e \"Geschichte und Region/Storia e regione\"."}
{"id": "1479131", "revid": "486946", "url": "https://it.wikipedia.org/wiki?curid=1479131", "title": "Nazionale di calcio della Repubblica Turca di Cipro del Nord", "text": ""}
{"id": "1479132", "revid": "924361", "url": "https://it.wikipedia.org/wiki?curid=1479132", "title": "Regione di Arequipa", "text": "Arequipa \u00e8 una regione del Per\u00f9 di 1.101.005 abitanti, che ha come capoluogo Arequipa. A nord confina con le regioni di Ica, Ayacucho, Apur\u00edmac e Cusco. Ad est confina con la regione di Puno mentre a sud con la regione di Moquegua. Ad ovest \u00e8 situato l'oceano Pacifico.\nGeografia fisica.\nQuesta regione ha una superficie irregolare, caratterizzata da grandi spessori coperture laviche nel settore andino. Ha profondi canyon come quello formato tra i fiumi Oco\u00f1a e Majes, la regione ha anche \"plateaux\", come quello di La Joya e l'Arrieros Pampa. I coni vulcanici sono frequenti in questa zona e spesso sono ricoperti da neve, come il Misti, il Chachani, l'Ampato, il Mismi, il Solimana e il Coropuna.\nDal punto di vista idrografico i fiumi fluiscono principalmente verso l'oceano, ma alcuni fiumi fanno parte del sistema del Rio delle Amazzoni. Alcuni dei principali fiumi della zona sono l'Oco\u00f1a, lo Ya\u00faca, il Caman\u00e1 e il Quilca. Le sorgenti del Rio delle Amazzoni, il fiume pi\u00f9 lungo al mondo, sono situate nella regione di Arequipa.\nGeografia antropica.\nSuddivisioni amministrative.\nLa regione \u00e8 suddivisa in 8 province che sono composte di 107 distretti. Le province, con i relativi capoluoghi tra parentesi, sono:"}
{"id": "1479134", "revid": "767487", "url": "https://it.wikipedia.org/wiki?curid=1479134", "title": "Vulcana-B\u0103i", "text": "Vulcana-B\u0103i \u00e8 un comune della Romania di 3.275 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 3 villaggi: Nicolae\u0219ti, Vulcana-B\u0103i, Vulcana de Sus."}
{"id": "1479135", "revid": "287204", "url": "https://it.wikipedia.org/wiki?curid=1479135", "title": "Vulcana-Bai", "text": ""}
{"id": "1479136", "revid": "86343", "url": "https://it.wikipedia.org/wiki?curid=1479136", "title": "Vulcana Bai", "text": ""}
{"id": "1479145", "revid": "767487", "url": "https://it.wikipedia.org/wiki?curid=1479145", "title": "Vulcana-Pandele", "text": "Vulcana-Pandele \u00e8 un comune della Romania di 5.028 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 4 villaggi: Gura Vulcanei, L\u0103cule\u021be-Gar\u0103, Tocule\u0219ti, Vulcana-Pandele."}
{"id": "1479146", "revid": "15756", "url": "https://it.wikipedia.org/wiki?curid=1479146", "title": "Via Pietrapiana", "text": "Via Pietrapiana \u00e8 situata nel centro storico di Firenze, \u00e8 lunga 313,83 metri e si estende da piazza Sant'Ambrogio (via dei Macci) a piazza Gaetano Salvemini (via Giuseppe Verdi e via Fiesolana, dove era il canto alle Rondini). Lungo il tracciato incontra borgo Allegri e via Michelangelo Buonarroti (che segnano i lati della piazza dei Ciompi), e via de' Pepi.\nStoria.\nVia Pietrapiana era anticamente un \"borgo\", cio\u00e8 una via, fiancheggiata da edifici, che usciva da una porta cittadina della cerchia del XII secolo, la Porta di San Piero (dal vicino monastero di San Pier Maggiore). Seguendo in buona sostanza un tracciato che era gi\u00e0 presente fuori della cinta romana, quale logico prosieguo in aperta campagna del suo decumano, rivolto a levante verso la Cassia Vecchia, in direzione del Valdarno Superiore e di Arezzo. Con la successiva cerchia di mura del 1333 si dette ulteriore espansione a questa primitiva direttrice viaria formata quindi dall'asse di borgo degli Albizi, via Pietrapiana e borgo la Croce.\nLa strada era divisa in pi\u00f9 segmenti con nomi diversi, intervallati come di consueto da vari \"canti\", cio\u00e8 incroci che avevano nomi precisi come quelli delle strade. Via Pietrapiana era il nome del tratto da piazza Sant'Ambrogio a Borgo Allegri, che poi venne esteso a tutta la via solo nel 1929. Anche la vicina via de' Macci si chiamava in antico, nel tratto fino a via dell'Agnolo, via della Pietra. Non \u00e8 chiaro cosa fosse questa pietra che ricorreva nella toponomastica cittadina, forse una roccia che si incontrava lungo la strada, n\u00e9 tantomeno perch\u00e9 fosse detta \"piana\", anche se si pu\u00f2 immaginare come fosse legato alla sua forma o alla sua levigatezza.\nIl tratto seguente, da Borgo Allegri a via de' Pepi era la \"via de' Pianellai\", cio\u00e8 dei calzaioli che facevano anche le \"pianelle\", le scarpette leggere e prive di tacco. Questo tratto di strada attraversa la piazza dei Ciompi ed ha, in quel tratto, solo numeri pari: i numeri dispari furono distrutti proprio per creare la piazza, in cui venne ricostruita nel 1956 la loggia del Pesce. Propri in una delle case distrutte visse e mor\u00ec Matteo Palmieri, gestore della vicina farmacia del Canto alle Rondini; sulla sua casa era presente un busto che lo raffigurava, opera di Antonio Rossellino (1468), oggi al Bargello. Anche la casa al 31, dove ebbe abitazione il pittore Raffaello Sorbi, \u00e8 andata distrutta.\nL'incrocio con via de' Pepi si chiamava Canto di Nello, forse in onore a quel personaggio il cui figlio Gianni, abitante in Porta San Piero, \u00e8 ricordato da Boccaccio nel Decameron (). Qui si trova un tabernacolo con bassorilievo quattrocentesco in terracotta (cm 84x68) raffigurante \"Madonna col Bambino\", gi\u00e0 attribuito alla cerchia di Donatello o di Bernardo Rossellino, ma in occasione di una mostra al Bargello del 2010-2011 riferita a Donatello stesso: da allora l'opera \u00e8 stata musealizzata e sostituita in loco da una copia in terracotta.\nSeguiva infine, fino a via del Fosso (oggi via Verdi), la \"via degli Scarpentieri\" (forse un francesismo per carpentieri). Nella pianta di Firenze delineata da Ferdinando Ruggieri nel 1731 le titolazioni si erano gi\u00e0 ridotte a due (con la soppressione di via degli Scarpentieri), per rimanere poi all'intero tracciato solo il nome di via Pietrapiana. L'ultimo tratto, che sbuca oggi in piazza Salvemini, mostra sul lato destro edifici per lo pi\u00f9 settecenteschi, con ampi fondi commerciali. Il lato sinistro fu stravolto dalle demolizioni, a partire dal 1936, e dai lavori che, interrotti dalla guerra, ripresero solo negli anni cinquanta e culminarono con la realizzazione delle poste di Giovanni Michelucci. Lo slargo che si \u00e8 venuto qui a creare non ha un nome in particolare, ed \u00e8 qualche volta indicato come \"piazza Pietrapiana\", sebbene non in maniera ufficiale. Il cantiere sacrific\u00f2 soprattutto il teatro Alfieri, costruito in legno nel 1714 e rifatto dall'architetto Vittorio Bellini nel 1828, e il canto alle Rondini. Quest'ultimo doveva il suo nome ai volatili sullo stemma della famiglia Uccellini, che qui aveva il suo palazzo; nel 1918 l'architetto Adolfo Copped\u00e8 vi aveva posto un tabernacolo con una Madonna circondata da un volo di Rondini, opera dello scultore Umberto Bartoli; inoltre lo stesso architetto aveva disegnato la tettoia e l'arredo interno per la farmacia che qui si trovava. Oggi la memoria della farmacia \u00e8 tenuta da un edificio pi\u00f9 arretrato, posto sullo sprone tra via Pietrapiana e via dei Martiri della Libert\u00e0.\nDescrizione.\nAl di l\u00e0 degli interventi del Novecento, la via, segnata da semplici case a schiera nel primo tratto e da alcuni nobili palazzo nel tratto intermedio, ha carattere antico e vocazione commerciale: vietata al traffico veicolare (ad esclusione dello slargo determinato in corrispondenza del palazzo delle Poste e Telegrafi) \u00e8 segnata da un notevole e vivace flusso pedonale, essendo ancora oggi, con borgo la Croce, la direttrice ideale con cui raggiungere il centro cittadino dai parcheggi della zona di piazza Cesare Beccaria e viceversa.\nEdifici.\nAll'incrocio con piazza Sant'Ambrogio si trova la chiesa di Sant'Ambrogio, nata dall'edificio sorto nel luogo in cui nel 393 fu ospitato sant'Ambrogio vescovo di Milano. Attraversa piazza dei Ciompi, costeggiando la Loggia del Pesce, ricostruzione del 1956 della Loggia costruita dal Vasari in piazza del Mercato Vecchio.\nGli edifici con voce propria hanno le note bibliografiche nella voce specifica."}
{"id": "1479147", "revid": "86343", "url": "https://it.wikipedia.org/wiki?curid=1479147", "title": "Vulcana Pandele", "text": ""}
{"id": "1479148", "revid": "339392", "url": "https://it.wikipedia.org/wiki?curid=1479148", "title": "Georgia del Sud e isole Sandwich", "text": ""}
{"id": "1479149", "revid": "79966472", "url": "https://it.wikipedia.org/wiki?curid=1479149", "title": "Codemondo (Reggio Emilia)", "text": ""}
{"id": "1479150", "revid": "7", "url": "https://it.wikipedia.org/wiki?curid=1479150", "title": "Accademia Goncourt", "text": ""}
{"id": "1479152", "revid": "11073", "url": "https://it.wikipedia.org/wiki?curid=1479152", "title": "Ingegneria di manutenzione", "text": "L'ingegneria di manutenzione comprende le teorie e le tecniche necessarie a progettare la manutenzione e a strutturarne la gestione in un'ottica di miglioramento continuo, nella garanzia della sicurezza di persone e impianti, nel rispetto della normativa vigente e delle sue prospettive evolutive nella direzione della sostenibilit\u00e0.\nL'affidabilit\u00e0 \u00e8 spesso ritenuta la pi\u00f9 importante misura fra le possibili dimensioni di analisi per quest'area aziendale e tematica.\nImportanti metodologie e strumenti sono:\nAlcuni processi aziendali ordinariamente attribuiti alla responsabilit\u00e0 dell'unit\u00e0 organizzativa \"Ingegneria della Manutenzione\", sono::"}
{"id": "1479155", "revid": "1632387", "url": "https://it.wikipedia.org/wiki?curid=1479155", "title": "Stufato alla pavese", "text": "Lo stufato alla pavese (in dialetto pavese \"st\u00fcf\u00e0\" o \"st\u00fc\u00e0\") \u00e8 uno stracotto di carne di manzo tipico della Lombardia meridionale. La parte del manzo che viene cucinata \u00e8 la spalla (in Lombardia \u00e8 conosciuta come \u201cspalla da prete\u201d). \u00c8 utilizzato per preparare il ripieno degli agnolotti pavesi, piatto tipico della stessa zona.\nOltre alla consumazione come secondo piatto, \u00e8 utilizzato come condimento per pasta, come per esempio con le tagliatelle e con gli agnolotti pavesi.\nLe origini.\nNel XIX secolo lo stufato costituiva il piatto di carne della domenica nel periodo invernale. Era anche la pietanza che, per le sue particolari modalit\u00e0 di cottura, era possibile trovare sempre pronta nelle osterie della Lombardia. Generalmente si preparava con il manzo, ma si usavano anche i tagli pi\u00f9 fibrosi ricavati dalla macellazione dell'asino o del cavallo. La \"stufatura\" (o la \"brasatura\", ottenuta appoggiando le braci accese sopra il coperchio del tegame) durava spesso 8-10 ore e rendeva morbida e sugosa una carne altrimenti difficilmente commestibile. Infatti, lo stufato fa parte della categoria di carni \"stracotte\", tipiche della bassa pianura padana."}
{"id": "1479156", "revid": "1516566", "url": "https://it.wikipedia.org/wiki?curid=1479156", "title": "Quinta (araldica)", "text": "Quinta \u00e8 un termine utilizzato in araldica per indicare cinque strisce parallele, per lo pi\u00f9 rettilinee e che si possono disporre nelle varie direzioni araldiche.\nLa quinta occupa, di norma, lo stesso spazio della pezza secondo cui \u00e8 ordinata."}
{"id": "1479159", "revid": "1393243", "url": "https://it.wikipedia.org/wiki?curid=1479159", "title": "Magnolia (film)", "text": "Magnolia \u00e8 un film drammatico del 1999, scritto, diretto e co-prodotto da Paul Thomas Anderson. La pellicola, distribuita dalla New Line Cinema, \u00e8 composta da 9 storie separate ma connesse, che si intrecciano durante un giorno nella San Fernando Valley, a Los Angeles, California. La pellicola \u00e8 stata premiata con l'Orso d'oro al Festival di Berlino 2000.\nTrama.\nPrologo: il film inizia con una voce narrante che racconta tre singolari episodi, rispettivamente di omicidio, omicidio colposo e suicidio trasformato in efferato omicidio, con la considerazione finale che, date le circostanze curiose degli avvenimenti, sia meglio pensare che non si tratti di pure coincidenze.\nL'agente di polizia Jim Kurring indaga su un disturbo nell'appartamento di una donna, trovando un cadavere in un armadio. Dixon, un ragazzo del vicinato, cerca di dirgli chi ha commesso l'omicidio, ma Jim \u00e8 sprezzante. Jim va nell'appartamento di Claudia Wilson in quanto i vicini di Claudia hanno chiamato la polizia dopo che lei aveva litigato con il suo ex padre, il conduttore di programmi per bambini Jimmy Gator. Ignaro della sua dipendenza dalla cocaina, Jim \u00e8 attratto da lei e prolunga la visita. Le chiede un appuntamento quella sera, e lei accetta.\nJimmy tiene uno spettacolo a quiz chiamato \"What Do Kids Know?\" e sta morendo di cancro; ha solo pochi mesi di vita. Quella notte il nuovo bambino prodigio dello \"show\", Stanley Spector, prende il comando all'inizio dello spettacolo. \u00c8 perseguitato da suo padre per il premio in denaro e umiliato dagli adulti circostanti, che si rifiutano di lasciargli usare il bagno durante una pausa pubblicitaria. Quando lo spettacolo riprende, si fa la pip\u00ec addosso e si blocca, viene umiliato dal pubblico ma lo spettacolo continua, mentre anche Jimmy si sente male e ordina che lo spettacolo continui dopo essere crollato sul palco. In seguito il padre di Stanley lo rimprovera per il blocco in onda e Stanley scappa dallo studio.\nDonnie Smith, un ex campione di \"What Do Kids Know?\", guarda lo spettacolo da un bar. I genitori di Donnie hanno speso i soldi che ha vinto da bambino, e lui \u00e8 appena stato licenziato dal suo lavoro presso Solomon &amp; Solomon, un negozio di elettronica. \u00c8 ossessionato dalla chirurgia orale, pensando di trovare l'uomo dei suoi sogni attratto dalla sua bella dentatura. Ha escogitato un piano per vendicarsi del suo capo rubando i soldi di cui ha bisogno per il suo apparecchio dentale.\nAnche l'ex produttore dello spettacolo, Earl Partridge, sta morendo di cancro. La moglie di Earl, Linda, raccoglie le sue prescrizioni per la morfina mentre \u00e8 assistito da un infermiere, Phil Parma. Earl chiede a Phil di trovare suo figlio, Frank Mackey, un oratore motivazionale che tiene un corso per uomini su pratiche sessuali. Frank \u00e8 nel bel mezzo di un'intervista con una giornalista che rivela di sapere che Frank ha dovuto prendersi cura della madre morente dopo che Earl ha abbandonato la famiglia. Frank esce arrabbiato dal colloquio e raggiunge Phil.\nLinda va dall'avvocato di Earl e lo prega di cambiare il testamento del marito. Ammette di averlo sposato per i suoi soldi, ma ora lo ama e non li vuole. L'avvocato le suggerisce di rinunciare al testamento e di rifiutare il denaro, che andrebbe a Frank. Linda rifiuta il suo consiglio e se ne va infuriata. Linda rimprovera Phil per aver cercato Frank, ma in seguito si scusa. Quindi guida verso un parcheggio vuoto e assume manciate di psicofarmaci con alcol. Dixon trova Linda nella sua macchina, quasi morta, e chiama un'ambulanza dopo aver preso i soldi dalla sua borsa.\nPrima del suo appuntamento con Claudia, Jim perde la sua pistola durante un inseguimento. Quando incontra Claudia, promettono di essere onesti l'uno con l'altro, quindi confessa la sua inettitudine come poliziotto e ammette di non avere un appuntamento da quando ha divorziato tre anni prima. Claudia dice che la odier\u00e0 a causa dei suoi problemi, ma Jim le assicura che il suo passato non ha importanza. Si baciano, ma lei scappa.\nJimmy torna a casa da sua moglie, Rose, e confessa di averla tradita. Chiede perch\u00e9 Claudia non gli parla e Jimmy ammette che Claudia crede di aver subito molestie da parte sua. Rose chiede di sapere se \u00e8 vero, ma Jimmy dice che non riesce a ricordare se ha commesso l'abuso. Sconvolta, Rose dice a Jimmy che merita di morire da solo e se ne va.\nDonnie prende i soldi dalla cassaforte di Solomon &amp; Solomon. Mentre si allontana, decide di restituire i soldi ma scopre che non pu\u00f2 rientrare perch\u00e9 la sua chiave si \u00e8 rotta nella serratura. Mentre si arrampica su un palo della luce per salire sul tetto, viene visto da Jim che sta passando.\nVerso la fine del film, si ha una pioggia di animali: migliaia di rane cominciano a piovere gi\u00f9 dal cielo, un evento che suscita terrore in alcuni e serenit\u00e0 in altri. Viene definito come un avvenimento incredibile, ma che succede e basta.\nProduzione.\nPaul Thomas Anderson inizi\u00f2 ad avere qualche idea su \"Magnolia\" durante le riprese di \"Boogie Nights - L'altra Hollywood\" nel 1997. Verso la fine delle riprese infatti, Paul cominci\u00f2 a scrivere del materiale per il suo nuovo progetto. Dopo il successo finanziario e di critica di \"Boogie Nights\", Anderson si trov\u00f2 in condizioni agiate per la lavorazione del suo nuovo film. Paul aveva in mente il titolo di \"Magnolia\" ancor prima di scrivere la sceneggiatura. A detta del regista la sceneggiatura venne scritta mentre stava ascoltando Aimee Mann. Anderson utilizz\u00f2 infatti due dei suoi album e alcuni altri brani come fonte di ispirazione per il film.\nColonna sonora.\nLa colonna sonora \u00e8 stata per la maggior parte composta e interpretata dalla cantautrice statunitense Aimee Mann. In essa sono anche presenti due brani dei Supertramp, uno di Gabrielle e uno di Jon Brion.\nBrion \u00e8 anche coproduttore dell'album, che \u00e8 stato pubblicato nel dicembre 1999.\nAccoglienza.\nIl film \u00e8 stato un buon successo al botteghino, guadagnando pi\u00f9 di 48 milioni di dollari contro un budget di 37 milioni di dollari.\nL'opera \u00e8 stata anche accolta benevolmente dalla critica: ricevette infatti 2 candidature ai Golden Globe come miglior attore non protagonista per Cruise e miglior canzone per \"Save Me\", composta da Aimee Mann. Ricevette anche 3 nomination agli Academy Awards come miglior sceneggiatura per Anderson, miglior attore non protagonista per Cruise e miglior canzone originale per \"Save Me\". Il film non ne vinse alcuno, ma nel 1999 venne premiato come miglior film dell'anno dal Toronto Film Critics Association Awards che diede anche il premio quale miglior regista ad Anderson. Hoffman e Moore ricevettero premi come migliori attori non protagonisti dalla National Board of Review. Nel 2000, al Festival di Berlino, il film viene premiato con l'Orso d'Oro.\nPer quanto riguarda le critiche negative, Anderson sub\u00ec un netto \"anti-endorsement\" da parte di uno scrittore che, anni addietro, era stato suo insegnante di scrittura creativa all'Emerson College di Boston: David Foster Wallace. Wallace, che qualche anno prima era rimasto piacevolmente colpito da Boogie Nights - L'altra Hollywood, arrivando al punto di scrivere una lettera a un suo amico in cui affermava che la trama del film era esattamente lo \"stesso tipo di storia\" di cui avrebbe avuto piacere di scrivere, dichiar\u00f2 che \"Magnolia\" era uno dei film di Anderson meno riusciti, e che lo aveva trovato \"pretenzioso\" e \"vuoto\"."}
{"id": "1479161", "revid": "2091899", "url": "https://it.wikipedia.org/wiki?curid=1479161", "title": "Filippo Finazzi", "text": "Fu un sopranista che in vita ebbe molto successo sia in Italia che in Germania.\nLa sua prima apparizione in un palcoscenico avvenne a Venezia nel 1726: in questo anno lo vediamo comparire tra i cantanti della prima messa in scena, tenuta il 9 novembre, del pasticcio vivaldiano \"Dorilla in Tempe\". Successivamente, tra il 1728 e il 1730, cant\u00f2 a Breslavia, dove contribu\u00ec con alcune sue arie alla produzione del pasticcio \"Merope\". Nel 1732 torn\u00f2 a Venezia, nel 1735 divent\u00f2 membro dell'Accademia Filarmonica di Bologna e nel 1739 entr\u00f2 al servizio del Duca di Modena, sotto il quale fu probabilmente occupato anche come maestro di cappella.\nNel 1743 entr\u00f2 nella compagnia operistica dell'impresario Pietro Mingotti allora attiva a Linz, lasciando cos\u00ec definitivamente l'Italia. Nell'ottobre dello stesso anno, sempre con la compagnia di Mingotti, fu ad Amburgo dove rimase stabilmente fino al 1747. La chiusura dell'opera tedesca di Amburgo nel 1738 aveva spostato l'interesse del pubblico cittadino verso i lavori italiani: la compagnia di Mingotti offr\u00ec dunque diverse nuovi intermezzi e opere serie italiane, tra i quali \"La serva padrona\" di Pergolesi. Dopo il 1744, quando la compagnia fu in viaggio per Praga e Lipsia, Finazzi fu attivo pi\u00f9 come compositore d'opera che come cantante, tant'\u00e8 che nel 1746 fece la sua ultima comparsa sul palcoscenico in opera da lui stesso, \"Temistocle\".\nSempre nel 1746 si convert\u00ec al luteranesimo e rimase per alcuni anni ad Amburgo, dove probabilmente si occup\u00f2 dell'insegnamento del canto. Nel 1756 compr\u00f2 una tenuta nella campagna di Jersbeck (oggi presso Bargteheide), un paese vicino ad Amburgo, dove intraprese una relazione con una certa Gerturd Steinnmetz, la vedova di una fabbro locale, occupandosi dell'educazione dei figli di lei. Nel 1762 si sposarono ad Amburgo. Negli ultimi anni trascorse una vita tranquilla e fu membro di diversi circoli culturali amburghesi, che comprendevano fra gli altri il poeta Friedrich von Hagedorn e il Barone di Ahlefeld, amico di Georg Philipp Telemann e consigliere del Re di Danimarca.\nGran parte dei lavori operistici di Finazzi sono andati perduti. Giungono a noi tuttavia alcune sue cantate, caratterizzate dalla tipica musica virtuosa della scuola musicale napoletana, le quali (come sosteneva Arnold Schmitz) presentano elementi vocali alquanto conservativi e accompagnamenti strumentali banali, ma ciononostante contengono nuemorosi dettagli di vitalit\u00e0 e freschezza."}
{"id": "1479163", "revid": "599013", "url": "https://it.wikipedia.org/wiki?curid=1479163", "title": "Total Productive Maintenance", "text": "Il Total Productive Maintenance (TPM, in Italia tradotto come \"Manutenzione produttiva\" ma comunque pi\u00f9 noto nell'acronimo inglese) \u00e8 un sistema produttivo che mira al raggiungimento della massima efficienza aziendale. \nStoricamente nasce per garantire la massima efficienza dei singoli impianti, focalizzando l'attenzione sulle attivit\u00e0 degli operatori, dei manutentori e dei tecnici di processo. Successivamente vengono strutturate anche le attivit\u00e0 che riguardano la qualit\u00e0, lo sviluppo del personale, le attivit\u00e0 di sicurezza e ambiente e di industrializzazione. L'equivoco che spesso emerge che il TPM sia una metodologia legata solo alla manutenzione degli impianti deriva da questa sua evoluzione durante gli anni.\nLe attivit\u00e0 per ottenere un'alta efficienza da parte di ogni ente aziendale vengono indicate in \"percorsi\" metodologici, detti pilastri, che guidano in maniera strutturata e sistematica le diverse attivit\u00e0.\nStoria.\n\u00c8 una delle tecniche produttive giapponesi, maturate nel ventennio '60-'80 presso la Toyota Motor Corporation e poi sviluppatesi in tutte le principali aziende giapponesi, grazie alla Plant Maintenance Committee della JMA (Japan Management Association) che, per volere dell'allora Ministero dell'Industria e del Commercio (METI), dal 1961 vi invest\u00ec le proprie energie e nel 1971 lo present\u00f2 come metodologia che estendeva a tutti gli operatori un ruolo nella gestione operativa della manutenzione (da cui il nome Total Productive Maintenance).\nIl \"padre\" riconosciuto del TPM \u00e8 Seiichi Nakajima, dapprima direttore tecnico in Toyota e quindi - fino alla fine degli anni ottanta - consulente presso JMA e JIPM. Nakajima si interess\u00f2 sin dai primi anni cinquanta alle conoscenze sviluppate negli Stati Uniti in tema di manutenzione preventiva, di affidabilit\u00e0 e manutenibilit\u00e0 degli impianti, di \"life cycle cost\" ed altro. Quando alcuni americani si recarono in Giappone per insegnare alcune basi di riferimento nella gestione operativa degli impianti, egli funse in prima persona da interprete per i colleghi e continu\u00f2 a lavorare su quanto appreso arricchendolo di osservazioni e collegamenti.\nPi\u00f9 recentemente - nel 1984, Nakajima venne in Italia in occasione del 1\u00ba Congresso Mondiale della Manutenzione, organizzato a Venezia da AIMAN, Associazione Italiana di Manutenzione. Durante il congresso illustr\u00f2 il TPM fra lo stupore dei presenti. Nel 1998 usc\u00ec la prima versione in inglese del suo libro \"Introduzione al TPM\" (la vers. orig. in giapponese \u00e8 del 1984) e, successivamente, nel 1992 usc\u00ec la prima edizione italiana per i tipi di ISEDI (oggi edito da FrancoAngeli con la collaborazione di JIPM - Japan Institute of Plant Maintenance). Le prime esperienze di TPM in Italia furono fatte dalla FIAT Auto a partire dal 1985, con la RDA (Istituto per la Ricerca e l'Intervento nella Direzione Aziendale) ed il gruppo Telos (oggi Deloitte Consulting)..\nA Seichi Nakajima \u00e8 intitolato il premio \"Nakajima Prize\". In particolare gli viene riconosciuto di aver saputo inserire i vari elementi appresi in una visione organica, facendo delle singole nozioni elementi di un sistema in grado di divenire per le aziende che lo applicano un vero strumento di competitivit\u00e0.\nEsiste inoltre un importante riconoscimento noto come \"TPM Excellence Award\" assegnato ogni anno ad aziende che abbiano raggiunto l'eccellenza nell'applicazione dei principi che la metodologia prevede. Istituito da JIPM come PM Award nel 1964, \u00e8 tuttora molto ambito dalle aziende manifatturiere nel mondo, non solo giapponesi."}
{"id": "1479166", "revid": "1149807", "url": "https://it.wikipedia.org/wiki?curid=1479166", "title": "Okkervil River", "text": "Gli Okkervil River sono un gruppo indie rock statunitense con una forte contaminazione folk rock originario di Austin in Texas. La band, formatasi nel 1998, deve il suo nome ad un breve racconto di Tat'jana Tolstaja.\nBiografia.\nOrigine.\nI membri fondatori del gruppo divennero amici durante la frequentazione delle scuole superiori a Meriden, nel New Hampshire, e dopo essersene andati dal college si spostarono ad Austin, in Texas, per vivere insieme e dare vita ad una band. Il gruppo era composto dal compositore e cantante Will Sheff, Zach Thomas al basso e al mandolino, e Seth Warren alla batteria. Il loro primo concerto fu allo Steamboat ad Austin l'11 gennaio 1999. Il nome della band venne ripreso da quello di una storia breve dell'autrice russa Tat'jana Nikiti\u010dna Tolstaja e dal fiume Okkervil presso San Pietroburgo.\n\"Bedroom EP\" e \"Stars Too Small to Use\".\nNel 1998, il gruppo auto-produsse il suo primo disco, \"Bedroom EP\". Nel corso di due weekend nell'estate del 1999, registrarono un album autoprodotto composto da sette canzoni intitolato \"Stars Too Small to Use\", col tecnico di registrazione Jeff Hoskins.\nIncontrarono Jonathan Meiburg ad un concerto con la sua band Whu Gnu al Waterloo Brewing Company il 3 dicembre 1999. Meiburg in seguito si un\u00ec al gruppo suonando la fisarmonica e pi\u00f9 tardi il piano e l'organo.\nGrazie all'album il gruppo venne ammesso nel 2000 al festival musicale South by Southwest (SXSW). Il primo articolo importante che parlava di loro fu una recensione della loro performance al festival comparso sull\"'Austin Chronicle\" del 3 marzo 2000.\n\"Don't Fall in Love With Everyone You See\" e \"Down The River of Golden Dreams\".\nIl 18 marzo del 2000 il gruppo incontr\u00f2 il tecnico di registrazione e produttore Brian Beattie durante la loro \"vetrina\" allo SXSW ed insieme accettarono di fare un disco insieme. Essi passarono la gran parte di quell'anno lavorando su \"Don't Fall in Love with Everyone You See\". Warren part\u00ec per Berkeley nel dicembre dello stesso anno e venne rimpiazzato alla batteria da Mark Pedini.\nGli Okkervil River furono contattati dall'etichetta discografica Jagjaguwar che aveva sede a Bloomington, in Indiana che mise sotto contratto il gruppo e pubblic\u00f2 il disco il 22 gennaio 2002.\nUn anno dopo la band si spost\u00f2 a San Francisco e si riun\u00ec a Warren per incidere il loro terzo album al Tiny Telephone con il tecnico Scott Solter alla console, l'album \"Down the River of Golden Dreams\" usc\u00ec sempre per Jagjaguwar il 2 settembre 2003.\nNel 2003, Pedini lasci\u00f2 la band per portare avanti il suo lavoro di grafico, lasciando gli Okkervil River senza un batterista per l'SXSW di quell'anno. Invitarono cos\u00ec Travis Nelsen, fresco di un tour alla batteria con gli Swearing at Motorists dell'etichetta Secretly Canadian, per suonare con loro, che divenne il batterista a tempo pieno della band. L'anno seguente, in occasione di un lungo tour, il gruppo aggiunse un quinto membro, il tastierista e chitarrista di chitarra lap-steel Howard Draper.\n\"Black Sheep Boy\" e \"The Stage Names\".\nNell'agosto del 2004, la band registr\u00f2 ancora una volta con Beattie, dando i ritocchi finali sul loro vero e proprio terzo album, \"Black Sheep Boy\" a novembre che venne pubblicato il 5 aprile 2005. Conseguentemente al buon successo dell'album, gli Okkervil River fecero uscire un EP intitolato \"Black Sheep Boy Appendix\" il 22 novembre 2005. Questa fu la prima registrazione fatta con Draper, il tastierista Scott Brackett, il chitarrista Brian Cassidy, e il bassista del tour Pat Pestorius, che alla fine rimpiazz\u00f2 Zach Thomas nel gruppo.\nIl 17 aprile 2006 gli Okkervil River firmarono con la Virgin/EMI in Europa. La casa discografica ripubblic\u00f2 \"Black Sheep Boy\" e il seguente \"Black Sheep Boy Appendix\" come un doppio disco il 28 aprile 2006. Jagjaguwar alla fine, dopo una causa legale, ha pubblicato la \"Definitive Edition\" con canzoni e video extra.\n\"The Stage Names\", il loro quarto album in studio (prodotto ancora una volta da Beattie), \u00e8 stato pubblicato il 7 agosto 2007. Il disco \u00e8 stato realizzato dalla stessa formazione che era andata in tour con \"Black Sheep Boy\" e \"Black Sheep Boy Appendix\", con Cassidy che sostituisce Draper che si era intanto unito agli Shearwater. L'album ha ricevuto ottime recensioni da parte della critica ed ha debuttato al numero 62 nella Billboard 200 con 10.000 copie vendute.\nGli Okkervil River avevano in previsione di pubblicare un'appendice consistente di materiale non incluso in \"The Stage Names\". Il 12 dicembre 2007 hanno reso disponibile attraverso il loro sito web un mixtape di nove canzoni dal titolo \"Golden Opportunities\".\nNel 2008 \u00e8 uscito un loro nuovo album, sempre per Jagjaguwar, \"The Stand Ins\" dove il gruppo rielabora i temi apparsi sul precedente lavoro \"The Stage Names\".\nNel 2010 il gruppo collabora con Roky Erikson, il famoso eroe di culto della psichedelia americana. Il risultato \u00e8 raccolto nell'album \"True Love Cast Out All Evil\"\n\"I Am Very Far\" e \"The Silver Gymnasium\".\nPer il successivo lavoro Sheff decide di ritornare nella terra natia, il New Hampshire. L'album \"I Am Very Far\" esce nel 2011. Per promuovere la vendita dell\"album\" la \"band\" fece un \"tour\" nel 2011 con i \"Titus Andronicus\", Julianna Barwick, i \"Future Islands\" ed i \"NewVillager\". Nel 2013 \u00e8 uscito \"The Silver Gymnasium\", prodotto da John Agnello e tre anni pi\u00f9 tardi un nuovo lavoro, \"Away\".\nAltri progetti.\nNel 2001, Meiburg e Sheff hanno fondato una seconda band nota come Shearwater. In origine questo gruppo fu solo uno sbocco per le canzoni di Meiburg e qualche composizione di Sheff che non si adattavano al \"modello\" Okkervil, ma in seguito gli Shearwater si sono evoluti gradualmente in un'entit\u00e0 davvero unica. I gruppi hanno ancora molti fan in comune, e, mentre erano in tour insieme nel 2004, hanno pubblicato uno split-CD ad edizione limitata intitolato \"Sham Wedding/Hoax Funeral\"."}
{"id": "1479167", "revid": "287204", "url": "https://it.wikipedia.org/wiki?curid=1479167", "title": "Afumati", "text": ""}
{"id": "1479170", "revid": "1573940", "url": "https://it.wikipedia.org/wiki?curid=1479170", "title": "Lanshoumen", "text": "Il Lanshoumen (\u62e6\u624b\u95e8, Scuola delle Mani che Bloccano) \u00e8 uno stile di arti marziali cinesi. Si racconta che fosse popolare sia nel Nord che nel Sud della Cina. \u00c8 considerato un ramo dello Shaolinquan. Si utilizza anche Lanshouquan (\u62e6\u624b\u62f3, Pugilato Lanshou).\nCirca tra la fine della dinastia Ming e l'inizio della dinastia Qing, un certo Zheng Tianxing (\u90d1\u5929\u5174) della provincia di Henan si trasfer\u00ec a Tianjin dove abit\u00f2 presso il tempio del grande re (\u5927\u738b\u5e99 Dawang miao) in Dazhizhan (\u5927\u76f4\u6cbe) nella parte est della citt\u00e0. Qui insegn\u00f2 il proprio stile a numerosi discepoli. Famosi maestri di questo stile sono Li Jinggang (\u674e\u91d1\u521a), Yu Dequan (\u4e8e\u5fb7\u6cc9), Wang Haishan (\u738b\u6d77\u5c71).\nPaoquan (\u70ae\u62f3, Pugilato Cannone).\nDue maestri di Sesta Generazione, Liu Changhai (\u5218\u957f\u6d77) e Chen Lianfang (\u9648\u8fde\u82b3) hanno creato un proprio stile, che hanno chiamato Paoquan, unendo Caoquan (\u64cd\u62f3), Lanshoumen e Fanquan(\u7ffb\u62f3).\nDiffusione.\nDurante il periodo Repubblicano (1911-1949) il Lanshouquan si \u00e8 diffuso, oltre che a Tianjin, nella provincia di Sichuan e a Shanghai."}
{"id": "1479173", "revid": "287204", "url": "https://it.wikipedia.org/wiki?curid=1479173", "title": "Amarastii", "text": ""}
{"id": "1479176", "revid": "307923", "url": "https://it.wikipedia.org/wiki?curid=1479176", "title": "Am\u0103r\u0103\u015ftii", "text": ""}
{"id": "1479178", "revid": "599013", "url": "https://it.wikipedia.org/wiki?curid=1479178", "title": "Giovanni Titta Rosa", "text": "Fu una figura di grande rilievo nel panorama letterario italiano del Novecento. Saggista, narratore, giornalista, poeta, critico d'arte e letterario, si espresse in un copioso e fortunato lavoro editoriale. Le sue opere letterarie pi\u00f9 conosciute sono: \"Sole di lombardia\", \"I lumi a Milano\", \"Aria di Casa Manzoni\" e \"Il nostro Manzoni\".\nBiografia.\nNacque a Santa Maria del Ponte (allora frazione di Fontecchio, oggi nel territorio di Tione degli Abruzzi) il 5 marzo 1891 . \nCollabor\u00f2 a quotidiani - Il Corriere della sera, La Stampa, Corriere Lombardo, Corriere Padano - e riviste letterarie \u2013 \"Lacerba\", \"La Riviera Ligure\", \"Corrente\", \"Solaria\" \u2013 dove esercit\u00f2 la sua critica letteraria, che si svolge nell'alveo crociano, e fu autore di poesie, raccolte in \"Poesie di una vita\", e di prose di lieve lirismo, come \"Il varco nel muro\" e \"Niobe e il pittore\". Fu autore di commenti dei \"Promessi sposi\" e delle liriche manzoniane. \nFu giurato nei premi letterari \u00abViareggio\u00bb, \u00abBagutta\u00bb e \u00abLerici\u00bb, e diresse per diversi anni \u00abL'Illustrazione italiana\u00bb e l'\u00abOsservatore Politico Letterario\u00bb.\nMor\u00ec a Milano il 7 gennaio 1972.\nCuriosit\u00e0.\n\"Sul non capito impianti una critica di principiante nemico,\nvecchio male invecchiato, che non capisci ci\u00f2 che dico\"."}
{"id": "1479183", "revid": "287204", "url": "https://it.wikipedia.org/wiki?curid=1479183", "title": "Bradesti", "text": ""}
{"id": "1479185", "revid": "345405", "url": "https://it.wikipedia.org/wiki?curid=1479185", "title": "Br\u0103de\u0219ti", "text": ""}
{"id": "1479186", "revid": "287204", "url": "https://it.wikipedia.org/wiki?curid=1479186", "title": "Bucovat", "text": ""}
{"id": "1479187", "revid": "773636", "url": "https://it.wikipedia.org/wiki?curid=1479187", "title": "Chiesa di San Nicola (Capalbio)", "text": "La chiesa di San Nicola \u00e8 situata a Capalbio, nella provincia di Grosseto.\nL'edificio \u00e8 situato nel centro storico del borgo, nella piazzetta di fronte alla Rocca aldobrandesca.\nStoria.\nLa chiesa fu costruita in epoca medievale, quasi certamente nel XII secolo, epoca in cui svolgeva anche le funzioni di pieve. Nel XIV secolo furono effettuati alcuni interventi che introdussero, nel primitivo e originario impianto romanico, nuovi elementi tipici dello stile gotico.\nDurante il secolo successivo, l'edificio fu arricchito di elementi decorativi nel suo interno che introducevano lo stile rinascimentale nel nucleo storico della \"piccola Atene\". Nelle epoche successive furono effettuati altri interventi di restauro che, pur determinando l'intonacatura delle strutture murarie esterne, non hanno tuttavia alterato l'aspetto stilistico che la chiesa aveva assunto.\nDescrizione.\nEsterno.\nLa chiesa di San Nicola presenta esternamente strutture murarie rivestite in intonaco, compreso quelle che rivestono il campanile che si eleva nella parte postero-laterale destra. La facciata a tre ordini, estremamente semplice, si caratterizza per il portale d'ingresso sovrastato da un arco gotico a sesto acuto, sopra il quale si apre un rosone; il punto apicale dell'ordine centrale della facciata culmina con una croce poggiante su un piccolo basamento.\nInterno.\nL'interno si presenta a navata unica, suddivisa in campate con volte a crociera, affiancata da una serie di cappelle laterali di forma semicircolare, separate tra loro da pilastri con pregevoli capitelli sommitali, su cui poggiano gli archi della navata.\nGran parte delle cappelle laterali \u00e8 decorata da pregevoli affreschi del periodo rinascimentale, di scuola umbro-senese."}
{"id": "1479189", "revid": "133248", "url": "https://it.wikipedia.org/wiki?curid=1479189", "title": "Bucov\u0103\u021b", "text": ""}
{"id": "1479190", "revid": "709565", "url": "https://it.wikipedia.org/wiki?curid=1479190", "title": "Reliability Centered Maintenance", "text": "RCM o, Reliability Centered Maintenance, \u00e8 una tecnica utilizzata nelle industrie di processo, o pi\u00f9 in generale nelle industrie \"critiche\", per progettare i piani di manutenzione."}
{"id": "1479197", "revid": "12700670", "url": "https://it.wikipedia.org/wiki?curid=1479197", "title": "Sim\u00e9on Denis Poisson", "text": ""}
{"id": "1479198", "revid": "110157", "url": "https://it.wikipedia.org/wiki?curid=1479198", "title": "Autocritica", "text": "L'autocritica \u00e8 esaminare e giudicare il proprio comportamento o il proprio operato. Questo termine originalmente nasce nell'ambito politico e pi\u00f9 precisamente in quello del Marxismo. \"Fare autocritica\", per un uomo politico, un militante o un gruppo di militanti, significa analizzare e riconoscere pubblicamente, rispetto alla dottrina politica riconosciuta o la linea del partito a cui si appartiene, i propri errori o deviazioni. \u00c8 il risultato di una rigorosa riflessione personale e di gruppo. \u00c8 un elemento essenziale del pensiero critico. Sebbene se ne possa abusare, l'autocritica \u00e8 considerata generalmente sana e necessaria per imparare. Era un tratto della pratica del Maoismo cinese. Nell'ambito della fede cristiana si parla, a livello individuale, di esame di coscienza e di confessione di peccato, quando il credente si confronta con il metro morale e spirituale della Parola di Dio. \u00c8 anche quanto un'intera chiesa \u00e8 chiamata a fare quando esamina attentamente se stessa. Essa fa autocritica quando, verificando se stessa alla luce della Parola di Dio, riconosce i propri errori e fallimenti e ne fa ammenda. La Bibbia afferma: \"\u201cEsaminate voi stessi per vedere se siete nella fede; provate voi stessi. Non riconoscete voi stessi che Ges\u00f9 Cristo \u00e8 in voi? A meno che non siate riprovati\u201d\" (2 Corinzi 13:5)."}
{"id": "1479200", "revid": "1987129", "url": "https://it.wikipedia.org/wiki?curid=1479200", "title": "Bergonzio Botta", "text": "Biografia.\nMembro della famiglia Botta in Branduzzo, figlio di Giovanni, signore di Monferradello dal 1479, di Fortunago, di Torre d'Isola dal 1490, di Stefanago e di Rocca Susella dal 1496, di Sale dall'8 maggio 1500, patrizio milanese, patrizio di Pavia, dal 1489 \u00e8 stato tesoriere generale ed Amministratore Generale delle Entrate del Ducato di Milano.\nLa passione per l'arte ma anche per la tecnologia e l'idraulica lo portarono a realizzare grandi opere all'epoca di Ludovico il Moro della cui corte era un personaggio di spicco.\nA lui si deve la realizzazione delle rogge Bergonza e Bergonzina e le derivazioni idrauliche dalle colline dell'Oltrep\u00f2 fino a Branduzzo e Calcababbio (Lungavilla) realizzate nel 1490. Nella realizzazione delle tre derivazioni del Po pare ebbe l'aiuto di Leonardo da Vinci con il quale Bergonzio Botta fu a stretto contatto. Nel 1493 l'opera fu visitata da Carlo VIII accompagnato da Ludovico il Moro.\nCome riconoscimento venne assegnato a il possesso di migliaia di ettari di terreni, alla sua morte i possessori dei terreni che avevano subito danneggiamenti a causa del nuovo corso del Po aprirono dei contenziosi che vennero per\u00f2 risolti dalla moglie Daria e dai figli."}
{"id": "1479202", "revid": "287204", "url": "https://it.wikipedia.org/wiki?curid=1479202", "title": "Cotofenii", "text": ""}
{"id": "1479204", "revid": "268111", "url": "https://it.wikipedia.org/wiki?curid=1479204", "title": "Co\u0163ofenii", "text": "Il toponimo Co\u0163ofenii fa parte della denominazione di diverse localkit\u00e0 della Romania:"}
{"id": "1479207", "revid": "439868", "url": "https://it.wikipedia.org/wiki?curid=1479207", "title": "Giuseppina Nicoli", "text": "Biografia.\nGiuseppina nacque da una famiglia numerosa (era quinta di dieci figli) e con profondi e radicati sentimenti religiosi a Casatisma (Oltrep\u00f2 Pavese), dove il padre, l'avv. Carlo Nicoli, ricopriva in quegli anni l'ufficio di pretore. Giuseppina trascorse a Voghera la fanciullezza e l'adolescenza, comp\u00ec brillantemente gli studi magistrali e consegu\u00ec il diploma di maestra. Sorretta da un carattere deciso, caparbio e, nello stesso tempo, addolcito da un profondo senso religioso, decise di dedicare la sua vita alla Chiesa.\nIl 24 settembre 1883, Giuseppina entr\u00f2 come novizia nella Casa di San Salvario a Torino, Casa centrale della Provincia di Torino delle Figlie della Carit\u00e0, dopo il periodo di postulato e la cerimonia di vestizione (avvenuta presso la casa Madre di Parigi), nel 1885 fu inviata in Sardegna a svolgere un lavoro d'apostolato con una speciale attenzione e cura per i poveri; tenendo anche conto dei brevi rientri a Torino, gran parte del suo lavoro d'aggregazione e catechesi si svolse principalmente in Sardegna, prima nella diocesi di Cagliari in seguito a Sassari nel 1899, dove inviata a dirigere l'orfanotrofio come Madre Superiora, si adoper\u00f2 per il miglioramento non solo spirituale ma anche culturale della popolazione dedicandosi alle lezioni di catechismo e ripetizioni a giovani studenti e operai. Istitu\u00ec una scuola superiore di religione e si dedic\u00f2 a varie opere di volontariato tutte dedicate al sostentamento dei meno abbienti.\nDopo un ritorno a Torino nel 1910, chiamata per le sue spiccate doti organizzative prima, come economa provinciale, poi a dirigere il Seminario, al quale Suor Giuseppina dedic\u00f2, nonostante sopraggiunti problemi fisici, tutta s\u00e9 stessa.\nAgli inizi del 1913 a causa della salute molto cagionevole, con gran rammarico il Consiglio provinciale, prese una decisione molto sofferta, di inviarla di nuovo in Sardegna per il clima isolano pi\u00f9 adatto per la sua malattia della nebbiosa e umida Torino.\nL'ambiente che trov\u00f2 a Sassari nonostante il buon ricordo che aveva lasciato gli fu ostile per un eccesso d'anticlericalismo che la port\u00f2 a scegliere di essere trasferita a Cagliari, con l'incarico di Madre superiora all'Asilo della Marina nell'agosto del 1914.\nMor\u00ec a 61 anni il 31 dicembre del 1924. Le sue spoglie furono in un primo momento sepolte nel cimitero monumentale di Bonaria e nel 1932 traslate nella cappella dell'Asilo della Marina. Il 28 aprile 2006 papa Benedetto XVI dichiara suor Giuseppina Venerabile.\nIl 3 febbraio 2008 nel piazzale antistante la Basilica di Nostra Signora di Bonaria in Cagliari, i Cardinali Jos\u00e8 Saraiva Martins, e Franc Rod\u00e8, assieme ai sedici vescovi dell'isola, ad altri 14 vescovi dalla penisola e a quattrocento sacerdoti, hanno proclamato suor Nicoli Beata alla presenza del principe Filiberto di Savoia."}
{"id": "1479208", "revid": "287204", "url": "https://it.wikipedia.org/wiki?curid=1479208", "title": "Dobrotesti", "text": ""}
{"id": "1479212", "revid": "916580", "url": "https://it.wikipedia.org/wiki?curid=1479212", "title": "Dobrote\u0219ti", "text": ""}
{"id": "1479215", "revid": "287204", "url": "https://it.wikipedia.org/wiki?curid=1479215", "title": "Dragotesti", "text": ""}
{"id": "1479216", "revid": "306691", "url": "https://it.wikipedia.org/wiki?curid=1479216", "title": "Michele Reina", "text": "Biografia.\nNel 1961 fu eletto nella lista DC nel primo Consiglio provinciale di Palermo eletto dal popolo. Il 4 dicembre 1961 fu il primo presidente di quella giunta, un bicolore Dc-Psdi, e quindi fu capogruppo del suo partito a palazzo Comitini. Nel 1970 fu eletto al consiglio comunale di Palermo e nel 1972 divenne assessore ai tributi nella giunta Marchello. All'interno della DC lasci\u00f2 intanto la corrente fanfaniana per avvicinarsi a Salvo Lima. Nel 1975 fu confermato a Palazzo delle Aquile.\nFu dal 1976 segretario provinciale di Palermo della Democrazia Cristiana. Era anche consigliere comunale di Palermo, quando venne ucciso la sera del 9 marzo 1979 da killer mafiosi. Fu il primo politico di rilievo ucciso da Cosa Nostra dai lontani tempi di Emanuele Notarbartolo, ex sindaco di Palermo ed ex direttore generale del Banco di Sicilia, nel 1893.\nL'omicidio.\nLa sera del 9 marzo 1979 Reina sal\u00ec sulla sua Alfetta 2000 con la moglie Marina Pipitone, di 35 anni, e una coppia di amici, Mario Leto (ex direttore amministrativo della pi\u00f9 grande casa vinicola siciliana, la Corvo), 43 anni e amico d'infanzia, e la moglie, quando all'improvviso da una Fiat Ritmo grigia che affianca l'Alfetta di Reina scesero due giovani a volto scoperto che spararono con una calibro 38 a distanza uccidendo Reina sul colpo, colpendolo al collo, alla testa e al torace. Mario Leto, ferito a una gamba, estrae la pistola che portava con s\u00e9 per poi lanciarsi in strada sparando contro i sicari.\nL'omicidio venne subito rivendicato dall'organizzazione terroristica Prima Linea e il giorno dopo dalle Brigate Rosse. La pista terroristica apparve per\u00f2 agli investigatori inverosimile e ritenuta con pi\u00f9 probabilit\u00e0 una mossa della mafia per sviare le indagini. \nLo Stato ha onorato il sacrificio di Reina come vittima di mafia, con il riconoscimento concesso a favore dei suoi familiari, costituitisi parte civile nel processo, dal Comitato di solidariet\u00e0 per le vittime dei reati di tipo mafioso di cui alla legge n. 512/99.\nLe indagini e le dichiarazioni dei \"pentiti\".\nLe investigazioni proseguirono per lungo tempo, ma non portarono a grosse novit\u00e0, fino a quando il 16 luglio 1984, davanti al giudice Giovanni Falcone e al dirigente della Criminalpol Gianni De Gennaro, Tommaso Buscetta dichiar\u00f2 che \u00ab\"anche l'onorevole Reina \u00e8 stato ucciso su mandato di (Salvatore) Riina\"\u00bb, aggiungendo che \u00ab\"le vicende sono molto complesse e che diversi sono i responsabili di tali assassinii\"\u00bb con riferimento anche all'omicidio del Presidente della Regione siciliana Piersanti Mattarella; nel successivo interrogatorio del 25 luglio, Buscetta afferm\u00f2 che si trattava sicuramente di un delitto ordinato dalla \"Commissione\" o \"Cupola\" di Cosa Nostra, di cui per\u00f2 non vennero informati Stefano Bontate, Salvatore Inzerillo e Rosario Riccobono, acerrimi nemici dei Corleonesi. \nL'inchiesta sul delitto Reina doveva confluire nel procedimento penale \"Abbate Giovanni + 706\" (il cosiddetto \"maxiprocesso di Palermo\" derivato dalle dichiarazioni di Buscetta) ma venne stralciata per consentire un approfondimento istruttorio. \nNel luglio 1989 Marina Pipitone (vedova di Reina e testimone oculare dell'omicidio) si present\u00f2 dal giudice Falcone, affermando di riscontrare una fortissima somiglianza tra l'assassino di suo marito e la fotografia del terrorista nero Valerio Fioravanti pubblicata sui giornali; successivamente, nel corso di un confronto dal vivo, la Pipitone dichiar\u00f2: \u00ab\"Riconosco Fioravanti come killer al novanta per cento\"\u00bb. Fioravanti venne tuttavia prosciolto da ogni accusa perch\u00e9 nei giorni del delitto si trovava a Roma per compiere una rapina.\nUlteriori dichiarazioni vennero fatte poi da Francesco Marino Mannoia nel corso dell'interrogatorio del 19 gennaio 1990 sempre dinanzi al giudice Falcone: \u00ab\"Essendo il Reina politicamente molto vicino all'on. Mattarella, la causale del suo omicidio non pu\u00f2 che essere la stessa, trattandosi in ogni caso di indubbio omicidio di matrice mafiosa, connesso all'attivit\u00e0 politica del Reina\"\u00bb, aggiungendo che si trattava di un omicidio \u00ab\"con indubbie caratteristiche politiche\"\u00bb e che quindi non intendeva parlare dei rapporti politici di Cosa Nostra perch\u00e9, a suo parere, lo Stato non era pronto per rivelazioni di quella portata.\nIl processo sui \"delitti politici\".\nNel 1990 le indagini sui \"delitti politici\" siciliani (oltre a quello di Reina, gli omicidi del Presidente della Regione Piersanti Mattarella, di Pio La Torre e del suo autista Rosario Di Salvo), fino ad allora separate, vennero unificate in un'unica istruttoria che venne affidata al giudice istruttore Gioacchino Natoli, con la motivazione che i tre omicidi erano da inquadrare in un'unica strategia mafiosa della \"Cupola\": la conclusione delle indagini port\u00f2 la Procura di Palermo a quella corposa requisitoria di 1.690 pagine che, depositata il 9 marzo 1991, costitu\u00ec l'ultimo atto investigativo di Giovanni Falcone, il quale la firm\u00f2 nonostante non fosse totalmente convinto poich\u00e9, a suo parere, l'inchiesta non scav\u00f2 in profondit\u00e0 le reali motivazioni dei delitti.\nNel giugno 1991 il giudice Natoli rinvi\u00f2 a giudizio per il delitto Reina i membri della \"Cupola\" di Cosa Nostra (Michele Greco, Salvatore Riina, Bernardo Provenzano, Giuseppe Cal\u00f2, Rosario Riccobono, Giuseppe Greco detto \"Scarpuzzedda\", Bernardo Brusca, Francesco Madonia, Antonino Geraci) sulla base del cosiddetto \"teorema Buscetta\" (secondo cui gli omicidi di un certo rilievo non potevano avvenire senza l'assenso del vertice mafioso).\nIl processo di primo grado per i \"delitti politici\" Mattarella-Reina-La Torre si apr\u00ec il 12 aprile 1992 nell'Aula bunker del carcere dell'Ucciardone, di fronte alla I Sezione Penale del Tribunale di Palermo, presieduta dal dott. Gioacchino Agnello con giudice a latere la dott.ssa Silvana Saguto; la vedova, Marina Pipitone, rifiut\u00f2 di costituirsi parte civile nel processo in segno di protesta nei confronti dell'inchiesta ritenuta troppo riduttiva. Il dibattimento si concluse nell'aprile 1995 con la condanna all'ergastolo dei membri della \"Cupola\" di Cosa Nostra come mandanti dell'omicidio Reina: i \"boss\" Salvatore Riina, Michele Greco, Bernardo Brusca, Bernardo Provenzano, Giuseppe Cal\u00f2, Francesco Madonia e Nen\u00e8 Geraci.\nNelle motivazioni della sentenza, i giudici ritennero non provato un movente \u201cpolitico\u201d dell\u2019omicidio (ossia legato alle posizioni di apertura ad una collaborazione con il PCI portate avanti dal Reina) ma piuttosto ricollegarono il delitto al fatto che l'uomo politico si era messo contro ad una cordata di imprenditori edili legati a Vito Ciancimino (e quindi ai Corleonesi), come affermato dal collaboratore di giustizia Gaspare Mutolo. La sentenza venne poi confermata in Appello e in Cassazione, divenendo definitiva."}
{"id": "1479218", "revid": "1494169", "url": "https://it.wikipedia.org/wiki?curid=1479218", "title": "Dr\u0103gote\u0219ti", "text": ""}
{"id": "1479220", "revid": "7", "url": "https://it.wikipedia.org/wiki?curid=1479220", "title": "Odetto de Foix", "text": ""}
{"id": "1479224", "revid": "86343", "url": "https://it.wikipedia.org/wiki?curid=1479224", "title": "Galicea", "text": "Il toponimo Galicea pu\u00f2 riferirsi a diverse localit\u00e0 della Romania:"}
{"id": "1479226", "revid": "1870933", "url": "https://it.wikipedia.org/wiki?curid=1479226", "title": "U.S. Virgin Islands Championship", "text": "Il U.S. Virgin Islands Championship \u00e8 la massima competizione calcistica delle Isole Vergini americane.\nCi sono due competizioni che si disputano nello Stato: la St Croix Soccer League e la St Thomas &amp; St John League League.\nIl campione delle Isole Vergini americane \u00e8 deciso attraverso un torneo ad eliminazione diretta a cui partecipano le prime due classificate di ogni campionato."}
{"id": "1479229", "revid": "21880", "url": "https://it.wikipedia.org/wiki?curid=1479229", "title": "Parco nazionale Richtersveld", "text": "Il parco nazionale Richtersveld \u00e8 un parco nazionale della Repubblica Sudafricana.\nStoria.\nIl parco del Richtersveld fu istituito nel 1991 dopo un lungo braccio di ferro tra il Governo sudafricano e la comunit\u00e0 locale dei Nama, in base a un contratto della durata di 30 anni. Esso prevede che la comunit\u00e0 nama possa continuare a far pascolare il proprio bestiame nelle terre del parco ed esercitare altri usi tradizionali quali la raccolta di legna da ardere. L'accordo prevede anche che i rappresentanti dei Nama facciano parte del comitato di gestione del parco.\nLa vicenda del parco \u00e8 stata accompagnata da un rinnovato interesse verso la cultura tradizionale che ha portato gli abitanti del Namaqualand ad affermare la propria discendenza dai primi residenti dell'area: i Nama.\nDal 2003 il parco di Richtersveld assieme al parco della Namibia Ai\u2013Ais Hot Springs Game Park fa parte dell'Parco transfrontaliero \u01c0Ai-\u01c0Ais/Richtersveld, un parco della pace transnazionale.\nFlora.\nIl parco rappresenta un vero paradiso per i botanici per la sua eccezionale ricchezza di specie vegetali endemiche. \nProbabilmente, la pianta pi\u00f9 conosciuta del Richtersveld \u00e8 l'\"halfman\" (\"Pachypodium namaquanum\") il cui nome sembra appartenere alla tradizione dei Nama che credevano che queste piante si trasformassero in uomini. Un'altra pianta molto caratteristica \u00e8 il \"bastard quiver tree\" (\"Aloe pillansii\").\nDegne di nota sono pure le varie specie di succulente, come i \u201csassi viventi\u201d (\"Lithops\" spp.), cos\u00ec chiamati perch\u00e9 spuntano tra le rocce e si mimetizzano con esse per non essere brucate dagli erbivori. \nMolte di queste specie rischiano l'estinzione: il loro numero \u00e8 stato ridotto dalle prolungate siccit\u00e0, dall'eccessivo pascolo e dalla raccolta indiscriminata da parte di collezionisti e commercianti (si tratta infatti di piante che crescono molto lentamente).\nFauna.\nIl parco ospita diverse specie di mammiferi tra cui il rhebok (\"Pelea capreolus\"), la silvicapra (\"Sylvicapra grimmia\"), il raficero campestre (\"Raphicerus campestris\"), il saltarupi (\"Oreotragus oreotragus\"), la zebra di montagna del Capo (\"Equus zebra\"), il babbuino nero (\"Papio ursinus\"), il cercopiteco verde (\"Chlorocebus pygerythrus\"), il caracal (\"Caracal caracal\") e qualche raro esemplare di leopardo (\"Panthera pardus\").\nMolto ricca anche l'avifauna.\nTurismo.\nGli spostamenti all'interno del parco sono difficoltosi, e si rende necessario l'uso di mezzi a trazione integrale. I turisti possono soggiornare in appartamenti presso i villaggi di Eksteenfontein e Lekkersing, sul confine del patrimonio, ed a Rooiberg al suo interno."}
{"id": "1479233", "revid": "287204", "url": "https://it.wikipedia.org/wiki?curid=1479233", "title": "Gogosu", "text": ""}
{"id": "1479235", "revid": "916580", "url": "https://it.wikipedia.org/wiki?curid=1479235", "title": "Gogo\u0219u", "text": "Il toponimo Gogo\u015fu pu\u00f2 riferirsi a diverse localit\u00e0 della Romania:"}
{"id": "1479240", "revid": "1269275", "url": "https://it.wikipedia.org/wiki?curid=1479240", "title": "Division d'Honneur (Martinica)", "text": "Il Championnat de Division d'Honneur \u00e8 la massima competizione calcistica della Martinica, creato nel 1919."}
{"id": "1479245", "revid": "125398897", "url": "https://it.wikipedia.org/wiki?curid=1479245", "title": "Premier Division (Barbados)", "text": "La Premier Division \u00e8 la massima competizione calcistica di Barbados, creata nel 1947. Vi partecipano 10 squadre; le ultime due classificate retrocedono in seconda serie."}
{"id": "1479246", "revid": "287204", "url": "https://it.wikipedia.org/wiki?curid=1479246", "title": "Izvoare", "text": "Il toponimo Izvoare, derivante da \"Izvor\" (sorgente, fonte), pu\u00f2 riferirsi a diverse localit\u00e0:"}
{"id": "1479247", "revid": "287204", "url": "https://it.wikipedia.org/wiki?curid=1479247", "title": "Macesu", "text": ""}
{"id": "1479248", "revid": "133248", "url": "https://it.wikipedia.org/wiki?curid=1479248", "title": "M\u0103ce\u015fu", "text": "Il toponimo M\u0103ce\u0219u fa parte della denominazione di diverse localit\u00e0 della Romania:"}
{"id": "1479250", "revid": "287204", "url": "https://it.wikipedia.org/wiki?curid=1479250", "title": "Jorge Semprun", "text": ""}
{"id": "1479252", "revid": "1543377", "url": "https://it.wikipedia.org/wiki?curid=1479252", "title": "Championnat National D1", "text": "Il Championnat National D1 \u00e8 la massima competizione calcistica di Haiti, creata nel 1937. Fino al 1988 il campionato era per\u00f2 ristretto ai club della capitale, Port-au-Prince, e di poche zone limitrofe.\nHa come massimo livello il Championnat National D1, chiamato anche \"Championnat National Digicel\" per motivi di sponsor, che comprende 16 squadre. La stagione si articola in due distinte fasi, chiamate \"Ouverture\" e \"Fermeture\" e corrispondenti ai gironi di andata e ritorno. Entrambi i campionati assegnano il titolo di campione nazionale, e attraverso il Campionato per club CFU danno la possibilit\u00e0 di qualificarsi per la CONCACAF Champions League.\nAl termine della stagione le prime otto classificate disputano il Super Huit, o \"Coupe Digicel\"."}
{"id": "1479253", "revid": "1418004", "url": "https://it.wikipedia.org/wiki?curid=1479253", "title": "Mary Oliver", "text": " Ha vinto il National Book Award e il Premio Pulitzer. Il New York Times l'ha descritta come \"Di gran lunga, la poetessa di questo paese che ha venduto di pi\u00f9\".\nBiografia.\nDa ragazza visse per un breve periodo nella casa della deceduta Edna St. Vincente Millay, dove aiut\u00f2 la sorella di costei, Norma, nel riordino e nella conservazione delle carte di famiglia. Negli anni cinquanta ha frequentato sia l'Ohio State University che il Vassar College, ma senza conseguirvi diplomi. Ha abitato a Provincetown, Massachusetts, per pi\u00f9 di quarant'anni. La sua partner, Molly Malone Cook, le ha fatto da agente letterario per tutta la vita.\nOpera.\nIntensa e gioiosa osservatrice del mondo naturale, Mary Oliver viene spesso paragonata a Walt Whitman e Henry David Thoreau. Le sue poesie sono ricche di immagini quotidiane provenienti dalle paludi vicino a casa sua a Provincetown: pivieri, serpenti d'acqua, le fasi della luna e le megattere, sono gli elementi maggiormente rappresentati. Maxine Kumin chiama la Oliver \"una pattugliatrice delle paludi\" allo stesso modo in cui Thoreau era un esploratore delle \"bufere di neve\" e \"una infaticabile guida al mondo naturale\". La sua opera, infatti, rappresenta uno dei punti pi\u00f9 elevati della poesia consacrata alla natura. Coi suoi lavori ha aperto molte strade per la presa di coscienza della crisi ambientale. Mary Oliver usa uno stile linguistico semplice e chiaro per far condividere ai lettori il suo amore per gli altri esseri viventi. La sua casa \u00e8 la \"Grande Madre\" terra che onora nelle sue poesie.\nPremi.\nMary Oliver ha ricevuto numerosi premi per la sua opera tra i quali il Lannan Literary Award per la poesia nel 1998, il National Book Award for Poetry nel 1992 per la sua raccolta \"New and Selected Poems\", il Premio Pulitzer per la poesia nel 1984 per la raccolta \"American Primitive\", il Guggenheim Foundation Fellowship nel 1980, e il Shelley Memorial Award nel 1969-70) della \"Poetry Society of America\"."}
{"id": "1479255", "revid": "123018556", "url": "https://it.wikipedia.org/wiki?curid=1479255", "title": "CryENGINE", "text": "CryENGINE \u00e8 il motore grafico sviluppato da Crytek per lo sparatutto in prima persona \"Far Cry\". Fu originariamente sviluppato come dimostrativo per la tecnologia NVIDIA ma, una volta intuitone il potenziale, ne fu sviluppato un gioco destinato alla vendita.\nVersioni.\nCryENGINE.\nPubblicato nel 2004, con \"Far Cry\", offre pieno supporto alle librerie OpenGL e DirectX8.1; tramite successive patch sono state introdotte features proprie delle DirectX9, come l'HDRI. Il gioco di Far Cry veniva spesso utilizzato per i benchmark di sistemi e schede video.\nMalgrado l'ottima resa grafica che il CryENGINE era in grado di offrire, \u00e8 stato acquistato in licenza da una sola societ\u00e0, NCsoft, per il MMORPG \"\"; questo \u00e8 dovuto alle iniziali critiche per le eccessive richieste hardware per garantire una certa fluidit\u00e0 nella resa e alla concorrenza dei rivali Source Engine di Valve Software, id Tech 4 di id Software e l'Unreal Engine che erano in grado di garantire una migliore resa dei dettagli ed una migliore fluidit\u00e0 del rendering. A partire dal 2016 Crytek ha reso open source CryEngine.\nCryENGINE 2.\nIl \"CryENGINE 2\", sviluppato tra 2006-2007, \u00e8 la seconda versione del CryENGINE ed ha portato grandissime differenze rispetto a quest'ultimo. Questa nuova versione del motore grafico era in grado di generare modelli poligonali volumetrici altamente sviluppati, ed includeva tecnologia motion blur, una progredita profondit\u00e0 di campo, avanzato uso di normal mapping e parallax mapping, e luci dinamiche ottenute grazie all'HDRI.\nL'avanzatissimo sistema particellare del motore grafico lo rendeva in grado di influenzare pioggia e fuoco da forze come il vento. Questo motore \u00e8 progettato per funzionare ai massimi livelli con la DirectX10, ma \u00e8 possibile utilizzare anche la DirectX9, anche se con dei limiti.\nTuttavia anche questa volta, sebbene il gioco, Crysis, abbia riscosso un notevole entusiasmo da parte della stampa specializzata, ottenendo una media voto del 91% dagli aggregatori di recensioni Metacritic e Gamerankings, il motore grafico \u00e8 stato generalmente criticato per gli elevati requisiti hardware necessari ad ottenere delle buone prestazioni di gioco.\nCryENGINE 3.\nIl \"CryENGINE 3\" \u00e8 la terza versione del motore grafico sviluppato da Crytek per lo sparatutto in prima persona \"Crysis 2\", nel 2011.\nQuesta versione, utilizza molte delle particolarit\u00e0 della versione precedente che sono state ulteriormente migliorate, come l'HDR, l'effetto motion blur, e la profondit\u00e0 di campo; \u00e8 inoltre in grado di utilizzare le DirectX11 e nuove tecnologie come lo \"\u00dcber-shader rendering\", sviluppato apposta da Crytek. \u00c8 stato reso noto che il CryENGINE 3, rispetto al CryENGINE 2, possiede una maggior flessibilit\u00e0 e versatilit\u00e0; qualit\u00e0 che lo ha reso in grado di funzionare sulle console PlayStation 3 e Xbox 360.\nIl CryENGINE 3 \u00e8 stato mostrato al Moscone Center di San Francisco durante la Game Developers Conference dal 23 al 27 marzo 2009. \u00c8 stato poi reso disponibile per gli sviluppatori il 15 ottobre 2009, e verr\u00e0 utilizzato per la prima volta nel videogioco \"Crysis 2\".\nDal 17 agosto 2011 il \"CryENGINE 3\" \"SDK\" \u00e8 disponibile gratuitamente per il download per progetti non commerciali.\nCryENGINE 4.\nIl nuovo CryENGINE sar\u00e0 sviluppato per tutte le piattaforme sia di settima che di ottava generazione, supporta le console PlayStation 4, Xbox One, e Wii U. Tuttavia Crytek ha dichiarato che non prender\u00e0 il nome di \"CryENGINE 4\", ma che si chiamer\u00e0 semplicemente \"CryENGINE\" per privilegiare una struttura pi\u00f9 versatile e aggiornabile periodicamente.\nCryENGINE V.\nIl 22 marzo 2016 Crytek annuncia una nuova versione del CryEngine, chiamato CryEngine V. Le nuove caratteristiche principali sono: l'implementazione nativa delle DirectX 12, il supporto di Vulkan e l'aggiunta della realt\u00e0 virtuale (VR). Inoltre \u00e8 cambiato anche il modello di licenza diventando \"paga quello che vuoi\" per avere accesso all'engine e al codice sorgente.\nIl 20 marzo 2018 Crytek cambia la licenza da \"paga quello che vuoi\" a divisione del guadagno al 5%.\nIl 20 settembre 2018 esce la versione 5.5\nDa questa versione viene realizzata una variante capace di eseguire il ray tracing anche su schede video senza hardware dedicato a tale tecnica, in modo da integrare questa funzione per la nuova versione del CryENGINE, viene pubblicato anche un video dimostrativo per mostrare le potenzialit\u00e0 della soluzione"}
{"id": "1479256", "revid": "916580", "url": "https://it.wikipedia.org/wiki?curid=1479256", "title": "Piscu", "text": "Il toponimo Piscu pu\u00f2 riferirsi a diverse localit\u00e0 della Romania:"}
{"id": "1479258", "revid": "2156198", "url": "https://it.wikipedia.org/wiki?curid=1479258", "title": "AFA Senior Male League", "text": "La AFA Senior Male League \u00e8 la massima competizione calcistica di Anguilla."}
{"id": "1479260", "revid": "123055105", "url": "https://it.wikipedia.org/wiki?curid=1479260", "title": "Pentium Dual Core", "text": "A settembre 2006 Intel annunci\u00f2 che il marchio Pentium sarebbe sopravvissuto anche nel 2007 grazie al processore Pentium Dual Core, che \u00e8 poi effettivamente arrivato sul mercato il 3 giugno 2007.\nIl nuovo processore, pur chiamandosi ancora \"Pentium\", ha ben pochi punti di contatto con l'omonima CPU del 1993; sostanzialmente si pu\u00f2 dire che l'unica caratteristica comune \u00e8 quella di essere entrambe CPU x86.\nI nuovi Pentium Dual Core, sono basati sul core Conroe-L e si tratta di processori, che come dice anche il nome in codice, sono basati su una versione del core Conroe dei Core 2 Duo, quindi costruiti a 65 nm e basati sull'architettura Intel Core.\nModelli originariamente annunciati.\nInizialmente era previsto che, a differenza del progetto originale dual core, i nuovi Pentium sarebbero stati single core e, proprio per questo, proposti per la fascia bassa del mercato e indicati con la sigla \"E1xxx\", dove il numero \"1\" evidenziava proprio la presenza di un unico core.\nDi seguito i modelli inizialmente annunciati da Intel:\nIl cambio di rotta.\nA met\u00e0 novembre 2006, Intel ha deciso di modificare i propri piani per i processori Pentium E1xxx, rimuovendoli dalla propria \"roadmap\" e sostituendoli da una nuova famiglia di CPU non pi\u00f9 limitata dalla presenza di un solo core di processore.\nSono stati cos\u00ec annunciate le soluzionI della serie Pentium Dual Core, che come il nome lascia facilmente intendere sono basate su architettura dual core.\nIl core Conroe-L viene comunque utilizzato anche nell'evoluzione della famiglia di processori Celeron (serie xxx) che per\u00f2 sono single core e, dall'inizio del 2008, nei nuovi Celeron Dual Core.\nCaratteristiche tecniche.\nLe differenze tra un Pentium Dual Core e un Core 2 Duo, sono diventate molto pi\u00f9 limitate nel momento in cui si \u00e8 deciso che anche questi processori sarebbero stati dual core. Tra queste si possono citare la cache L2 limitata a 1 MB e il bus ridotto a 800\u00a0MHz; il consumo complessivo \u00e8 lo stesso dei Core 2 Duo Conroe, ovvero 65\u00a0W.\nDerivando dal Core 2 Duo, tutte le principali tecnologie implementate sono le stesse: MMX, SSE, SSE2, SSE3, EM64T, SpeedStep e XD-bit.\nConseguentemente le prestazioni a parit\u00e0 di frequenza mediamente sono pi\u00f9 basse solo del 3-5% facendo del Pentium Dual Core un processore con un rapporto prestazioni/prezzo eccezionale.\nPrezzi delle varie versioni di Pentium Dual Core.\nAl momento della presentazione questi erano i prezzi delle due versioni arrivate sul mercato il 3 giugno 2007:\nIl 26 agosto 2007 \u00e8 arrivato anche il seguente modello:\nIl modello precedente E2160 \u00e8 quindi calato fino a 74\u00a0$, mentre il modello base E2140, che originariamente doveva essere progressivamente ritirato, \u00e8 rimasto a listino al prezzo di 71\u00a0$.\nIl 2 dicembre 2007 \u00e8 stato presentato un modello ancora pi\u00f9 potente:\nIl modello E2180 \u00e8 passato a 74 $ e l'E2160 a 64 $. La variante E2140 \u00e8 stata invece ritirata.\nQuesti nuovi processori contribuiranno a incrementare il numero di architetture dual core disponibili nel mercato. Intel prevede che questi processori contribuiranno, a regime, per il 18% del proprio volume di vendita complessivo, sostituendo progressivamente le vecchie soluzioni Pentium 4 serie 5xx e 6xx, basate sui core Prescott e Cedar Mill, la cui produzione \u00e8 stata comunque interrotta a fine 2007.\nModelli arrivati sul mercato.\nLa tabella seguente mostra i modelli di Pentium Dual Core arrivati sul mercato. Molti di questi condividono caratteristiche comuni pur essendo basati su diversi core; per questo motivo, allo scopo di rendere maggiormente evidente tali affinit\u00e0 e \"alleggerire\" la visualizzazione alcune colonne mostrano un valore comune a pi\u00f9 righe. Di seguito anche una legenda dei termini (alcuni abbreviati) usati per l'intestazione delle colonne:\nIl successore.\nIntel non ha rilasciato alcuna dichiarazione in merito a possibili successori del Pentium Dual Core, la cui produzione \u00e8 stata interrotta nel 2010 per essere sostituita dal Pentium. Le serie Desktop E6000 e solo OEM Pentium SU2000 mobile e tutti i modelli successivi si sono chiamati semplicemente Pentium."}
{"id": "1479261", "revid": "590", "url": "https://it.wikipedia.org/wiki?curid=1479261", "title": "Ruggero Orlando", "text": "\u00c8 ricordato per il saluto con cui introduceva le proprie corrispondenze da inviato speciale della Rai:\nBiografia.\nVeronese di nascita, ma di origini siciliane (Caronia in provincia di Messina), fu uno dei pi\u00f9 popolari giornalisti radiotelevisivi italiani. Laureato in matematica, inizi\u00f2 la sua carriera a Londra come corrispondente dell'Eiar e anche della Gazzetta del Popolo e del Messaggero. All'entrata in guerra dell'Italia rifiut\u00f2 di rientrare in Patria e rimase in Inghilterra, dove, durante il periodo della seconda guerra mondiale, fu annunciatore dai microfoni di Radio Italia, meglio conosciuta come Radio Londra. Fu poi il primo corrispondente della Rai da New York, dove rimase dal 1954 al 1970: una tra le sue telecronache famose fu la diretta del black out avvenuto nel 1965 nella parte settentrionale degli Stati Uniti e nel Canada.\nPer gli italiani fu la voce delle imprese spaziali americane, con numerose radiocronache e telecronache. In particolare viene ricordato come uno dei grandi protagonisti della storica notte in cui Neil Armstrong sbarc\u00f2 sulla Luna, il 20 luglio 1969. Durante la diretta dell'allunaggio Orlando, che si trovava nel Centro spaziale della NASA a Houston, in Texas, ebbe un battibecco con Tito Stagno, che conduceva la trasmissione da Roma, perch\u00e9 non concordava con lui sull'istante preciso dell'allunaggio. Da analisi successive delle registrazioni \u00e8 emerso che Tito Stagno annunci\u00f2 l'allunaggio con 56 secondi di anticipo e Ruggero Orlando con circa 10 secondi di ritardo.\nNel 1971 consegu\u00ec in Italia il premio Borselli quale miglior giornalista dell'anno. Fu anche direttore del settimanale ABC. Nel 1972 si dimise dalla Rai e fu eletto deputato per il PSI nella VI legislatura, nel collegio di Roma. Contrario alla riforma Rai, rientrer\u00e0 in televisione come commentatore per il neonato Tg2, diretto da Andrea Barbato. \nUn provvedimento sui raggiunti limiti di et\u00e0 lo estromette dal notiziario nel 1979, ma compare sul piccolo schermo in qualit\u00e0 di conduttore. Dal 1981 al 1983 diresse il mensile di politica estera e militare Italia internazionale e dal 1986 al 1992 fu opinionista nel Videogiornale della televisione privata romana GBR e direttore responsabile dell'emittente nazionale Rete Mia.\nInoltre, prese parte come attore a tre film: \"Il tigre\" (1967), \"Il pap'occhio\" (1980) e \"Caldo soffocante\" (1991)."}
{"id": "1479263", "revid": "287204", "url": "https://it.wikipedia.org/wiki?curid=1479263", "title": "Sadova", "text": "Il toponimo Sadova pu\u00f2 riferirsi a diverse localit\u00e0:"}
{"id": "1479264", "revid": "762947", "url": "https://it.wikipedia.org/wiki?curid=1479264", "title": "Pietro Francisci", "text": "Biografia e carriera.\nLaureato in Giurisprudenza, a cavallo fra gli anni trenta e quaranta realizz\u00f2 una serie di documentari e cortometraggi talvolta notevoli, che gli valsero premi e riconoscimenti anche all'estero.\nPassato al cinema, a partire dagli anni cinquanta si dedic\u00f2 a iniziative pi\u00f9 commerciali, ad esempio la continuazione dell'allora fortunatissimo filone basato su personaggi storico-leggendari, in particolare su quelli dall'incredibile forza: Maciste, Ercole, Ursus ed altri."}
{"id": "1479266", "revid": "287204", "url": "https://it.wikipedia.org/wiki?curid=1479266", "title": "Salcuta", "text": ""}
{"id": "1479267", "revid": "1073227", "url": "https://it.wikipedia.org/wiki?curid=1479267", "title": "Hyper-Ballad", "text": ""}
{"id": "1479268", "revid": "666668", "url": "https://it.wikipedia.org/wiki?curid=1479268", "title": "Guyana National Super League", "text": "La Guyana National Super League \u00e8 la massima competizione calcistica della Guyana. Il campionato non si \u00e8 disputato nel 1992, 1993, 1999-2000, dal 2001-2002 al 2007-2008 e nel 2011, ma si sono giocati diversi tornei locali (Bartica SL, Berbice FL, East Bank FUSSFL, East Coast Demerara, Banks DIH Milk Stout League, Georgetown FL, Upper Demerar SL)."}
{"id": "1479272", "revid": "916580", "url": "https://it.wikipedia.org/wiki?curid=1479272", "title": "S\u0103lcu\u0163a", "text": "Il toponimo S\u0103lcu\u0163a pu\u00f2 riferirsi a diverse localit\u00e0:"}
{"id": "1479273", "revid": "827058", "url": "https://it.wikipedia.org/wiki?curid=1479273", "title": "Congiura del Tiepolo", "text": "Nella storia veneziana la congiura del Tiepolo \u00e8 una fallita congiura ordita nel 1310 contro il governo della Repubblica di Venezia e guidata dai patrizi Marco Querini, Bajamonte Tiepolo e Badoero Badoer.\nStoria.\nAntefatto.\nLa situazione politica.\nTra la fine del Duecento e gli inizi del Trecento, si combatteva a Venezia una lotta tra le famiglie esponenti di quel partito \"popolare\" che si batteva per il mantenimento del vigente sistema comunale e la fazione aristocratica, che tentava invece di prendere per s\u00e9 il potere.\nSi trattava essenzialmente d'una contrapposizione tra le famiglie patrizie composte dalle dodici casate \"apostoliche\" e dalle antiche famiglie ducali, e i cittadini \"arricchiti\" che, dopo aver sostenuto i nobili nella presa del potere contro il vecchio sistema monarchico-ducale, si vedevano ora costrette a cederlo nuovamente ai vecchi \"proprietari\".\nIn questo quadro, i potenti casati dei Querini, dei Tiepolo e dei Badoer, si erano trovati ad appoggiare, contro gli interessi del resto della classe patrizia, le istanze delle famiglie medio-piccole, divenute loro bacino di potere e clientela.\nNel 1289 era sfumata di un soffio l'elezione a Doge del popolare Jacopo Tiepolo, gi\u00e0 acclamato dalla popolazione, in favore di Pietro Gradenigo, capo del partito aristocratico.\nNel 1297 gli aristocratici erano infine riusciti a varare una riforma costituzionale, la Serrata del Maggior Consiglio, che aveva di fatto avviato il processo di esclusione di nuove famiglie dal Governo della Repubblica.\nLe successive leggi del 1298-1299 avevano ulteriormente inasprito la situazione e, nonostante un fallito tentativo insurrezionale guidato nel 1300 da Marin Bocconio, i popolari vennero sempre pi\u00f9 chiusi in un angolo, incapaci di opporsi anche ai successivi provvedimenti dello stesso 1300 e del 1307.\nLa guerra di Ferrara, fortemente voluta dagli aristocratici per il possesso della citt\u00e0 estense ed il controllo sul Po e sulle saline di Comacchio, costando a Venezia lo scontro con il Pontefice, la scomunica ed un alto prezzo di vite umane, sembrava per\u00f2 mettere in discussione il neonato predominio aristocratico.\nGli scontri del 1309.\nAl termine dalla guerra, il Doge e la sua fazione addossarono le responsabilit\u00e0 della sconfitta ad uno dei principali esponenti del partito avversario: Marco Querini venne accusato di vilt\u00e0 per aver permesso al nemico d'impossessarsi, adombrando addirittura l'ombra del dolo, della fortezza chiave di Castel Tedaldo, causando la perdita di numerosi uomini e, in definitiva, della stessa guerra.\nA questo si aggiungevano altri attacchi personali ai membri della fazione: da una parte, il fratello di Marco Querini, Pietro \"Pizzagallo\" venne condannato dall\"avogador\" Marco Dandolo per aver lasciato impunita, durante la sua bail\u00eca a Negroponte, un'aggressione subita dal figlio Nicol\u00f2, dall'altra il genero, Bajamonte Tiepolo, veniva multato a luglio per indebita appropriazione di beni pubblici durante la sua reggenza delle colonie di Corone e Modone.\nNel mese di settembre, nell'occasione dell'elezione a Consigliere Ducale di Doimo, conte di Veglia, i Querini tentarono di contrattaccare accusando il Doge e il suo partito di prevaricare la legge con una nomina irregolare: ne nacque un acceso scontro politico, che, nonostante degenerasse in aperta rissa, non imped\u00ec al Maggior Consiglio di approvare infine la nomina di Doimo.\nGli scontri proseguirono anche nei giorni successivi, con i Querini, i Tiepolo e i Badoer, da una parte, a fronteggiarsi con i Giustiniani, i Dandolo e i Gradenigo, dall'altra: nella contesa rimase addirittura ferito il vecchio Jacopo Tiepolo. Il Governo eman\u00f2 quindi un decreto per proibire l'uso delle armi, assegnando il compito di vigilare sull'applicazione ai Signori della Notte.\nProprio in occasione di questi controlli, Pietro Querini, spinse a terra - forse per errore, forse perch\u00e9 sdegnato per la perquisizione che si faceva sulla sua persona, forse perch\u00e9 provocato ad arte - il \"signore di notte\" Marco Morosini, innescando un tumulto nella zona di Rialto, per il quale venne pesantemente multato.\nChiusi in un angolo, i Querini e i loro alleati iniziarono a meditare l'azione di forza. Le condizioni per una congiura c'erano tutte: le motivazioni politiche, quelle private, sostenitori agguerriti e umiliati, la causa nobile della \"Libert\u00e0\" con cui far leva sulla popolazione. Rimaneva da superare solo, l'opposizione del vecchio Jacopo Querini, capo della famiglia, ma la sua nomina a bailo presso la corte bizantina e la conseguente partenza per Costantinopoli, rimossero anche l'ultimo ostacolo.\nLa congiura.\nRiuniti gli alleati per decidere le linee d'azione, Marco Querini fece richiamare il genero Bajamonte dal volontario esilio in cui si era ritirato: la sua personalit\u00e0 e il forte ascendente popolare, che gli valevano il soprannome di \"Gran Cavaliere\", oltre all'appartenenza ad una famiglia che aveva dato ben due dogi alla Repubblica nell'ultimo secolo, erano fondamentali per il successo dell'impresa.\nNelle riunioni tenute dai congiurati nella \"Ca'Granda\" dei Querini, emerse come linea politica la necessit\u00e0 di rovesciare il governo aristocratico e di sbarazzarsi del doge Gradenigo, additato come principale responsabile, con la sua politica, della disastrosa guerra con il Papato, della scomunica ricaduta sulla citt\u00e0, dell'esclusione di tanti cittadini dal governo e delle azioni di giustizia arbitraria condotte contro gli oppositori.\nL'azione venne fissata per l'alba di domenica 14 giugno 1310.\nIl piano.\nSecondo il piano, sarebbero entrate in azione tre colonne.\nLe prime due, comandate rispettivamente da Marco Querini e Bajamonte Tiepolo, si sarebbero raccolte a Rialto per attaccare poi simultaneamente piazza San Marco, la prima da nord-ovest, attraverso la calle dei Fabbri, la seconda da nord, attraverso la via delle Mercerie, entrambe con l'obbiettivo di cogliere di sorpresa le guardie, espugnare Palazzo Ducale - sede del governo - ed uccidere il Doge.\nLa terza colonna sarebbe stata invece comandata da Badoero Badoer, che raccogliendo genti padovane, sarebbe avanzata dalla Terraferma attraverso la laguna, per convergere anch'essa su Venezia.\nIl fallimento dell'azione.\nLa scoperta della congiura.\nLa sorpresa venne annullata dalla delazione di uno dei congiurati, Marco Don\u00e0, uomo della prima ora, poi ritiratosi, che mise sull'avviso il vecchio Pietro Gradenigo. Il Doge non perse tempo: rafforz\u00f2 la guardia al Palazzo, mand\u00f2 a chiamare precipitosamente i podest\u00e0 di Murano, Torcello e Chioggia, perch\u00e9 lo raggiungessero coi loro rinforzi, e convoc\u00f2 le principali magistrature, il \"Minor Consiglio\", gli \"Avogadori\", i capi della \"Quarantia\". Allert\u00f2 quindi anche i suoi principali alleati, perch\u00e9 accorressero con i loro servi armati.\nNella notte, Guido Canal, Marco Michiel e Matteo Manolesso vennero inviati presso Pietro Querini per convincere i congiurati a desistere dai loro disegni. La missione fall\u00ec e i messaggeri ducali furono quasi passati a fil di spada.\nL'assalto alla piazza.\nMentre tutto questo accadeva all'insaputa dei congiurati, questi si riunirono come convenuto, all'alba del giorno prefissato, nel palazzo dei Querini a Rialto. Nonostante infuriasse su Venezia la tempesta, che rendeva difficoltosi gli spostamenti e metteva a rischio la stessa attuazione del piano, Bajamonte ed il suocero Marco presero il comando delle due colonne e puntarono decisi sull'obbiettivo, al grido di \"Libert\u00e0\" e \"morte al doge Gradenigo\".\nLe strade fangose ed il brutto tempo rendevano difficile il coordinamento tra le due colonne, rendendo al contempo arduo l'arrivo dei rinforzi dalla Terraferma.\nGiunta per prima in vista della piazza la colonna del Querini si trov\u00f2 davanti all'improvviso schierati in buon ordine il Doge e gli uomini di Marco Giustinian, di Antonino Dandolo e di suo fratello.\nVistisi scoperti e presi di sorpresa, gli uomini del Querini sbandarono, dandosi precipitosamente alla fuga, inseguiti da vicino dal nemico, lasciando sul\nterreno lo stesso Marco Querini ed il figlio Benedetto.\nPoco distante il Tiepolo, giunto nel campo San Zulian, forse rendendosi conto che qualcosa non andava, divise le sue forze in due tronconi: con uno si lanci\u00f2 direttamente verso la piazza lungo le Mercerie, mentre l'altro aggir\u00f2 l'accesso pi\u00f9 a nord, penetrando nella piazzetta nei pressi della chiesa di San Basso. Gli armati del Doge stavano nella piazza ad aspettarli. Ne nacque un aspro combattimento, mentre le grida e il rumore di battaglia facevano accorrere da pi\u00f9 parti semplici cittadini e popolani.\nProprio quando il combattimento si faceva pi\u00f9 aspro la caduta del vessillifero del Tiepolo, che recava lo stendardo con la scritta \"LIBERTAS\", forse abbattuto da un pesante mortaio lanciato dalla finestra di casa da una donna, provoc\u00f2 la ritirata generale dei rivoltosi.\nMentre i superstiti della colonna Querini venivano raggiunti e fatti prigionieri presso il campo San Luca dalle truppe armate della Scuola Grande della Carit\u00e0 e della Scuola dei Pittori, il Tiepolo e il grosso dei suoi uomini riuscirono a ripiegare in buon ordine al di l\u00e0 del ponte di Rialto, che venne dato alle fiamme per consentire ai ribelli di asserragliarsi nella zona del mercato, dove si trovavano i palazzi dei Querini. Nella zona vennero incendiati anche gli edifici pubblici: il palazzo del magistrato dei Cinque alla Pace e l'ufficio del frumento.\nCos\u00ec stando la situazione, con un intero settore della citt\u00e0 in mano agli insorti, da una parte, e l'imminente arrivo della colonna di Padovani al comando del Badoer, dall'altra, il pericolo per il governo era ancora grave. Il doge Gradenigo decise allora di risolvere per primo il problema dei Badoer, inviando contro di lui il podest\u00e0 clodiense Ugolino Giustinian, che lo intercett\u00f2, facendolo prigioniero assieme a tutti i suoi.\nIl Doge ordin\u00f2 quindi ad Antolin Dandolo e Baldovin Dolfin di circondare le posizioni dei ribelli a Rialto, offrendo al Tiepolo l'occasione di arrendersi.\nIl Gradenigo si avvalse, come ambasciatori, prima di alcuni mercanti milanesi, poi di Giovanni Soranzo e Matteo Manolesso, ma senza risultato: il Tiepolo rifiutava ogni proposta. Infine l'intervento del consigliere ducale Filippo Belegno riusc\u00ec a convincere \"in extremis\" Bajamonte Tiepolo a deporre le armi.\nLa repressione immediata.\nIl 17 giugno, tre giorni dopo l'inizio degli scontri, il Maggior Consiglio conferm\u00f2 con 361 voti favorevoli, 6 contrari e 10 astenuti, il patto stipulato tra il Doge e il Tiepolo, consentendo a questi e ai pi\u00f9 stretti alleati di lasciare Venezia e il Dogado, esiliati per quattro anni in Schiavonia, con l'obbligo di non avvicinarsi a Zara e di non recarsi in alcun paese nemico della Repubblica. Agli altri congiurati, che figurassero tra gli eleggibili o gli eletti al Maggior Consiglio, venne comandato il confino per quattro anni in localit\u00e0 scelte dal Doge, con l'obbligo di non avvicinarsi a Padova, Vicenza e Treviso o ad altro territorio nemico di Venezia. I restanti rivoltosi catturati a Rialto furono amnistiati, a condizione che facessero atto di sottomissione al Doge e alla Repubblica.\nIl Badoer, invece, che era stato catturato prima dell'accordo di resa, venne imprigionato, torturato ed infine condotto il 18 giugno a processo davanti al Supremo Tribunale della Quarantia: il 22 giugno venne emanata la sentenza di morte, eseguita il giorno stesso per decapitazione.\nIl giorno successivo fu la volta dei suoi compagni: ai capi (Saggino d'Este, Jacopo da Conegliano, Cecco d'Este, Giovanni e Gerardo d'Este, Giovanni Candidi) venne tagliata la testa, gli altri vennero invece impiccati alle forche.\nIl 2 luglio il Maggior Consiglio impose il bando, da applicarsi entro gli otto giorni successivi, anche per le mogli dei condannati e degli esiliati, ordinando poi la redistribuzione degli incarichi pubblici appartenuti ai congiurati e la demolizione della casa del Tiepolo in parrocchia di Sant'Agostino e della \"Ca' Granda\" dei Querini. Poi si dichiar\u00f2 per decreto come festivo il giorno di San Vio (15 giugno), per grazia ricevuta della salvezza dello Stato.\nIn ringraziamento per la fedelt\u00e0, la Repubblica concesse per perpetuo decreto alla confraternita della Scuola Grande della Carit\u00e0 di issare il proprio stendardo assieme al gonfalone di San Marco sul pilone di campo San Luca, mentre all'anziana che aveva abbattuto la bandiera del Tiepolo, venne permesso di esporre il vessillo marciano nei giorni di festa.\nAlla chiesa di San Vio vennero simbolicamente donati gli stipiti e alcuni marmi (che pare siano gli stessi recuperati nella cappella attualmente visibile) della dimora del Tiepolo, prontamente rasa al suolo il 25 luglio, al posto della quale venne eretta una colonna d'infamia. La demolizione del palazzo dei Querini era invece rallentata dalla difficolt\u00e0 di separarne la propriet\u00e0 di Giovanni Querini, non coinvolto nella congiura, ma la cui casa confinava con quella dei fratelli: il Comune decise infine di acquistarne la parte per poter abbattere l'intero edificio, del quale rimasero solamente due grandi arcate, che nel 1339 vennero inglobate nella nuova sede del macello stesso.\nNel mese di dicembre, infine, venne imposto ai membri superstiti delle famiglie Querini e Tiepolo di mutare i propri stemmi araldici e di cancellare tutte le precedenti versioni presenti in citt\u00e0.\nConseguenze.\nPer contrastare il costituirsi di nuove congiure contro l'ordine aristocratico della Repubblica, il Maggior Consiglio cre\u00f2, con parte del 10 luglio 1310 un nuovo organismo: il Consiglio dei Dieci, che da tribunale speciale straordinario venne rinnovato di anno in anno sino a divenire, nel giro di venticinque anni, una stabile e quasi onnipotente magistratura dello Stato. Venne poi costituita una milizia cittadina affidata al comando dei Capisestiere pronta ad accorrere in qualunque momento al richiamo delle campane di San Marco sciolte a stormo.\nIl 12 luglio vennero poi emanate nuove norme inerenti alle sedute del Maggior Consiglio: queste si sarebbero tenute a porte aperte e con la possibilit\u00e0 per i nobili di recarvisi armati, mentre al contempo pattuglie di soldati avrebbero presidiato la piazza e percorso i canali cittadini e la laguna."}
{"id": "1479274", "revid": "767487", "url": "https://it.wikipedia.org/wiki?curid=1479274", "title": "From the Screen to Your Stereo Part II", "text": "From the Screen to Your Stereo Part II \u00e8 un album di cover dei New Found Glory, pubblicato nel 2007.\nIl disco.\nL'album \u00e8 uscito nei negozi il 18 settembre 2007, seguito l'EP del 2000 \"From the Screen to Your Stereo\". Tutte le tracce sono cover di colonne sonore di film. La versione statunitense (priva di \"Hungry Eyes\", cover del brano di Eric Carmen che fa parte della colonna sonora di \"Dirty Dancing\") \u00e8 stata pubblicata online il 6 settembre."}
{"id": "1479276", "revid": "1762097", "url": "https://it.wikipedia.org/wiki?curid=1479276", "title": "Seaca", "text": "Il toponimo Seaca pu\u00f2 riferirsi a diverse localit\u00e0 della Romania:"}
{"id": "1479278", "revid": "76069", "url": "https://it.wikipedia.org/wiki?curid=1479278", "title": "Arequipa (regione)", "text": ""}
{"id": "1479279", "revid": "167080", "url": "https://it.wikipedia.org/wiki?curid=1479279", "title": "Eponima", "text": ""}
{"id": "1479280", "revid": "857138", "url": "https://it.wikipedia.org/wiki?curid=1479280", "title": "Teslui", "text": "Il toponimo Teslui pu\u00f2 riferirsi a diverse localit\u00e0 della Romania:"}
{"id": "1479284", "revid": "124857184", "url": "https://it.wikipedia.org/wiki?curid=1479284", "title": "Primera Categor\u00eda Serie A", "text": "La Primera Categor\u00eda Serie A \u00e8 la massima serie del campionato ecuadoriano di calcio nonch\u00e9 la principale competizione calcistica dell'Ecuador. Istituita nel 1957, comprende 16 squadre.\nIl campionato ecuadoriano occupa attualmente il 10\u00ba posto del ranking mondiale dei campionati stilato annualmente dall'IFFHS (il 4\u00ba posto a livello continentale), pertanto \u00e8 considerato una delle leghe calcistiche pi\u00f9 competitive del Sudamerica.\nSquadre.\nStagione 2021."}
{"id": "1479285", "revid": "287204", "url": "https://it.wikipedia.org/wiki?curid=1479285", "title": "Bechet", "text": ""}
{"id": "1479289", "revid": "486946", "url": "https://it.wikipedia.org/wiki?curid=1479289", "title": "Chiesa di San Martino (Roccalbegna)", "text": ""}
{"id": "1479291", "revid": "78273", "url": "https://it.wikipedia.org/wiki?curid=1479291", "title": "Jaime Iv\u00e1n Kaviedes", "text": ""}
{"id": "1479292", "revid": "167080", "url": "https://it.wikipedia.org/wiki?curid=1479292", "title": "Cuma d'Eubea", "text": ""}
{"id": "1479293", "revid": "86343", "url": "https://it.wikipedia.org/wiki?curid=1479293", "title": "Segarcea", "text": "Il toponimo Segarcea pu\u00f2 riferirsi a diverse localit\u00e0 della Romania:"}
{"id": "1479299", "revid": "76069", "url": "https://it.wikipedia.org/wiki?curid=1479299", "title": "Pasco (provincia)", "text": ""}
{"id": "1479300", "revid": "1543377", "url": "https://it.wikipedia.org/wiki?curid=1479300", "title": "Allard J2X-C", "text": "La Allard J2X-C \u00e8 una vettura sport prototipo costruita dall'omonima casa automobilistica per gareggiare nel Campionato Mondiale Sportprototipi, nella 24 Ore di Le Mans e nell'IMSA GTP, negli anni 1992 e 1993.\nStoria.\nConcepita nel 1991, venne realizzata nel 1992 in base alle norme della nuova classe \"Sport 3,5 litri\" categoria Gruppo C, della quale facevano parte alcuni dei prototipi pi\u00f9 raffinati e sofisticati quali la Jaguar XJR-14 e la Peugeot 905. Se questi ultimi quando vennero presentati nel 1991 segnarono un importante passo evolutivo rispetto ai prototipi passati, la Allard invece rappresent\u00f2 un notevole salto in avanti di impostazione tecnica e aerodinamica.\nTecnica.\nL'Allard J2X ha un'impostazione tecnica innovativa, il suo disegno non assomigliava a nulla realizzato fino ad allora in Gruppo C, si tratta di una sorta monoposto mascherata da prototipo, \u00e8 caratterizzata, fra l'altro, da ruote carenate e completamente distinte del corpo della macchina .\nPartendo dalla zona anteriore, ad un musetto leggermente rialzato segue un abitacolo dal volume ridotto nel quale un parabrezza a forma di mezza bolla comprende due finestrini che fungono da portiere, subito dopo si trova il vano motore, celato da un cofano che ricalca le pieghe e le forme del motore e delle sospensioni. Tra le ruote e il telaio, vi sono dei vistosi canali che permettono il passaggio dell'aria, le fiancate sono interrotte a met\u00e0, all'anteriore vi \u00e8 un grande alettone, mentre dopo l'asse posteriore si eleva un enorme alettone biplano, il fondo vettura \u00e8 scavato e ingloba due canali Venturi che generano effetto suolo. Queste soluzioni aerodinamiche cos\u00ec ardite fanno dell'Allard una delle vetture da competizione con il pi\u00f9 alto carico aerodinamico di sempre, di poco inferiore alle cinque tonnellate .\nMotore.\nIl propulsore scelto per spingere questo prototipo, \u00e8 lo stesso Ford DFR V8 che normalmente spinge la Benetton di Formula 1 del 1992, ha una cilindrata di 3.500 cm\u00b3 e sviluppa 580 CV per le gare endurance. Il cambio \u00e8 semiautomatico a sei marce, il peso totale \u00e8 di circa 860\u00a0kg.\nRisultati sportivi.\nNonostante le interessanti soluzioni tecniche proposte, la macchina soffre di poco sviluppo, dovuto alle limitate risorse finanziarie a disposizione della squadra. Inoltre il progetto prende il via nel momento pi\u00f9 nero della categoria, da l\u00ec a poco vi sar\u00e0 la soppressione del Campionato Mondiale Sportprototipi, il telaio era predisposto per ospitare svariate motorizzazioni, ma i potenziali clienti alla fine non acquistarono i telai previsti.\nNel 1993 una vettura prende parte ai test di prequalifica della 24 Ore di Le Mans, ma risulta pi\u00f9 lenta di alcune Gran Turismo, perci\u00f2 non passa le selezioni e non potr\u00e0 poi partecipare alla gara.\nNello stesso anno viene iscritta ad una gara IMSA al Circuito di Laguna Seca, dove termina al nono posto, resta questa l'unica gara ufficiale a cui ha preso parte la Allard J2X-C, un prototipo dal potenziale inespresso."}
{"id": "1479303", "revid": "842", "url": "https://it.wikipedia.org/wiki?curid=1479303", "title": "Metal Gear Acid 2", "text": ""}
{"id": "1479307", "revid": "842", "url": "https://it.wikipedia.org/wiki?curid=1479307", "title": "Metal Gear Acid", "text": ""}
{"id": "1479316", "revid": "4252", "url": "https://it.wikipedia.org/wiki?curid=1479316", "title": "Coattivatore del recettore nucleare 1", "text": "Il coattivatore del recettore nucleare 1 (abbreviato in NCOA1 dalla corrispondente terminologia inglese \"Nuclear receptor coactivator 1\") \u00e8 una proteina ad attivit\u00e0 trascrizionale coregolatoria. Frequentemente la NCOA1 viene anche chiamata SRC-1 (dall'inglese \"steroid receptor coactivator 1\") perch\u00e9 interviene nei processi di trascrizione attivati dal recettore degli estrogeni.\nLa NCOA1 contiene specifici domini di interazione per i recettori nucleari ed \u00e8 dotata di attivit\u00e0 istone acetiltransferasi intrinseca.\nLa funzione del NCOA1 \u00e8 quella di assistere e coadiuvare l'attivazione di specifiche sequenze di DNA una volta che queste siano state legate dal recettore estrogenico.\nMeccanismo.\nQuando l'estrogeno si lega al proprio recettore, questo passa in una conformazione attiva che permette il legame con determinate sequenze del DNA. Il recettore per\u00f2 da solo non \u00e8 in grado di attivare la trascrizione, perci\u00f2 sequenze promotrici (promoter) del DNA reclutano l'NCOA1 che si posiziona nel dominio E del recettore degli estrogeni, in particolare nella tasca formata dalle sezioni ad alfa elica H3 ed H4. Il complesso formato dal recettore e dal NCOA1 funge ora da attivatore della trascrizione, permettendo la lettura del DNA e la trascrizione genica."}
{"id": "1479320", "revid": "767487", "url": "https://it.wikipedia.org/wiki?curid=1479320", "title": "Sticks and Stones (New Found Glory)", "text": "Sticks and Stones \u00e8 il terzo album di studio dei New Found Glory, pubblicato l'11 giugno 2002 e certificato disco d'oro dalla RIAA il 10 settembre dello stesso anno.\nTracce.\nCD Bonus.\n\u00c8 stata pubblicata una versione speciale di \"Sticks and Stones\" contenente un CD bonus con due canzoni dei New Found Glory e sette di altre formazioni."}
{"id": "1479322", "revid": "94824980", "url": "https://it.wikipedia.org/wiki?curid=1479322", "title": "Comuni dell'Acre", "text": "Segue un elenco dei 21 comuni dello stato brasiliano dell'Acre (AC)."}
{"id": "1479324", "revid": "125726834", "url": "https://it.wikipedia.org/wiki?curid=1479324", "title": "Sugar Music", "text": "Sugar \u00e8 un'etichetta discografica e casa editrice musicale italiana indipendente attiva a livello mondiale.\nFondata a Milano nel 1989 da Caterina Caselli, dopo la vendita della CGD, storica etichetta guidata per anni dal suocero della cantante, Ladislao Sugar, e poi dal figlio di Ladislao, Piero Sugar, alla Warner Music Group. La societ\u00e0 si \u00e8 rapidamente affermata come la principale etichetta discografica indipendente in Italia, ed \u00e8 attualmente tra i pi\u00f9 importanti editori musicali sul mercato nazionale ed europeo.\nOrganizzazione.\nLa societ\u00e0 \u00e8 attualmente guidata dal presidente Filippo Sugar, terza generazione della famiglia Sugar, figlio unico di Piero Sugar e Caterina Caselli. Oltre che come presidente dell'azienda di famiglia, Sugar lavora anche come produttore e talent scout, \u00e8 stato ex presidente della SIAE, ed \u00e8 membro attivo dei consigli di amministrazione di SIAE, FEM (Federazione Editori Musicali), PMI (Produttori Musicali Indipendenti) e IMPF (Independent Music Publishers International Forum).\nStoria dell'etichetta.\nOrigini.\nNel 1932 il 35enne Ladislao Sugar, ungherese trasferitosi a Milano, fond\u00f2 l'azienda Melodi, con cui cominci\u00f2 a pubblicare spartiti e libretti di alcune operette di successo come \"La vedova allegra\", \"Vittoria e il suo re\", \"Ballo al Savoy\" e \"Al cavallino bianco\". Successivamente si aggiunsero al catalogo opere di musica popolare italiana di numerosi compositori, fra cui Gorni Kramer, Eldo Di Lazzaro, Carlo Alberto Rossi, Mario Ruccione, Mario Schisa, Nino Ravasini, Ermenegildo Rusconi e Mario Panzeri.\nNel 1934 Ladislao entr\u00f2 in partecipazione nelle Edizioni Suvini Zerboni, uno dei principali editori musicali dell'epoca, che si occupava anche di musica colta contemporanea. Il proprietario dell'azienda era l'avvocato e antifascista militante Paolo Giordani: perseguitato per le sue idee, Giordani dovette nascondersi e Sugar lo sostitu\u00ec assumendo il suo ruolo lavorativo. Nel 1935 Sugar spos\u00f2 la milanese Marta Soleri e due anni dopo nacque il loro primogenito Pietro.\nDopo la morte di Giordani, nel 1948, Ladislao Sugar acquist\u00f2 dagli eredi la quota sociale e divenne proprietario unico della Edizioni Suvini Zerboni, ampliando il catalogo con l'acquisizione delle Mascheroni Edizioni Musicali. In quel periodo Sugar raggiunse i primi successi internazionali grazie alle due canzoni \"Reginella campagnola\" e \"La piccinina\", entrambe scritte da Eldo Di Lazzaro, che furono eseguite dalla Glen Miller Orchestra prima e da Grace Fields poi, riscuotendo grande successo popolare negli Stati Uniti d'America e in Gran Bretagna.\nMessaggerie Musicali e CGD.\nNel 1936 Ladislao Sugar inizi\u00f2 a diversificare l'attivit\u00e0 fondando in Piazza del Duomo a Milano il negozio Messaggerie Musicali, che si occupava della vendita al dettaglio e della distribuzione nazionale dei prodotti aziendali.\nMessaggerie Musicali distribuiva la pubblicazione periodica \"Canzoniere della radio\", che raccoglieva i testi delle canzoni pi\u00f9 popolari trasmessi dalla stazione radio nazionale EIAR, e soprattutto a partire dal 1948 anche i dischi della casa discografica CGD, fondata in quello stesso anno da Teddy Reno. Quest'ultima attivit\u00e0 ebbe un tale successo che Reno offr\u00ec a Sugar una partecipazione del 50% nella societ\u00e0 discografica e poi, nel 1959, gli cedette anche l'altra met\u00e0: nacque cos\u00ec la CGD-Sugar. Nella nuova veste di discografico Ladislao Sugar mise subito sotto contratto cantanti di grande popolarit\u00e0 come Betty Curtis e Johnny Dorelli.\nNel 1960, all'et\u00e0 di 66 anni, Ladislao Sugar chiam\u00f2 ad affiancarlo alla guida della societ\u00e0 il figlio Piero di 23 anni, che nel frattempo aveva fondato la casa editrice SugarCo Edizioni con il suo socio Massimo Pini.\nNei primi anni sessanta, nel pieno del miracolo economico italiano e della diffusione della televisione, la Sugar riusc\u00ec a collezionare successi grazie alle partecipazioni dei suoi artisti al Festival di Sanremo: in particolare, nel 1964 la canzone \"Non ho l'et\u00e0 (Per amarti)\" cantata dalla quindicenne Gigliola Cinquetti vinse non solo Sanremo, ma anche il Festival Europeo della Canzone. Successive vittorie del Festival furono quelle del trio Umberto Tozzi - Gianni Morandi - Enrico Ruggeri nel 1987, della Piccola Orchestra Avion Travel nel 2000, di Elisa nel 2001 e di Raphael Gualazzi fra gli esordienti nel 2011.\nAdriano Celentano avrebbe dovuto partecipare al Festival di Sanremo 1966 con \"Nessuno mi pu\u00f2 giudicare\", brano di cui aveva gi\u00e0 inciso il disco, ma dopo vari ripensamenti l'interprete prefer\u00ec portare il brano \"Il ragazzo della via Gluck\". Sugar offr\u00ec quindi \"Nessuno mi pu\u00f2 giudicare\" a Caterina Caselli, ventenne modenese appassionata di rock'n'roll: il brano si rivel\u00f2 un tale successo che le presse della CGD che dovettero lavorare giorno e notte per soddisfare gli ordini. Il brano segn\u00f2 l'inizio della carriera della Caselli, interrotta quattro anni pi\u00f9 tardi dal suo matrimonio con Piero Sugar. Nel 1971 Piero e Caterina annunciarono la nascita di Filippo, attuale presidente del Gruppo Sugar.\nCaterina Caselli in azienda.\nNel 1974 l'azienda lascia gli storici uffici di Galleria del Corso e si trasferisce in una sede unica che incorpora amministrazione, studi di registrazione e fabbrica di dischi CGD in un unico complesso industriale di cinque piani e 20'000 m\u00b2 non lontano dall'aeroporto milanese di Linate. In questo nuovo contesto Caterina Caselli fa il suo debutto come produttrice discografica fondando l'etichetta Ascolto (successivamente denominata Insieme), che si specializza nella ricerca e sviluppo di talenti \"alternativi\", fra cui i cantautori Pierangelo Bertoli, Franco Fanigliulo e il gruppo di rock progressivo Area, il violinista e studioso di musica folk Mauro Pagani (leader del gruppo rock italiano PFM) e altri. Dalla fine degli anni '70 e per tutti gli anni '80, Caterina Caselli porta al successo numerosi artisti fra cui Umberto Tozzi, Raf, Enrico Ruggeri, Paolo Conte, i Pooh, Loredana Bert\u00e8, Ornella Vanoni e altri.\nNel 1981, all'et\u00e0 di 85 anni, Ladislao Sugar mor\u00ec a causa di un infarto. La famiglia decise di proseguire con Piero alla presidenza e sua moglie Caterina come vicepresidente della CGD. Nel 1989, a causa della forte concorrenza delle case discografiche straniere, Piero Sugar firm\u00f2 a New York l'accordo per cedere la CGD alla WEA di Ramon Lopez; Sugar mantenne il catalogo editoriale, i due negozi nel centro di Milano e l'attivit\u00e0 di talent-scout e produzione, affidata alla direzione unica di Caterina Caselli e della sua etichetta Insieme (successivamente denominata Sugar). I primi successi furono la hit internazionale \"Un'estate italiana\", inno di Italia '90 scritto da Giorgio Moroder e interpretato da Gianna Nannini e Edoardo Bennato, il secondo posto di Gerardina Trovato al Festival di Sanremo 1993 e la vittoria del tenore Andrea Bocelli al Festival di Sanremo 1994, quest'ultimo artista poi affermatosi nel duplice ruolo di interprete di musica popolare e operistica.\nXXI secolo.\nNegli anni 2000 Filippo Sugar ha ridisegnato il profilo dell'azienda attraverso la riconfigurazione come \"megastore multimediali\" dei due grandi negozi Messaggerie Musicali di Milano e quello di Roma, e la fondazione della divisione multimediale SugarNet, che nel 2002 ha lanciato due stazioni radiofoniche locali (Radio Milano Uno e Radio Roma Uno), il sito Sugarmusic e il servizio Messaggerie Digitali, la prima piattaforma italiana di distribuzione legale di musica on-line.\nNel 2005 la SugarNet viene chiusa, le frequenze radiofoniche vengono cedute a LifeGate, e l'anno successivo i due megastore vengono venduti alla Arnoldo Mondadori Editore; la Sugar manteneva la propriet\u00e0 dei siti e dello storico marchio Messaggerie Musicali, focalizzando l\u2019attivit\u00e0 in ambito musicale e acquisendo nel 2012 il catalogo CAM di colonne sonore cinematografiche, che include opere di Ennio Morricone, Nino Rota (\"La dolce vita\", \"8\u00bd\", \"Amarcord\", \"Il Gattopardo\"), Luis Bacalov (\"Il postino\"), Stelvio Cipriani (\"Anonimo veneziano\"), Armando Trovajoli e Giancarlo Bigazzi.\nL'azienda \u00e8 attiva anche nella produzione di progetti speciali, fra cui il concerto di Andrea Bocelli \"One Night in Central Park\" (organizzato in collaborazione con Barilla), il format musicale per orchestra \"La dolce vita: The Music of Italian Cinema\", e l'evento \"Music for Hope\", considerato l'evento di musica classica pi\u00f9 visto di sempre su YouTube.\nArtisti Sugar.\nGalea"}
{"id": "1479330", "revid": "43530", "url": "https://it.wikipedia.org/wiki?curid=1479330", "title": "Miglia marine", "text": ""}
{"id": "1479331", "revid": "1543377", "url": "https://it.wikipedia.org/wiki?curid=1479331", "title": "Jibengong", "text": "Il Jibengong (\u57fa\u672c\u529f, abilit\u00e0 basilare o tecnica essenziale) \u00e8 un termine delle arti marziali cinesi che indica gli esercizi fondamentali e le tecniche di base di uno stile. Esso comporta dei passi (Buxing, \u6b65\u578b) , delle tecniche di gamba (Tuifa), delle tecniche combinate (Jiben Dongzuo \u57fa\u672c\u52a8\u4f5c), forma delle mani (Shouxing), salti (Tiaoyue \u8df3\u8dc3), cadute (Diepu Fangong\u8dcc\u6251\u7ffb\u6eda), equilibri (Pingheng \u5e73\u8861), ecc.\nQuesto corpo di esercizi si \u00e8 andato formando e sedimentando nel tempo attraverso l'esperienza dei praticanti di Wushu riunendosi in un insieme sistematico e completo. Attraverso i Jibengong il praticante \u00e8 pronto ad eseguire e ad apprendere le arti marziali. Essi permettono di migliorare le proprie performance e rendono in grado di attuare le abilit\u00e0 combattive. Dal punto di vista fisico esaltano la flessibilit\u00e0 dei legamenti e la mobilit\u00e0 delle articolazioni, l'elasticit\u00e0 e la potenza dei muscoli, rendendo le azioni di qualit\u00e0 e veloci. Inoltre questi esercizi prevengono e riducono gli infortuni.\nI Jibengong possono essere classificati in Waizhuanggong (\u5916\u58ee\u529f, esercizi di irrobustimento esterno) e Neizhuanggong (\u5185\u58ee\u529f, esercizi di irrobustimento interno).\nBibliografia.\n\u6682\u65f6\u7f3a\u8d27, Renmin Tiyu Chubanshe, 2000, ISBN 7-5009-1969-7"}
{"id": "1479332", "revid": "46291", "url": "https://it.wikipedia.org/wiki?curid=1479332", "title": "Pachypodium succulentum", "text": "Pachypodium succulentum () \u00e8 una pianta della famiglia delle Apocynaceae, endemica del Sudafrica.\nDescrizione.\n\u00c8 una pianta succulenta caudiciforme, con tronco in parte sotterraneo, che raggiunge 1,5 m di altezza e 15\u00a0cm di diametro, con ramificazioni sottili, talora ricadenti.\nLe foglie, ovaliformi, coriacee, sono lunghe 5\u20138\u00a0cm e larghe 1-1,5\u00a0cm.\nI fiori sono di colore dal bianco al rosa pallido con la gola rossiccia.\nDistribuzione e habitat.\nL'areale della specie \u00e8 ristretto al Sudafrica (Provincia del Capo Settentrionale, Provincia del Capo Occidentale e Free State).\nConservazione.\n\u00c8 inserita nella Appendice II della \"Convention on International Trade of Endangered Species\" (CITES)"}
{"id": "1479335", "revid": "92723", "url": "https://it.wikipedia.org/wiki?curid=1479335", "title": "Comuni dell'Alagoas", "text": "Segue un elenco dei 101 comuni dello stato brasiliano dell'Alagoas (AL)."}
{"id": "1479339", "revid": "94824985", "url": "https://it.wikipedia.org/wiki?curid=1479339", "title": "Comuni dell'Amap\u00e1", "text": "Segue un elenco dei 15 comuni dello stato brasiliano dell'Amap\u00e1 (AP)."}
{"id": "1479344", "revid": "201640", "url": "https://it.wikipedia.org/wiki?curid=1479344", "title": "Torta di Canegrate", "text": ""}
{"id": "1479346", "revid": "33689", "url": "https://it.wikipedia.org/wiki?curid=1479346", "title": "Zotico", "text": "La sua storia \u00e8 nota in due versioni, quella raccontata da Cassio Dione Cocceiano e quella contenuta nella pi\u00f9 fantasiosa \"Historia Augusta\".\nVersione di Cassio Dione.\nLo storico contemporaneo Cassio Dione racconta che Aurelio Zotico era un atleta originario di Smirne, figlio di un cuoco, per cui aveva il soprannome \"Mageiros\" (\"cuoco\"). Oltre ad avere un bel corpo, Zotico era noto per avere gli organi sessuali di notevole dimensione; quando gli inviati dell'imperatore, mandati in giro a questo scopo, vennero a conoscenza di questa fama, lo fecero accompagnare a Roma con una gigantesca scorta.\nNella capitale ricevette il titolo di \"cubicularius\", cio\u00e8 di addetto alla camera da letto dell'imperatore, ottenne l'onore di portare il nome Avito, che apparteneva al nonno di Eliogabalo, Gaio Giulio Avito Alessiano, venne adornato di ghirlande e fu portato al palazzo imperiale accompagnato da molte torce. Eliogabalo apr\u00ec le porte del palazzo danzando e, quando Zotico lo salut\u00f2 chiamandolo \"Signore e imperatore\", Eliogabalo gli rispose in maniera languida di non chiamarlo \"signore\" perch\u00e9 era una \"signora\".\nEliogabalo e Zotico si recarono a fare un bagno, e l'imperatore fu favorevolmente sorpreso dal constatare che l'atleta era all'altezza della sua fama, e si prepar\u00f2 ad una notte di amplessi. Accadde per\u00f2 che Ierocle, un auriga divenuto amante dell'imperatore, facesse somministrare una bevanda drogata a Zotico, temendo che potesse soppiantarlo nei favori di Eliogabalo: Zotico non fu in grado di soddisfare il proprio amante e, spogliato dei suoi onori, venne allontanato dall'Italia.\nRacconto della \"Historia Augusta\".\nL\"'Historia Augusta\", scritta probabilmente nel IV secolo, riporta una versione leggermente diversa, contenuta nella prima met\u00e0 del libro \"Vita di Antonino Eliogabalo\", quella ritenuta pi\u00f9 verosimile.\nSecondo questo racconto, Zotico fu a lungo uno stretto collaboratore di Eliogabalo, tanto che tutti i membri della corte lo consideravano il consorte dell'imperatore; Zotico sfrutt\u00f2 l'intimit\u00e0 concessagli da Eliogabalo, rivelando dietro pagamento le opinioni e le intenzioni dell'imperatore che riguardavano l'interessato, accumulando cos\u00ec una notevole ricchezza. Quando infatti usciva da un'udienza con l'imperatore, si recava da ciascun interessato rivelando loro ci\u00f2 che li riguardava, ma in realt\u00e0 le sue confidenze, sia che fossero minacciose che se promettenti, erano false.\nEliogabalo, secondo questa versione, contrasse matrimonio con quest'uomo, avendo persino la donna che accompagnava la sposa nei matrimoni romani, e lo consum\u00f2."}
{"id": "1479348", "revid": "287204", "url": "https://it.wikipedia.org/wiki?curid=1479348", "title": "Comuni dell'Amazonas (Brasile)", "text": "Segue un elenco dei 61 comuni dello stato brasiliano dell'Amazonas (AM)."}
{"id": "1479357", "revid": "697352", "url": "https://it.wikipedia.org/wiki?curid=1479357", "title": "Comuni dello stato di Bahia", "text": "Segue un elenco dei 416 comuni dello stato brasiliano di Bahia (BA)."}
{"id": "1479361", "revid": "484362", "url": "https://it.wikipedia.org/wiki?curid=1479361", "title": "Comuni del Cear\u00e1", "text": "Segue un elenco dei 182 comuni dello stato brasiliano del Cear\u00e1 (CE)."}
{"id": "1479363", "revid": "547034", "url": "https://it.wikipedia.org/wiki?curid=1479363", "title": "Comuni del Minas Gerais", "text": "Segue un elenco dei 853 comuni dello stato brasiliano del Minas Gerais (MG)."}
{"id": "1479365", "revid": "1318658", "url": "https://it.wikipedia.org/wiki?curid=1479365", "title": "Thom Mayne", "text": "Ha ricevuto diversi riconoscimenti per il suo lavoro.\nStudi\u00f2 alla Universit\u00e0 di Harvard, e nel 1972 Mayne fu uno dei fondatori dell'Istituto di Architettura della California meridionale (\"Southern California Institute of Architecture\", in sigla SCI-ARC). Insegna allo SCI-ARC e all'Universit\u00e0 della California, e dirige lo studio Morphosis, un rinomato studio di architettura con sede a Santa Monica (California). Nel marzo del 2005 ricevette il premio Pritzker.\nLo studio Morphosis.\nThom Mayne, con Livio Santini, James Stafford e Michael Bricklerassieme, fond\u00f2 Morphosis nel 1972; Michael Rotondi si un\u00ec a loro nel 1975. Lo studio \u00e8 nato per sviluppare un'architettura che si mantenga fuori dai limiti delle forme tradizionali. All'inizio si trattava come una informale collaborazione di progettisti che lavoravano su progetti non architettonici, il loro primo lavoro su commissione fu una scuola di Pasadena frequentata dal figlio di Mayne. La pubblicit\u00e0 seguita alla realizzazione di questo edificio port\u00f2 allo studio numerosi incarichi per il progetto di edifici residenziali, inclusa la \"Lawrence Residence\".\nDa allora, Morphosis \u00e8 diventato uno dei pi\u00f9 grandi studi di architettura degli Stati Uniti, con progetti a livello mondiale.\nFilosofia della progettazione.\nLa filosofia progettuale di Morphisis sorge dall'interesse nella realizzazione di opere con un significato che pu\u00f2 essere compreso \"assorbendo\" la cultura per la quale l'opera \u00e8 stata fatta. Questa \u00e8 in opposizione alla filosofia tradizionale che sovrappone influenze esterne distanti dal caso particolare dell'edificio da realizzare.\nLa parola greca \"morphosis\", da cui \u00e8 derivato il nome dello studio vuol dire \"formare o essere in formazione\": seguendo questo principio lo studio lavora rispondendo alle dinamiche culturali e sociali del mondo moderno.\nIl lavoro di Morphosis \u00e8 stratificato. La progettazione spesso include molti sistemi di organizzazione dai quali si cerca un'unica espressione che contribuisce a creare un tutt'uno. Alla vista, il lavoro dell'architetto include una forme scultoree che appaiono molto complicate. Attualmente il lavoro di calcolo \u00e8 divenuto pi\u00f9 semplice grazie ai nuovi sistemi computerizzati."}
{"id": "1479366", "revid": "228587", "url": "https://it.wikipedia.org/wiki?curid=1479366", "title": "Comuni del Rio Grande do Sul", "text": "Segue un elenco dei 495 comuni dello stato brasiliano del Rio Grande do Sul (RS)."}
{"id": "1479368", "revid": "713168", "url": "https://it.wikipedia.org/wiki?curid=1479368", "title": "Comuni dello stato di San Paolo", "text": "Segue un elenco dei 644 comuni dello stato brasiliano di San Paolo (SP)."}
{"id": "1479369", "revid": "106908", "url": "https://it.wikipedia.org/wiki?curid=1479369", "title": "Comuni del Paran\u00e1", "text": "Segue un elenco dei 397 comuni dello stato brasiliano del Paran\u00e1 (PR)."}
{"id": "1479371", "revid": "113757", "url": "https://it.wikipedia.org/wiki?curid=1479371", "title": "Yan Patrick Erard Djivas", "text": ""}
{"id": "1479373", "revid": "547034", "url": "https://it.wikipedia.org/wiki?curid=1479373", "title": "Comuni dello stato di Santa Catarina", "text": "Segue un elenco dei 293 comuni dello stato brasiliano di Santa Catarina (SC)."}
{"id": "1479374", "revid": "804", "url": "https://it.wikipedia.org/wiki?curid=1479374", "title": "Comuni del Sergipe", "text": "Segue un elenco dei 74 comuni dello stato brasiliano del Sergipe (SE)."}
{"id": "1479375", "revid": "94825069", "url": "https://it.wikipedia.org/wiki?curid=1479375", "title": "Comuni del Tocantins", "text": "Segue un elenco dei 138 comuni dello stato brasiliano del Tocantins (TO)."}
{"id": "1479379", "revid": "113757", "url": "https://it.wikipedia.org/wiki?curid=1479379", "title": "Listone", "text": ""}
{"id": "1479380", "revid": "1318658", "url": "https://it.wikipedia.org/wiki?curid=1479380", "title": "Collebeato", "text": "Collebeato (\"Cobi\u00e0t\" in dialetto bresciano) \u00e8 un comune italiano di abitanti della provincia di Brescia, nella bassa Val Trompia, in Lombardia.\nGeografia fisica.\nCollebeato, nell'hinterland nord di Brescia \u00e8 racchiuso all'interno della conca dei monti Picastello, Campiani, Peso, Dosso Boscone e Sasso nella parte in cui la bassa Val Trompia si incontra con la pianura padana, sul confine pi\u00f9 orientale della Franciacorta, bagnato dal fiume Mella.\nStoria.\nIn epoca romana il territorio di Collebeato era una zona collinare poco abitata a ridosso delle paludi create dal fiume Mella. Vi sono stati rinvenuti pochissimi reperti: quattro cippi sepolcrari di et\u00e0 imperiale e i resti dell'antico tracciato romano che da Brixia attraverso il Ponte Crotte portava alla Valle Trompia salendo sulle colline.\nNel 958 nel diploma di Berengario II e Adalberto una chiesa dedicata a San Paolo risulta come propriet\u00e0 dell'Abbazia di Leno, si tratta probabilmente del primo riferimento alla comunit\u00e0 di Collebeato.\nNel 1014 il nome Cubiadum (Cubiado) compare in modo esplicito per la prima volta fra le propriet\u00e0 dell'Abbazia di Leno nel diploma imperiale di Enrico II. L'etimologia del nome deriva dal latino \"copulatum\" e sta a significare \"accoppiato\". Il nome ricorre anche nel diploma di Enrico II del 1019 e poi in quelli di Corrado II del 1026 e 1036 e risulta presente in bolle papali e diplomi imperiali fino al 1434. I monaci benedettini di Leno provvedono ad ampie bonifiche delle paludi del Mella. A fianco dei territori gestiti dagli abati sorge una vicinia comunale nelle terre da cui trae le decime il vescovo di Brescia.\nDal 1186 al 1194 risulta attivo il notaio Gerardus de Cubiado, nominato dall'imperatore Federico Barbarossa. Ci sono pervenuti otto documenti da lui firmati.\nNel 1194 (15 novembre) si tiene un processo per determinare se le propriet\u00e0 terriere di Cubiado fossero sotto l'Abate di Leno o sotto il Vescovo di Brescia. Testimoniano i due capofamiglia anziani di Cubiado Villano di Fra Le Corti e Alberto da Pozzo.\nNel 1274 Padre Giovanni da Cobiado \u00e8 direttore del complesso ospitaliero della Chiesa di San Giacomo al Mella, sulla via che da Brescia porta a Milano.\nNel 1280 Cobiato \u00e8 annoverato tra i comuni che debbono mantenere il Ponte delle Crotte sulla strada verso Brescia.\nIl 1\u00ba dicembre 1336 Jacopo da Cobiado, medico in Brescia, \u00e8 annoverato come teste in una investitura feudale in citt\u00e0 presso il vescovo Giacomo de Actis.\nNel 1483 il nobile veneziano Marco Sanuto descrive nel suo itinerario nella terraferma veneziana il \"giardino bellissimo\" del nobile conte Antonio Martinengo. Nel secolo XV Collebeato diviene luogo di villeggiatura per nobili e religiosi della citt\u00e0 di Brescia per la stagione estiva, sono edificate importanti ville e due monasteri (Santa Croce e Santo Stefano).\nNel 1512 Collebeato sub\u00ec assedio militare da parte di soldatesche francesi che attaccavano la veneziana Brescia. Mariotto Martinengo, ispirato dalla distruzione delle battaglie, scrive il poemetto in volgare italiano \"Il Pianto del dio Pan per la rovina del Colle beato\", utilizzando per la prima volta il nome poetico \"Colle-beato\" invece del pi\u00f9 medievale \"Cobiato\". Nel clima rinascimentale e di umanesimo portato dai nobili che villeggiavano a Collebeato, oltre allo sviluppo di ville e palazzi, nascono anche maestranze artistiche locali, tra queste risulta attivo nel XVI secolo un pittore e decoratore nativo del paese Jacobino da Cobiato, di cui per\u00f2 non si conoscono opere.\nNel 1554 Galeazzo dagli Orzi, segretario di Mariotto Martinengo, pubblica a Brescia una prima edizione del poema in volgare bresciano \"La massera da b\u00e9\" (la brava massaia) primo libro che nobilita la lingua bresciana come lingua letteraria. La protagonista del libro \u00e8 la massaia Flor da Coblat. Nel 1565 esce la versione veneziana del libro.\nNel 1609 il veneziano Giovanni Da Lezze descrive nel \"Catastico Bresciano\" il territorio di Cobiato, le ville e gli edifici religiosi.\nNel 1640 il Comune di Cobiato si dota di precisi statuti per l'amministrazione delle acque e per regolare la vita comune.\nNel 1701 inizia l'uso ufficiale del nome Collebeato sulle cartine francesi e dal 1779 sulle carte lombardo-venete il nome rester\u00e0 ufficialmente questo.\nDal 1770 al 1794 risulta attivo a Collebeato il notaio Bartolomeo Mattanza.\nDal 1737 al 1800 risulta attivo il notaio Gaetano Bonera.\nNel 1833 il patrimonio dei Conti Martinengo, alla morte di Girolamo Silvio Martinengo, nobile veneziano (traduttore nel 1801 del Paradiso perduto di Milton), pass\u00f2 al cugino Alessandro Molin e attraverso la figlia di questi, Maria ai conti friulani Panciera di Zoppola tuttora possessori dei giardini e della splendida villa.\nNel 1850 il Conte Giuseppe Torre presso i giardini della sua villa (l'attuale Parco 1\u00ba Maggio) seleziona un nuovo tipo di fiore, la Camelia Japonica \"Vergine di Collebeato\", un particolarissimo tipo di camelia bianca a spirali concentriche, descritto e ammirato nel 1857 dallo statista Giuseppe Zanardelli in una sua lettera.\nDal 1851 al 1856 Collebeato fu centro dei moti risorgimentali bresciani, vi si rifugiavano i mazziniani ospitati e nascosti presso le ville e le corti del paese; vi era installata una stamperia clandestina. Il patriota Tito Speri radunava e allenava le truppe rivoluzionarie antiaustriache presso i campi del paese.\nNel 1889 nasce a Collebeato il sacerdote, scrittore e intellettuale Pietro Rigosa. Ebbe come allievo e amico Giovan Battista Montini (futuro papa Paolo VI), scrisse molti racconti, tra questi \"Il leone di Brescia\" (Gatti, Brescia 1932) romanzo ambientato a Collebeato e dedicato alla vita di Tito Speri.\nNel 1910 l'industriale e benefattore Filippo Rovetta importa dalla Louisiana piantine di pesco americano e nel 1919 avvia una produzione di pesche su larga scala, dissodando ampi appezzamenti di terreno nella zona nord del paese, frutteti ancora oggi esistenti. L'esempio fu seguito ben presto da tutti i proprietari terrieri del paese trasformando l'agricoltura locale in modo radicale. Collebeato fu il principale produttore di pesche nel bresciano fino agli anni Quaranta e tra i principali a livello nazionale producendo oltre novanta specie diverse di pesche. Nel 1936 il \"Dopolavoro\" organizza la prima Sagra delle Pesche, festa per cui ancora oggi il paese \u00e8 rinomato nella provincia di Brescia.\nDal 1956 al 1965 fu attiva la cava e la fabbrica del cementificio CEMBRE, attivit\u00e0 che port\u00f2 al declino della peschicoltura per l'incompatibilit\u00e0 ambientale tra le due attivit\u00e0 produttive che insistevano sullo stesso territorio.\nNel dopoguerra inizi\u00f2 l'espansione edilizia del paese, prima con i villaggi delle cooperative bianche di padre Ottorino Marcolini negli anni Cinquanta e Sessanta e negli anni successivi con cooperative rosse. Oggi il territorio pianeggiante \u00e8 quasi completamente costruito di ville e condomini con ampio giardino. L'abitato residenziale di pregio \u00e8 inserito nel locale \"Parco delle Colline\".\nNel settembre 2012 \u00e8 stato completato il nuovo centro sportivo, un'opera che ha riqualificato completamente la zona dell'ex cementificio Cembre.\nNel 2018 Collebeato vince il premio \"La Citt\u00e0 per il Verde 2018\u201d. Il premio \u00e8 stato assegnato all'unanimit\u00e0 dalla giuria della XIX edizione quale riconoscimento della validit\u00e0 ambientale del \u201cCorridoio ecologico del Fiume Mella\u201d.\nMonumenti e luoghi d'interesse.\nPalazzo Panciera di Zoppola.\nUnico palazzo a Collebeato ancora oggi abitato dai diretti discendenti della nobile famiglia Martinengo \u00e8 quello dei conti Panciera di Zoppola, una grande propriet\u00e0 in zona pedecollinare con boschi, giardini e un bellissimo vigneto storico prospiciente l'ingresso principale.\nArchitetture religiose.\nSeppur le prime notizie di una comunit\u00e0 a Collebeato siano attestate all'XI secolo, la \"parrocchia di Collebeato\" fu costituita, staccandosi dalla Pieve di Concesio, solo nel XV secolo ed intitolata a San Paolo. L'attuale chiesa parrocchiale fu costruita ingrandendo la precedente a fine XIX secolo e inaugurata nel 1901. Essa contiene opere d'arte del XVI/XX secolo tra le quali i cicli di affresco del Rubagotti sulla Conversione di San Paolo e un Sant'Antonio Adorante opera di Piero Agnetti (1982).\nPi\u00f9 antiche le fondamenta del \"Santuario della Madonna della Calvarola\" con resti pavimentali del XII secolo. L'attuale edificio \u00e8 una costruzione settecentesca al cui interno sono presenti affreschi di Pietro Scalvini.\nEdifici ecclesiali presenti nel territorio:\nAree naturali.\nParte del territorio comunale \u00e8 incluso nel Parco delle colline, che comprende le alture di Dosso Boscone, Monte Zuccolo, Monte Calvarola, Monte Picastello, Monte Ratto e il Monte Peso; quest'ultimo raggiunge un'altitudine massima di 487 m che rappresenta anche il punto pi\u00f9 elevato del territorio comunale.\nSociet\u00e0.\nLingue e dialetti.\nNel territorio di Collebeato, accanto all'italiano, \u00e8 parlata la lingua lombarda prevalentemente nella sua variante di dialetto bresciano.\nEconomia.\nL'economia agricola di Collebeato, principalmente basata nel Novecento sulla coltivazione delle pesche, oggi si trova ad essere quasi completamente soppiantata dall'edilizia privata. Sono presenti agriturismi e trattorie tipiche bresciane, nonch\u00e9 ristoranti noti per la qualit\u00e0 dei prodotti. La parte produttiva pi\u00f9 consistente \u00e8 per\u00f2 data dal tessuto artigianale e dalla piccola industria, collocata nella zona sud del paese. Molto attivi anche alcuni noti marchi di pasticceria e abbigliamento che hanno la loro sede nel paese.\nAmministrazione.\nDi seguito l'elenco dei sindaci eletti direttamente dai cittadini (dal 1993):\nGemellaggi.\nCollebeato \u00e8 stata gemellata, nel biennio 2004-2005, al fine di favorire la produzione di pesche, con:\nSport.\nCalcio.\nLa principale squadra di calcio del paese \u00e8 la \"Polisportiva Collebeato 1984\" che milita nel girone C bresciano di Terza Categoria."}
{"id": "1479385", "revid": "2202611", "url": "https://it.wikipedia.org/wiki?curid=1479385", "title": "John Burnside", "text": "Biografia.\nHa studiato letteratura inglese e lingue europee al \"Cambridge College of Arts and Technology\". Assunto come ingegnere di software per computer fu scrittore freelance fino al 1996.\nSi \u00e8 specializzato in Scrittura presso l'\"University of Dundee\" ed ha insegnato scrittura creativa presso la \"St Andrews University\" in Scozia.\nLe sue aree di specializzazione includono scrittura creativa, ecologia, letteratura poesia e filosofia.\nLa sua prima raccolta di poesie, \"The Hoop\", \u00e8 stata pubblicata nel 1988 e ha vinto lo \"Scottish Arts Council Book Award\".\nTra le altre raccolte di poesie si ricordano \"\"Common Knowledge\" del 1991, \"Feast Days\"\" del 1992, vincitrice del \"Geoffrey Faber Memorial Prize\" e \"The Asylum Dance\" del 2000 con la quale vinse il \"Whitbread Poetry Award\" e fu candidato al \"Forward Poetry Prize\" per la migliore raccolta dell'anno (\"Best Poetry Collection of the Year\") e al \"T. S. Eliot Prize\" per \"\"The Light Trap\" del 2002.\nLe sue pi\u00f9 recenti pubblicazioni includono la raccolta di poesie \"The Light Trap\"\" (Jonathan Cape, 2002) che \u00e8 stata nella rosa dei candidati per il Premio \"T. S. Eliot\", \"\"Gift Songs\" (Jonathan Cape, 2007), le novelle \"Living Nowhere\" (Jonathan Cape, 2004) e \"The Devil's Footprints\" (Jonathan Cape, 2007).\nBurnside \u00e8 anche autore di una raccolta di romanzi brevi pubblicata nel 2000 con il titolo \"Burning Elvis\", e di una serie di racconti, tra i quali sono inclusi \"The Dumb House\" (1997), \"The Mercy Boys\" (1999) (vincitore dell'Encore Award) e \"The Locust Room\" (2001). La sua raccolta di poesie, \"The Good Neighbour\"\" (2005), \u00e8 stata ammessa nel 2005 per il \"Forward Poetry Prize\" (\"Best Collection\").\nBurnside \u00e8 stato selezionato per il \"Griffin Poetry Prize\" del 2007 e nel 2011 vince il Forward Poetry Prize con \"Black Cat Bone\".\nAttualmente \u00e8 Professore di letteratura inglese presso il \"\"Mount St. Mary's College\"\" di Los Angeles. Ed \u00e8 il pi\u00f9 esperto ed autorevole critico letterario di Ecopoesie.\nHa pubblicato su questo argomento \"\"Ecopoetry: A Critical Introduction\", nel 2002 \"Salt Lake City\"\" con l'\"University of Utah Press\" e nel 2005 \"The West Side of Any Mountain: Place, Space, and Ecopoetry\" con l'\"University of Iowa Press\", 2005.\nIn collaborazione con Roger Thompson ha scritto alcuni volumi per il \"Dictionary of Literary Biography\" (Biografie di Poeti e scrittori della Natura)."}
{"id": "1479401", "revid": "1745361", "url": "https://it.wikipedia.org/wiki?curid=1479401", "title": "Anfotero (figlio di Alcmeone)", "text": "Anfotero () \u00e8 un personaggio della mitologia greca, figlio di Alcmeone e della sua seconda moglie Calliroe e fratello di Acarnano.\nMitologia.\nIl padre Alcmeone rimase ucciso per mano dei figli di Fegeo, poich\u00e9 questi aveva scoperto il tentativo d'inganno e ordinato di punire l'ospite. Calliroe, allora, preg\u00f2 perch\u00e9 i due figli divenissero adulti al pi\u00f9 presto. Zeus esaud\u00ec il desiderio e cos\u00ec i due poterono vendicare l'omicidio del padre uccidendo i figli di Fegeo (Pronoo ed Agenore) che incontrarono mentre erano diretti Delfi. Poi, raggiunta Psofi uccisero anche Fegeo e sua moglie.\nInseguiti, Anfotero ed Acarnano ripararono a Tegea dove furono messi in salvo dagli abitanti del posto ed infine proseguirono il viaggio fino all'Epiro, terra dove infine si stabilirono."}
{"id": "1479405", "revid": "287204", "url": "https://it.wikipedia.org/wiki?curid=1479405", "title": "Antea (mitologia)", "text": ""}
{"id": "1479411", "revid": "92723", "url": "https://it.wikipedia.org/wiki?curid=1479411", "title": "William Enkewort", "text": ""}
{"id": "1479413", "revid": "1684799", "url": "https://it.wikipedia.org/wiki?curid=1479413", "title": "Antifate", "text": ""}
{"id": "1479423", "revid": "287204", "url": "https://it.wikipedia.org/wiki?curid=1479423", "title": "Paul Andreu", "text": "Biografia.\nDiplomato all\"\u00c9cole polytechnique\" nel 1958, diventa ingegnere nel 1963 presso l\"\u00c9cole nationale des ponts et chauss\u00e9es\" e architetto \"DPLG\" nel 1968 presso l\"\u00c9cole nationale sup\u00e9rieure des beaux-arts\".\nPaul Andreu entra nel gruppo \"Groupe ADP\" come ingegnere capo del dipartimento lavori poi del dipartimento architettura nel 1968. Nel 1974, egli diventa architetto capo e direttore dei progetti poi direttore dell'architettura e dell'ingegneria nel 1979.\nIl nome di Paul Andreu \u00e8 indissociabile dall'aeroporto di Parigi Charles de Gaulle, tra 1967 e il 2003, l'architetto realizza l\"A\u00e9rogare 1\", la torre di controllo, la stazione ferroviaria RER e TGV, l'edificio di Air France, l\"A\u00e9rogare 2\" (moduli A, B, C, D, E ed F) e altri equipaggiamenti dell'aeroporto.\nLa sua geometria circolare (CDG-1) o semicircolare (CDG-2) marcher\u00e0, per diversi anni, la progettazione dei terminals del mondo intero.\nCon l'\u00e9quipe di ADP Ing\u00e9nierie (ADPI), Paul Andreu ha progettato 20 aeroporti, tra i quali quelli di Abu Dhabi, di Giacarta, de Il Cairo, la prima aerostazione di Santiago del Cile, di Dar Es Salaam, del Brunei, di Nizza, di Bordeaux, di Pointe-\u00e0-Pitre; tra i suoi progetti pi\u00f9 importanti figurano anche la Grande Arche de La D\u00e9fense (portando a termine il progetto di Johann Otto von Spreckelsen) e il terminal francese del tunnel della Manica.\nEgli lascia il Gruppo ADP nel 2003 per fondare la sua propria agenzia d'architettura a Parigi.\nIl 23 maggio 2004 una parte del terminal 2E, inaugurato nel 2003, dell'aeroporto di Parigi Charles de Gaulle collass\u00f2 su s\u00e9 stessa, uccidendo quattro persone. La commissione di inchiesta amministrativa del Ministero attribu\u00ec il collasso \u00aba due eventi simultanei ed interdipendenti. Da un lato, la piegatura e la perforazione del guscio di cemento armato dai contrafforti che dovevano sostenerlo. D'altra parte, la rottura e la caduta della trave che supportava il guscio. L'origine di questi due eventi, piuttosto che legata a una singola causalit\u00e0, appare come il risultato della congiunzione di fatti che si sono combinati per portare alla rovina una struttura le cui riserve iniziali di sicurezza erano deboli.\u00bb \nIl terminal 2E era il settimo terminal progettato da Andreu all'aeroporto di Parigi Charles de Gaulle e venne descritto dall'architetto come \u00abaudace\u00bb ma \u00abnon rivoluzionario\u00bb. \nIl terminal 2E sar\u00e0 poi completamente ricostruito nel 2008; il processo circa le responsabilit\u00e0 del crollo, che coinvolge ADP e altre tre societ\u00e0, \u00e8 previsto a dicembre 2018.\nIl 27 settembre 2004, durante la costruzione del Terminal 3 dell'aeroporto Internazionale di Dubai ci fu un crollo di un muro con la conseguente morte di cinque persone; ADP per\u00f2 non era coinvolta nella costruzione del terminal.\nDalla fine degli anni 1990, Andreu fu molto attivo in Cina, la sua opera principale \u00e8 il Centro Nazionale per le Arti dello Spettacolo (ufficialmente \"Grande Teatro Nazionale\", noto anche come \"Opera di Pechino\") a Pechino, altre realizzazioni importanti sono il Centro delle Arti Orientali di Shanghai, il Centro della cultura e delle arti di Suzhou, il Centro amministrativo di Chengdu, il Memoriale del terremoto del Sichuan, il Museo archeologico di Taiyuan e il Centro culturale di Jinan (Opera di Jinan), ma anche gli studi per il Centro di Esposizioni di Ningbo (2012) o per la trasformazione dell'antico eliporto di Jiuzhou in giardino a Zhuhai (2016).\nOltre all'attivit\u00e0 di ingegnere ed architetto, Andreu fu anche \ndisegnatore-designer,\ndecoratore,\npittore e\nscrittore (nel 2009 il libro di Andreu \"La maison\" fu selezionato tra i sei titoli per il Premio Goncourt del Primo romanzo).\nPaul Andreu era membro dell'Acad\u00e9mie des beaux-arts (sezione architettura dal 19 giugno 1996), della Commission nationale des monuments historiques, dellInstitut pour la recherche appliqu\u00e9e et l'exp\u00e9rimentation en g\u00e9nie civil, dellAcad\u00e9mie de l'Air et de l'Espace, dellAcad\u00e9mie d'architecture, dell'Acad\u00e9mie des technologies (dal 2008) e dellInternational Academy of Architecture di Sofia. Nel 2015, 2016, Andreu era membro della giuria del Prix Versailles.\nPaul Andreu \u00e8 morto l'11 ottobre 2018 ad 80 anni a Parigi; la sua ultima apparizione in pubblico \u00e8 stata l'8 ottobre in occasione dell'inaugurazione di un'esposizione in onore di Tadao And\u014d al Centre Pompidou, in presenza tra gli altri di Dominique Perrault, Christian de Portzamparc, Renzo Piano e Jean Nouvel."}
{"id": "1479424", "revid": "205250", "url": "https://it.wikipedia.org/wiki?curid=1479424", "title": "Domenico La Cavera", "text": "Biografia.\nIngegnere, nel dopoguerra fu consigliere comunale del PLI a Palermo. In quegli anni cre\u00f2 lo stabilimento di filatura \"Cotonificio siciliano\". \u00c8 stato (dal 1950 al 1959) il primo presidente della prima federazione degli industriali regionale di Confindustria, che lui volle chiamare Sicindustria\n\u00c8 stato uno dei promotori insieme a Vito Guarrasi e Graziano Verzotto della Sofis (ente pubblico siciliano nato nel 1957) di cui fu nominato direttore, e fautore del Milazzismo. Il suo nome compare nelle relazioni compiute dalla Commissione parlamentare antimafia negli anni settanta.\nConvinse gli americani della Willys a iniziare a produrre il loro celebre fuoristrada Jeep a Carini, suscitando l'attenzione di Vittorio Valletta, amministratore delegato della Fiat, e approfittando anche della sua personale amicizia con Giovanni Agnelli, La Cavera fu uno dei protagonisti della nascita dello stabilimento Fiat di Termini Imerese, per la produzione di auto.\nNel 1973 fu tra i protagonisti della cronaca rosa per aver sposato l'attrice Eleonora Rossi Drago, dopo averla salvata da un tentato suicidio.\nFu amministratore delegato della SIRAP, (societ\u00e0 controllata dall'ESPI), coinvolta nell'indagine su Angelo Siino, il gestore degli affari economici di Cosa Nostra.\nRiconoscimenti.\nNel 2005 \u00e8 stato insignito del titolo di Presidente onorario di Confindustria Sicilia. Era soprannominato \"nuvola rossa\".\nPer la sua opera in favore dello sviluppo industriale in Sicilia nel 2010, all'eta di 94 anni, fu nominato dal presidente della Regione Siciliana Raffaele Lombardo \"consulente per lo sviluppo economico e le politiche industriali\".\nProtagonista della storia di Confindustria, per Luca Cordero di Montezemolo \"\u2026La Cavera rappresenta la voglia di riscatto di un popolo, troppo spesso costretto all'emigrazione, per aver dato una spinta coraggiosa al miglioramento delle condizioni economiche e sociali della Sicilia.\"\nMedia.\nL'opera teatrale.\nNel novembre 2007 il regista Francesco Saponaro ha messo in scena uno spettacolo dal titolo \"Il petrolio\" (che debutta all'interno dei locali del Polo petrolchimico di Gela) ambientato fra la fine degli anni cinquanta e sessanta su alcuni protagonisti dell'imprenditoria di quel periodo come Adriano Olivetti, Enrico Mattei e lo stesso La Cavera. La messinscena \u00e8 stata realizzata in collaborazione con l'Archivio storico dell'ENI per l'allestimento e la ricostruzione del contesto ambientale dell'epoca."}
{"id": "1479426", "revid": "226458", "url": "https://it.wikipedia.org/wiki?curid=1479426", "title": "Emorragia da impianto", "text": " \nPer emorragia da impianto in campo medico, si intende il minimo evento emorragico intervenuto durante l'applicazione dell'impianto del prodotto del concepimento in utero.\nTale emorragia avviene molto spesso durante una gravidanza ectopica.\nEziologia.\nLa causa di tale perdita di sangue \u00e8 dovuta all'angiogenesi."}
{"id": "1479431", "revid": "122734098", "url": "https://it.wikipedia.org/wiki?curid=1479431", "title": "Romano Scavolini", "text": "\u00c8 noto soprattutto per il film slasher \"Nightmare\" (1981) e per una trilogia vittima di traversie censorie e distributive composta dai film \"A mosca cieca\" (1966, ispirato a \"Lo straniero\" di Albert Camus), \"La prova generale\" (1968) ed \"Entonce\" (1968, considerato perduto).\nBiografia.\nFratello dello sceneggiatore, regista e pittore Sauro Scavolini, ne ha prodotto il lungometraggio \"Amore e morte nel giardino degli dei\" (1972).\nNel 1970 ha fatto l'esperienza della guerra del Vietnam come fotografo, a fianco di Ennio Iacobucci."}
{"id": "1479435", "revid": "125121008", "url": "https://it.wikipedia.org/wiki?curid=1479435", "title": "Ritter, Dene, Voss", "text": "Ritter, Dene, Voss \u00e8 un'opera teatrale del drammaturgo austriaco Thomas Bernhard, scritta nel 1984 e messa in scena nel corso del Festival di Salisburgo del 1986, quindi riproposto all'Akademietheater e pi\u00f9 tardi al Berliner Ensemble (2004).\nLa vicenda \u00e8, in parte, ispirata alla figura del matematico e filosofo Ludwig Wittgenstein. Il nome dell'opera deriva dal cognome dei tre attori scelti dal regista Claus Peymann per la prima: Ilse Ritter, Kirsten Dene e Gert Voss."}
{"id": "1479441", "revid": "767487", "url": "https://it.wikipedia.org/wiki?curid=1479441", "title": "La finestra di fronte", "text": "La finestra di fronte \u00e8 un film del 2003 diretto da Ferzan \u00d6zpetek. \nGli interpreti principali sono Giovanna Mezzogiorno, Raoul Bova, Filippo Nigro e Massimo Girotti.\nIl film \u00e8 stato dedicato alla memoria di Massimo Girotti, scomparso poco dopo aver ultimato le riprese del film.\nTrama.\nGiovanna, sposata con Filippo e madre di due bambini \u00e8 insoddisfatta della propria vita: non apprezza il lavoro come contabile in una polleria, spesso \u00e8 in crisi col marito che passa da un lavoro precario all'altro e, sognando una vita migliore, spia di nascosto Lorenzo, il vicino che abita nel palazzo di fronte.\nUn giorno ritornando a casa, incontra un anziano signore, privo di memoria, che afferma di chiamarsi Simone. Nonostante Filippo decida di ospitarlo temporaneamente a casa, in attesa che si riprenda, Giovanna \u00e8 inizialmente riluttante a prendersi cura di lui ma poco a poco gli si affeziona e cerca di scoprirne l'identit\u00e0 e proprio con l'aiuto di Lorenzo riesce a svelare il triste segreto del suo passato. L'uomo in realt\u00e0 \u00e8 Davide Veroli, ebreo ed omosessuale scampato al rastrellamento del 1943, durante il quale dovette scegliere se avvertire il maggior numero di persone o l'amato (il vero Simone). Davide scelse di salvare quante pi\u00f9 persone possibile (la donna che ora lo accudisce era una bambina salvatasi grazie a lui) e purtroppo Simone non si salv\u00f2, perci\u00f2 Davide ha trascorso l'intera esistenza a rimpiangerlo.\nQuesto induce Giovanna a guardarsi dentro e a comprendere di aver perso i suoi sogni e le sue passioni. Riacquistata la memoria, \u00e8 proprio Davide, che era proprietario di una grande pasticceria di Roma, a spingerla a coltivare la passione per i dolci che Giovanna coltivava perlopi\u00f9 come \"hobby\".\nDopo essersi scambiata un bacio appassionato con Lorenzo, il quale, con enorme sorpresa di Giovanna, la spiava a sua volta e con maggior fervore, ella decide di passare la notte con lui, per fuggire, almeno per una sera, dalla pesante e soffocante routine quotidiana. Ma prima di andare fino in fondo si affaccia alla finestra della casa di Lorenzo e l\u00ec, in una sorta di \"flashback\", vede se stessa e i suoi affetti pi\u00f9 cari e si rende conto che se andasse avanti perderebbe tutto, i suoi sogni e le persone che pi\u00f9 ama. Cos\u00ec decide di lasciare Lorenzo, che l'indomani deve partire per trasferirsi definitivamente ad Ischia per lavoro. Il giorno dopo, in preda ad una improvvisa indecisione, Giovanna corre gi\u00f9 per le scale per poter parlare ancora una volta con Lorenzo ma non fa in tempo a raggiungerlo e vede la macchina allontanarsi.\nRitornata sui suoi passi, trover\u00e0 lavoro in una pasticceria, cominciando a vivere con pi\u00f9 serenit\u00e0 come le aveva consigliato Davide.\nColonna sonora.\nLa colonna sonora \u00e8 di Andrea Guerra: i titoli di coda scorrono sulla canzone \"Gocce di memoria\" di Giorgia."}
{"id": "1479444", "revid": "12703207", "url": "https://it.wikipedia.org/wiki?curid=1479444", "title": "Stazione di Salerno Fratte", "text": ""}
{"id": "1479445", "revid": "12703210", "url": "https://it.wikipedia.org/wiki?curid=1479445", "title": "Stazione di Salerno Fratte Villa Comunale", "text": ""}
{"id": "1479464", "revid": "17815", "url": "https://it.wikipedia.org/wiki?curid=1479464", "title": "San Luis Talpa", "text": ""}
{"id": "1479483", "revid": "1543377", "url": "https://it.wikipedia.org/wiki?curid=1479483", "title": "Federazione calcistica di Tahiti", "text": "La Federazione calcistica di Tahiti (in francese F\u00e9d\u00e9ration Tahitienne de Football, acronimo FTF) \u00e8 l'ente che governa il calcio in Polinesia francese.\nFondata nel 1938, si affili\u00f2 alla FIFA e all'OFC nel 1990. Ha sede a Pirae e controlla il campionato nazionale, la coppa nazionale e la Nazionale del paese."}
{"id": "1479484", "revid": "4711", "url": "https://it.wikipedia.org/wiki?curid=1479484", "title": "F\u00e9d\u00e9ration Tahitienne de Football", "text": ""}
{"id": "1479485", "revid": "768068", "url": "https://it.wikipedia.org/wiki?curid=1479485", "title": "Giuseppe Radole", "text": "Biografia.\nDopo gli studi teologici e l'ordinazione sacerdotale, Radole si dedic\u00f2 allo studio del canto gregoriano e dell'organo con Carlo Tome. Divent\u00f2 quindi allievo della scuola di composizione di Antonio Illersberg, con cui si diplom\u00f2 nel 1950. Infine si perfezion\u00f2 con Franco Alfano, Vito Frazzi e all'Accademia Chigiana di Siena.\nVenne nominato direttore della \"Cappella Civica di S. Giusto\" di Trieste, con la quale si esib\u00ec in tutta Europa e per la quale compose numerose opere corali. Fu chiamato spesso come giurato a concorsi nazionali ed internazionali di esecuzione corale e nominato membro permanente della Commissione artistica del Concorso internazionale \"Seghizzi\" di Gorizia.\nSempre nell'ambito della musica corale, mons. Radole ha rivolto la sua attenzione ai canti di tradizione orale dell'area veneto, friulana ed istriana, da cui ha tratto interessanti elaborazioni per coro. Alcune musiche sacre per\u00f2 sono riconducibili a Giuseppe Tessarolo di Buie d'Istria: maestro di musica e cavaliere del lavoro.\nHa dedicato importanti studi musicologici al canto patriarchino e ai canti popolari sacri. Su tale argomento ha inoltre curato alcune trasmissioni televisive per la RAI, e ha contribuito a numerose voci per enciclopedie e trattati di musicologia. Alcune musiche sacre per\u00f2 sono riconducibili a Giuseppe Tessarolo di Buie d'Istria: maestro di musica e cavaliere del lavoro.\nDi notevole pregio anche la sua attivit\u00e0 di organografo: gli studi sugli organi antichi, le catalogazioni di organi storici, il manuale di studio organologico su liuto, chitarra e vihuela, edito nel 1979 e ristampato nel 1986, nonch\u00e9 tradotto in varie lingue.\nA lui si devono inoltre numerose revisioni di partiture organistiche dei secoli XVIII e XIX, opera di Ignazio Sperger, Gaetano Valerj, Giovanni Battista Pescetti e Francesco Geminiani.\nL'amicizia con numerosi compositori, primo fra tutti Giulio Viozzi, permise a Radole di eseguire numerose opere organistiche e corali in prima esecuzione assoluta.\nGiuseppe Radole pubblic\u00f2 per diverse case editrici, tra cui Carrara, Pizzicato, A. Bank di Amsterdam, Feniarco, USCI Friuli e Olschki.\nDal 1957 al 1986 fu docente presso il Conservatorio Giuseppe Tartini di Trieste.\nLa sua biblioteca \u00e8 stata donata al Museo teatrale Carlo Schmidl.\nComposizioni.\nMusica sacra: Messe e Mottetti vari;\nEdiz. A. Bank, Amsterdam e V. Carrara, Bergamo\nMusica Strumentale: pezzi per organo, ibid.;\nTrascrizioni per organo:\nDodici sonate di G. Valerj, Ediz. V. Carrara, Bergamo Sonate e versetti di G. Valerj, ibid.\nNove sonate di I. Spergher, ibid.\nNove sonate per clavicembalo e organo di G. B. Pescetti, Ediz. Zanibon, Padova;\nVersetti in terra veneta, Ediz. V. Carrara, Bergamo.\nLe frottole di Andrea Antico da Montona, IRCI, Trieste 1996."}
{"id": "1479486", "revid": "1543377", "url": "https://it.wikipedia.org/wiki?curid=1479486", "title": "Federazione calcistica delle Tonga", "text": "La Federazione calcistica delle Tonga (in inglese Tonga Football Association, acronimo TFA) \u00e8 l'ente che governa il calcio nelle Tonga.\nFondata nel 1965, si affili\u00f2 alla FIFA e all'OFC nel 1994. Ha sede nella capitale Nuku\u02bbalofa e controlla il campionato nazionale, la coppa nazionale e la Nazionale del paese."}
{"id": "1479487", "revid": "298229", "url": "https://it.wikipedia.org/wiki?curid=1479487", "title": "Federazione calcistica tongana", "text": ""}
{"id": "1479488", "revid": "298229", "url": "https://it.wikipedia.org/wiki?curid=1479488", "title": "Tonga Football Association", "text": ""}
{"id": "1479489", "revid": "339392", "url": "https://it.wikipedia.org/wiki?curid=1479489", "title": "Oceania Nations Cup", "text": ""}
{"id": "1479490", "revid": "1543377", "url": "https://it.wikipedia.org/wiki?curid=1479490", "title": "Federazione calcistica di Vanuatu", "text": "La Federazione calcistica di Vanuatu (in inglese Vanuatu Football Federation, acronimo VFF) \u00e8 l'ente che governa il calcio a Vanuatu.\nFondata nel 1934, si affili\u00f2 alla FIFA e all'OFC nel 1988. Ha sede nella capitale Port Vila e controlla il campionato nazionale, la coppa nazionale e la Nazionale del paese."}
{"id": "1479491", "revid": "4711", "url": "https://it.wikipedia.org/wiki?curid=1479491", "title": "Vanuatu Football Federation", "text": ""}
{"id": "1479492", "revid": "4711", "url": "https://it.wikipedia.org/wiki?curid=1479492", "title": "Papua New Guinea Football Federation", "text": ""}
{"id": "1479493", "revid": "4711", "url": "https://it.wikipedia.org/wiki?curid=1479493", "title": "Vanuatu Football Association", "text": ""}
{"id": "1479494", "revid": "107831", "url": "https://it.wikipedia.org/wiki?curid=1479494", "title": "Progressione del record mondiale dei 100 m rana", "text": "In vasca corta (25 metri) i record del mondo sono omologati dalla FINA dal 3 marzo 1991.\nUomini.\nVasca lunga.\nLegenda: \nVasca corta.\nLegenda: \nDonne.\nVasca lunga.\nLegenda: \nVasca corta.\nLegenda: "}
{"id": "1479495", "revid": "661526", "url": "https://it.wikipedia.org/wiki?curid=1479495", "title": "28 Days (album)", "text": "28 Days \u00e8 il primo album dell'omonimo gruppo pop punk australiano, pubblicato nel 1998 dalla Stubble."}
{"id": "1479505", "revid": "438678", "url": "https://it.wikipedia.org/wiki?curid=1479505", "title": "L'alibi (film 1969)", "text": "L'alibi \u00e8 un film italiano del 1969 scritto, diretto e interpretato da Adolfo Celi, Vittorio Gassman e Luciano Lucignani.\nTrama.\nLuciano, Vittorio e Adolfo sono tre amici ed ex allievi dell'Accademia d'arte drammatica che si incontrano di nuovo dopo molto tempo: Adolfo \u00e8 diventato un attore famoso in Brasile; Vittorio fa l'attore di cinema e teatro in Italia; Luciano \u00e8 un regista impegnato politicamente.\nAdolfo manda un telegramma che preannuncia il suo ritorno in Italia a Vittorio e Luciano pensando di poter riallacciare la vecchia amicizia, ma tutti e tre si ritrovano profondamente cambiati. Si ritroveranno grazie a un altro amico, Luca, che racconta la sua malattia tramite lettere autografe ai suoi tre amici, sperando di essere aiutato. I tre sembrano ignorare il suo grido pietoso, finch\u00e9 alla fine Luca stesso si presenta alla loro porta.\nAdolfo contatta telefonicamente Vittorio confermandogli il suo arrivo in Italia a giorni e preannunciandogli che giunger\u00e0 con la sua nuova moglie, B. Subito dopo, Vittorio comunica a Luciano la notizia dell'arrivo di Adolfo e, durante la telefonata, ne approfitta per chiedergli di accompagnarlo in Sicilia per una recita di beneficenza per i terremotati della regione. All'inizio Luciano \u00e8 riluttante ma Vittorio lo convince promettendogli, come segno di riconoscenza, di presentargli un'avvenente ragazza di nome Filli.\nIl mattino seguente, dopo lo spettacolo, Vittorio e Luciano, insieme al loro amico Franco, si recano sui luoghi sinistrati per portare una parola di conforto alle popolazioni sfollate. Al termine della visita, i tre si dirigono, accompagnati da due signore, a un ricevimento dato in loro onore da una contessa palermitana. La padrona di casa viene fatta oggetto di continui rimproveri da parte di Vittorio che le contesta lo sfarzo del palazzo e il tipico atteggiamento ipocrita dell'aristocrazia siciliana. Luciano \u00e8 preoccupato dal comportamento sempre pi\u00f9 irriverente di Vittorio e chiede a Franco di stargli vicino onde evitargli ulteriori brutte figure. Ma Vittorio, vistosamente alticcio e inorridendo al solo pensiero di assomigliare ai blasonati locali, continua imperterrito a manifestare una condotta sempre pi\u00f9 sfacciata e irriguardosa nei confronti della contessa e dei suoi ospiti fino al punto da venir malamente cacciato dalla festa.\nVittorio, Luciano e Franco fanno ritorno a Roma da Palermo in aereo. Appena arrivati nella capitale, Vittorio si dirige verso casa dove viene accolto nella sua lussuosa villa dalla servit\u00f9; dopo aver salutato l'amorevole e apprensiva madre, si mette immediatamente al lavoro con il produttore per discutere di nuovi progetti. Luciano invece si reca a teatro per curare le prove della sua nuova rappresentazione. Durante la recitazione, Luciano viene contattato telefonicamente da Filli che conferma l'invito a cena per la sera stessa. Luciano e Filli si vedono in un ristorante locale e subito dopo si recano a casa di lei. Filli \u00e8 restia ad avere un rapporto con Luciano e quest'ultimo, dopo un goffo approccio finito male, preferisce andarsene. Filli invece chiede a Luciano di rimanere proponendogli di giocare a carte sulle scale del condominio per conoscersi meglio. Inaspettatamente la porta di casa si chiude per un improvviso colpo di vento costringendo Luciano e Filli a rimanere fuori dall'appartamento e ad aspettare l'aiuto del portiere con il mazzo di chiavi di riserva. Una volta rientrati, Filli riceve una telefonata di Vittorio, e Luciano, immalinconito, decide di fare ritorno a casa sua.\nNel frattempo, Vittorio trascorre la giornata in famiglia con la madre ed il figlio, Enrico. Dopo aver consumato il pranzo, Vittorio ed Enrico decidono di giocare a biliardo intraprendendo una conversazione filosofica su cosa trapassi il cuore. Vittorio chiede al figlio Enrico di aprirsi con lui ammettendo di essere un padre po' distratto ma chiedendo di essere preso sul serio. Quando Vittorio decide di andare a riposare, Enrico si intrattiene brevemente con la nonna confidandogli di non aver informato il padre del suo matrimonio perch\u00e9, come al solito, lo ha visto troppo indaffarato col suo lavoro.\nColonna sonora.\nLe musiche sono state composte da Ennio Morricone."}
{"id": "1479508", "revid": "1788047", "url": "https://it.wikipedia.org/wiki?curid=1479508", "title": "Pintadas", "text": "Pintadas \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Feira de Santana."}
{"id": "1479512", "revid": "1788047", "url": "https://it.wikipedia.org/wiki?curid=1479512", "title": "Pira\u00ed do Norte", "text": "Pira\u00ed do Norte \u00e8 un comune del Brasile nello Stato di Bahia, parte della mesoregione del Sul Baiano e della microregione di Valen\u00e7a."}
{"id": "1479514", "revid": "14691", "url": "https://it.wikipedia.org/wiki?curid=1479514", "title": "Alibori", "text": ""}
{"id": "1479515", "revid": "14691", "url": "https://it.wikipedia.org/wiki?curid=1479515", "title": "Atakora", "text": ""}
{"id": "1479516", "revid": "1788047", "url": "https://it.wikipedia.org/wiki?curid=1479516", "title": "Piritiba", "text": "Piritiba \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Jacobina."}
{"id": "1479517", "revid": "1543377", "url": "https://it.wikipedia.org/wiki?curid=1479517", "title": "Emorragia da varici", "text": " \nPer emorragia da varici in campo medico, si intende l'emorragia delle vene dilatate con riferimento alle varici dell'esofago \nCause di morte.\nIl rischio di morte per cause collegabili ad episodi di tale emorragia \u00e8 stato calcolato attraverso studi intorno al 30-35%.\nTerapie.\nLa terapia consiste nella somministrazione di farmaci quali somatostatina, nitroglicerina, vasopressina, betabloccanti e anche nitrati a lunga azione.\nSe non dovesse essere sufficiente, per casi urgenti \u00e8 previsto il trattamento chirurgico con scleroterapia endoscopica e shunt chirurgico."}
{"id": "1479518", "revid": "115757651", "url": "https://it.wikipedia.org/wiki?curid=1479518", "title": "Test di Shapiro-Wilk", "text": "Il test di Shapiro-Wilk \u00e8 uno dei test pi\u00f9 potenti per la verifica della normalit\u00e0, soprattutto per piccoli campioni. Si tratta di un test per la verifica di ipotesi statistiche.\nVenne introdotto nel 1965 da Samuel Shapiro e Martin Wilk.\nLa verifica della normalit\u00e0 avviene confrontando due stimatori alternativi della varianza formula_1: \ndove\nLa statistica \"W\" pu\u00f2 assumere valori da 0 a 1. Qualora il valore della statistica \"W\" sia troppo piccolo, il test rifiuta l'ipotesi nulla che i valori campionari siano distribuiti come una variabile casuale normale.\nI pesi per la combinazione lineare sono disponibili su apposite tavole. La statistica \"W\" pu\u00f2 essere interpretata\ncome il quadrato del coefficiente di correlazione in un diagramma quantile-quantile."}
{"id": "1479520", "revid": "1788047", "url": "https://it.wikipedia.org/wiki?curid=1479520", "title": "Pojuca", "text": "Pojuca \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Catu.\nFa parte della Regione Metropolitana di Salvador dopo la ratifica del gennaio 2009."}
{"id": "1479521", "revid": "1305772", "url": "https://it.wikipedia.org/wiki?curid=1479521", "title": "Atlantique", "text": ""}
{"id": "1479522", "revid": "287204", "url": "https://it.wikipedia.org/wiki?curid=1479522", "title": "Emorragia extradurale", "text": "Lemorragia extradurale identifica il sanguinamento dello spazio extradurale.\nSintomatologia.\nFra i segni clinici che accompagnano l'emorragia i pi\u00f9 comuni sono l'erniazione delle circonvoluzioni uncali, il vomito, barcollamento, rallentamento del polso.\nEziologia.\nLa causa scaturente tale perdita di sangue la si riscontra sovente in un trauma cranico in seguito ad incidente, in cui compaiono lacerazioni dei vasi meningei, spesso in combinazione con la frattura ossea.\nCause di morte.\nTale emorragia \u00e8 spesso fatale per l'uomo.\nTerapie.\nIl trattamento \u00e8 solo chirurgico di emergenza."}
{"id": "1479523", "revid": "14691", "url": "https://it.wikipedia.org/wiki?curid=1479523", "title": "Borgou", "text": ""}
{"id": "1479524", "revid": "433605", "url": "https://it.wikipedia.org/wiki?curid=1479524", "title": "Ponto Novo", "text": "Ponto Novo \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Jacobina."}
{"id": "1479525", "revid": "14691", "url": "https://it.wikipedia.org/wiki?curid=1479525", "title": "Collines", "text": ""}
{"id": "1479527", "revid": "729019", "url": "https://it.wikipedia.org/wiki?curid=1479527", "title": "Emorragia gastrointestinale", "text": "Per emorragia gastrointestinale in campo medico, si intende un'emorragia nel lume del tratto gastrointestinale che parte dall'esofago della persona fino ad arrivare al suo termine.\nTipologia.\nIl sangue emesso dalla bocca pu\u00f2 provenire anche da lesioni di organi appartenenti ad altri apparati, come quello respiratorio. Si parla di emoftoe (dal greco \u03b1\u1f37\u03bc\u03b1, \"sangue\", e \u03d5\u03d1\u03cc\u03b7, \"consunzione\") se il sangue si presenta in forma di striature nell'espettorato e invece di emottisi quando il sangue, in quantit\u00e0 maggiore e schiumoso per la presenza di bollicine di aria, si accompagna alla tosse.\nEziologia.\nFra le cause che generano tale perdita di sangue troviamo la rottura di varici esofagee ed emorroidi, che sono le pi\u00f9 comuni.\nMolte malattie dell'apparato gastro-enterico possono essere complicate da emorragie, a volte drammatiche. L'entit\u00e0 della perdita, la sua durata e la forma in cui il sangue viene espulso dipendono dai seguenti fattori:\nPatologie emorragiche pi\u00f9 frequenti per ogni porzione.\nEsofago:\nStomaco:\nIntestino tenue, colon, retto:\nVascolarizzazione dell'apparato digerente.\nSistema Arterioso.\nI molti organi che compongono il canale digestivo, lungo alcuni metri, hanno una vascolarizzazione molto complessa basata su un sistema arterioso formato da alcuni tronchi principali, che partono direttamente dall'aorta, che a loro volta si suddividono in rami secondari ed infine in branche pi\u00f9 periferiche. La circolazione non \u00e8 di tipo terminale e la irrorazione dei vari distretti \u00e8 garantita da numerose anastomosi ( sia tra i tronchi principali sia tra i loro rami secondari) che formano un ampio circolo collaterale. \nSistema Venoso.\nLa circolazione venosa segue abbastanza fedelmente il percorso delle arterie.\nLa Vena mesenterica superiore corre lungo l'arteria omonima e si fonde con la Vena mesenterica inferiore e con quelle che provengono dalla milza e dallo stomaco (e dalla parte inferiore dell'esofago) per formare la vena porta che termina nel fegato. In questo modo tutto il sangue proveniente dall'apparato digerente e quindi ricco di sostanze nutritive giunge alla ghiandola epatica ove verr\u00e0 utilizzato in vari processi metabolici.\nQuesto sangue \u00e8 tributario della Vena cava inferiore e come detto proviene anche dalla porzione inferiore, endoaddominale, dell'esofago. La parte alta dell'esofago \u00e8 invece tributaria della vena cava superiore. Questo aspetto anatomico \u00e8 estremamente importante perch\u00e9 spiega la patogenesi delle Varici esofagee responsabili di emorragie molto gravi. \nDiagnosi.\nDi fronte a un'emorragia digestiva manifesta, il medico deve:\nIn base alla gravit\u00e0 e alla durata delle perdite, si possono distinguere:\nIl reperto di una \"enterorragia\" o di una \"melena\" da solo non permette di stabilire con certezza la sede, la entit\u00e0 e la natura del sanguinamento. Pertanto in presenza di una emorragia digestiva \u00e8 indispensabile il ricorso ad alcune indagini strumentali:\nEndoscopia.\nQuesta tecnica, disponibile oggi anche nelle strutture sanitarie pi\u00f9 piccole e periferiche, viene impiegata con ottimi risultati fin dall'arrivo del paziente in Pronto soccorso. Consiste nella introduzione di un apparecchio a fibre ottiche detto endoscopio nel canale alimentare attraverso i suoi due orifizi naturali, la bocca o l'ano.\nRadiografia.\nNell'ambito delle emorragie digestive la radiografia pu\u00f2 offrire buone informazioni ma presenta anch'essa delle limitazioni. Praticamente inutili sono le indagini praticate senza mezzo di contrasto mentre quelle che utilizzano il bario pur non essendo in grado di fornire dati sulla emorragia consentono almeno di svelare la natura (ulcera, neoformazione, diverticolo) della lesione che ne \u00e8 responsabile.\nAltro discorso invece \u00e8 quello che riguarda le indagini angiografiche.\nQuesti esami riescono a offrire la soluzione a ogni dubbio diagnostico ma sono fortemente limitati dal fatto che richiedono apparecchiature sofisticate e personale addetto specializzato, non sempre o dovunque disponibile. Inoltre l'esame, che consiste nella introduzione mirata di un mezzo di contrasto in un'arteria specifica o in suo ramo, mediante cateterismo, per risultare efficace deve mettere in evidenza uno \"spandimento\" del mezzo di contrasto \"al di fuori\" del vaso e ci\u00f2 \u00e8 possibile esclusivamente se l'emorragia \u00e8 in corso e se la sua portata \u00e8 alta.\nL'angiografia offre inoltre grandi possibilit\u00e0 terapeutiche. La cateterizzazione selettiva di un vaso consente infatti di iniettare nella sede del sanguinamento farmaci vasocostrittori o di effettuare embolizzazioni arteriose o venose.\nTerapia.\nLa terapia di una emorragia si basa su una serie di provvedimenti intesi a reintegrare la massa ematica perduta mediante somministrazione di sangue, plasma e succedanei, soluzioni idro-saline oltre che di farmaci attivi sulla coagulazione del sangue. Tutto ci\u00f2 risulta indispensabile a correggere la compromissione delle condizioni generali e sufficiente se l'evento emorragico cessa per emostasi spontanea.\nIn molti casi l'emostasi deve essere indotta. Per via indiretta endoscopica o radiologica, come detto, o mediante un intervento chirurgico diretto, finalizzato esclusivamente al controllo della fonte di sanguinamento o pi\u00f9 frequentemente alla risoluzione della patologia scatenante.\nIl trattamento prevede di solito la cura della condizione preesistente o comunque predisponente che pu\u00f2 portare a tale sanguinamento. Quindi la terapia \u00e8 solitamente chirurgica come nel caso della valvuloplastica cardiaca o del trapianto renale.\nLe emorragie specifiche possono essere controllate rapidamente con somministrazione intra-arteriosa o endovene di vasopressina."}
{"id": "1479528", "revid": "14691", "url": "https://it.wikipedia.org/wiki?curid=1479528", "title": "Dipartimento delle colline", "text": ""}
{"id": "1479530", "revid": "1788047", "url": "https://it.wikipedia.org/wiki?curid=1479530", "title": "Prado (Bahia)", "text": "Prado \u00e8 un comune del Brasile nello Stato di Bahia, parte della mesoregione del Sul Baiano e della microregione di Porto Seguro."}
{"id": "1479531", "revid": "228587", "url": "https://it.wikipedia.org/wiki?curid=1479531", "title": "Donga", "text": ""}
{"id": "1479532", "revid": "433605", "url": "https://it.wikipedia.org/wiki?curid=1479532", "title": "Presidente Tancredo Neves", "text": "Presidente Tancredo Neves \u00e8 un comune del Brasile nello Stato di Bahia, parte della mesoregione del Sul Baiano e della microregione di Valen\u00e7a."}
{"id": "1479533", "revid": "14691", "url": "https://it.wikipedia.org/wiki?curid=1479533", "title": "Kouffo", "text": ""}
{"id": "1479534", "revid": "14691", "url": "https://it.wikipedia.org/wiki?curid=1479534", "title": "Couffo", "text": ""}
{"id": "1479535", "revid": "14691", "url": "https://it.wikipedia.org/wiki?curid=1479535", "title": "Dipartimento di Couffo", "text": ""}
{"id": "1479536", "revid": "1788047", "url": "https://it.wikipedia.org/wiki?curid=1479536", "title": "Queimadas (Bahia)", "text": "Queimadas \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Euclides da Cunha."}
{"id": "1479538", "revid": "14691", "url": "https://it.wikipedia.org/wiki?curid=1479538", "title": "Littoral (Benin)", "text": ""}
{"id": "1479539", "revid": "1788047", "url": "https://it.wikipedia.org/wiki?curid=1479539", "title": "Quijingue", "text": "Quijingue \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Euclides da Cunha."}
{"id": "1479540", "revid": "547034", "url": "https://it.wikipedia.org/wiki?curid=1479540", "title": "Korsakov (Russia)", "text": "Korsakov (, in giapponese: \"Otomari\") \u00e8 una citt\u00e0 della Russia.\nGeografia fisica.\n\u00c8 situata nell'Estremo Oriente Russo, nella parte meridionale dell'Oblast' di Sachalin, sulle coste della baia di Aniva, a sud del capoluogo Ju\u017eno-Sachalinsk. \u00c8 il capoluogo del distretto omonimo.\nStoria.\nAnche se il primo insediamento nel luogo in cui sorge oggi la cittadina risale all'anno 1853, fondato durante la spedizione di Gennadij Nevel'skoj con il nome di \"Murav'\u00ebvskij\" (in omaggio al generale N. Murav'\u00ebv, allora governatore della Siberia orientale), la data di fondazione ufficiale della citt\u00e0 \u00e8 il 1869, quando venne fondato un secondo insediamento chiamato \"Korsakovskij Post\".\nDal 1905 al 1945 la cittadina appartenne al Giappone; in questo periodo ebbe nome di \"Otomari\" (dal giapp. \"o\", grande e dall'ainu \"tomari\", golfo, baia). Alla fine della seconda guerra mondiale l'intera isola di Sachalin ritorn\u00f2 all'Unione Sovietica; nel 1946 la cittadina venne ribattezzata \"Korsakov\" (in onore di Michajl Korsakov, generale zarista e governatore della Siberia orientale) e ricevette lo \"status\" di citt\u00e0.\nSociet\u00e0.\nEvoluzione demografica.\n&lt;graph&gt;{\n \"version\": 2,\n \"width\": 450,\n \"height\": 200,\n \"data\": [\n \"name\": \"table\",\n \"values\": [\n \"x\": 1897,\n \"y\": 1702\n {\n \"x\": 1925,\n \"y\": 24676\n {\n \"x\": 1935,\n \"y\": 23789\n {\n \"x\": 1959,\n \"y\": 32914\n {\n \"x\": 1967,\n \"y\": 34000\n {\n \"x\": 1970,\n \"y\": 38210\n {\n \"x\": 1979,\n \"y\": 42341\n {\n \"x\": 1989,\n \"y\": 45096\n {\n \"x\": 1992,\n \"y\": 45300\n {\n \"x\": 1996,\n \"y\": 40300\n {\n \"x\": 2002,\n \"y\": 36652\n {\n \"x\": 2005,\n \"y\": 35944\n {\n \"x\": 2010,\n \"y\": 33526\n {\n \"x\": 2015,\n \"y\": 32962\n {\n \"x\": 2020,\n \"y\": 34032\n ]\n ],\n \"scales\": [\n \"name\": \"x\",\n \"type\": \"ordinal\",\n \"range\": \"width\",\n \"zero\": false,\n \"domain\": {\n \"data\": \"table\",\n \"field\": \"x\"\n },\n \"name\": \"y\",\n \"type\": \"linear\",\n \"range\": \"height\",\n \"nice\": true,\n \"domain\": {\n \"data\": \"table\",\n \"field\": \"y\"\n \"axes\": [\n \"type\": \"x\",\n \"scale\": \"x\"\n {\n \"type\": \"y\",\n \"scale\": \"y\"\n ],\n \"marks\": [\n \"type\": \"rect\",\n \"from\": {\n \"data\": \"table\"\n \"properties\": {\n \"enter\": {\n \"x\": {\n \"scale\": \"x\",\n \"field\": \"x\"\n \"y\": {\n \"scale\": \"y\",\n \"field\": \"y\"\n \"y2\": {\n \"scale\": \"y\",\n \"value\": 0\n \"fill\": {\n \"value\": \"steelblue\"\n \"width\": {\n \"scale\": \"x\",\n \"band\": \"true\",\n \"offset\": -1\n}&lt;/graph&gt;"}
{"id": "1479541", "revid": "14691", "url": "https://it.wikipedia.org/wiki?curid=1479541", "title": "Mono (Benin)", "text": ""}
{"id": "1479542", "revid": "1788047", "url": "https://it.wikipedia.org/wiki?curid=1479542", "title": "Quixabeira", "text": "Quixabeira \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Jacobina."}
{"id": "1479543", "revid": "14691", "url": "https://it.wikipedia.org/wiki?curid=1479543", "title": "Ou\u00e9m\u00e9", "text": ""}
{"id": "1479544", "revid": "1788047", "url": "https://it.wikipedia.org/wiki?curid=1479544", "title": "Rafael Jambeiro", "text": "Rafael Jambeiro \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Feira de Santana."}
{"id": "1479545", "revid": "14691", "url": "https://it.wikipedia.org/wiki?curid=1479545", "title": "Plateau (Benin)", "text": ""}
{"id": "1479555", "revid": "339392", "url": "https://it.wikipedia.org/wiki?curid=1479555", "title": "Jocasto", "text": ""}
{"id": "1479558", "revid": "32658", "url": "https://it.wikipedia.org/wiki?curid=1479558", "title": "Pallanti\u00f2n", "text": ""}
{"id": "1479567", "revid": "324090", "url": "https://it.wikipedia.org/wiki?curid=1479567", "title": "Area strategica di affari", "text": "Con il termine area strategica d'affari (ASA), si identifica l'area di business in cui l'impresa intende competere, rappresentata dal mercato e dall'insieme di clienti serviti. Una singola azienda che operi in aree strategiche d'affari diverse si rivolger\u00e0 a mercati e clienti diversi per ciascuna delle ASA.\nIl concetto di ASA viene spesso confuso con quello di strategic business unit (SBU), tuttavia il primo comprende i mercati a cui l'impresa si rivolge, mentre la SBU fa riferimento a come l'impresa decide di competere nell'ASA scelta."}
{"id": "1479569", "revid": "1711941", "url": "https://it.wikipedia.org/wiki?curid=1479569", "title": "Corona Alata di Gondor", "text": ""}
{"id": "1479577", "revid": "1543377", "url": "https://it.wikipedia.org/wiki?curid=1479577", "title": "Mid-Atlantic Hockey League", "text": "La Mid-Atlantic Hockey League (MAHL) era una lega professionistica minore dell'hockey su ghiaccio nordamericano nella regione Mid-Atlantic degli USA. La lega ha iniziato l'attivit\u00e0 nel novembre 2007 e l'ha terminata nel 2008.\nIl presidente \u00e8 Andrew Haines, della Atlantic Indoor Football League.\nSquadre 2008-09.\nLe seguenti squadre avrebbero dovuto partecipare al campionato 2008-09, ma le attivit\u00e0 della lega sono cessate."}
{"id": "1479579", "revid": "767487", "url": "https://it.wikipedia.org/wiki?curid=1479579", "title": "\u00c8 forte un casino!", "text": "\u00c8 forte un casino! \u00e8 un film del 1982 diretto da Alessandro Metz.\nTrama.\nMichele \u00e8 uno scaltro truffatore napoletano trapiantato a Roma. Dopo aver provato a vendere il Palazzo Pontificio di Castel Gandolfo ad un ricco sceicco arabo, Michele tenta la truffa successiva: tempo prima aveva notato un annuncio sul giornale di una ricca ereditiera californiana che sarebbe interessata ad intrecciare una relazione con un nobile italiano.\nDopo aver intrapreso un rapporto epistolare con la donna, coinvolge dei suoi amici nell'impresa truffaldina: il romano Cicciobello, che lavora come guardiano presso la residenza romana del conte Carlo Delle Mantesche, sfruttando l'assenza di questi, mette a disposizione la villa e si finge maggiordomo; Tognella, milanese, lavora come autista presso una ditta che affitta automobili, quindi impersona lo chauffeur utilizzando le auto aziendali (una Mercedes, una Rolls-Royce e una Fiat). Nando, un sardo che lavora come cassiere in un bar, interpreta il cameriere, coinvolgendo la fidanzata, Marisa, una ragazza napoletana molto restia ai rapporti intimi con Nando, che al contrario la desidera fortemente.\nIl giorno prestabilito Michele, fingendosi il conte Michele Degli Esposti, si reca con Cicciobello all'aeroporto di Fiumicino, dove con un volo della TWA arriva la signorina Ketty Colombo, accompagnata dalla segretaria di colore Ella. Michele approfitta della villa per conquistare Ketty con l'aiuto dei suoi amici, in un intreccio di situazioni comiche e amorose. Quando arriva il vero conte, obbligato Cicciobello a confessare tutta la storia, per divertirsi asseconda la storia e si finge un nuovo cameriere.\nIl conte per\u00f2, quando riconosce in Ketty Caterina Bertoloni, detta la \"Solista\", una truffatrice di Zagarolo, combina tali disservizi da farsi licenziare per svelare la vera identit\u00e0 di tutti; l'unica ad uscire vincitrice dalla vicenda \u00e8 Marisa, di cui il conte si \u00e8 innamorato. Tornati alla vita di sempre, Michele ritenta l'impresa, ma all'aeroporto, dove pensa di incontrare una ricca brasiliana, ritrova al suo posto Caterina, alla quale, dopo un primo momento di sconforto, propone di unirsi in affari."}
{"id": "1479582", "revid": "348646", "url": "https://it.wikipedia.org/wiki?curid=1479582", "title": "Gennadij Ivanovi\u010d Nevel'skoj", "text": "Nel 1848 Nevel'skoj part\u00ec per una grande esplorazione delle terre dell'Estremo Oriente Russo, spingendosi fino alle foci dell'Amur e all'isola di Sachalin; fond\u00f2 numerosi insediamenti, alcuni dei quali crebbero, trasformandosi in citt\u00e0 e assumendo ruoli di importanza regionale: fra le principali, Nikolaevsk-na-Amure, fondata nell'agosto 1850 alle foci dell'Amur e Korsakov, fondata nel 1853 nella parte meridionale dell'isola di Sachalin.\nIn suo onore venne battezzato stretto di Nevel'skoj la parte settentrionale, pi\u00f9 stretta, del braccio di mare conosciuto come Stretto dei Tartari, che separa Sachalin dal continente."}
{"id": "1479587", "revid": "94902", "url": "https://it.wikipedia.org/wiki?curid=1479587", "title": "Physiologus", "text": ""}
{"id": "1479588", "revid": "94902", "url": "https://it.wikipedia.org/wiki?curid=1479588", "title": "Physiologos", "text": ""}
{"id": "1479598", "revid": "80339", "url": "https://it.wikipedia.org/wiki?curid=1479598", "title": "Gennady Ivanovich Nevelskoy", "text": ""}
{"id": "1479599", "revid": "80339", "url": "https://it.wikipedia.org/wiki?curid=1479599", "title": "Gennadij Nevel'skoj", "text": ""}
{"id": "1479601", "revid": "599013", "url": "https://it.wikipedia.org/wiki?curid=1479601", "title": "Hugo Almeida", "text": "Carriera.\nClub.\nHugo Almeida inizia a giocare a calcio nel Naval, prima d'essere acquistato dal .\nInizialmente, non viene ritenuto idoneo per restare a Porto, pertanto viene dato in prestito ad Uni\u00e3o Leiria e Boavista, tornando al Porto nella stagione 2005-2006, durante la quale vince il titolo nazionale e segna un gol in Champions League contro l'Inter a San Siro, sfruttando un calcio di punizione da 35 metri.\nIl Porto cede nuovamente in prestito l'attaccante portoghese per la stagione 2006-07, stavolta in Bundesliga con il , totalizzando nel corso della stagione 10 gol e 41 presenze - in tutte le competizioni. Dopo aver visto le sue chance di giocare al Porto esser tagliate definitivamente, visti gli arrivi di attaccanti come Edgar Bruno da Silva ed Ernesto Far\u00edas, decide di accettare l'offerta fattagli dal Werder, firmando un contratto quadriennale.\nCon la cessione di Miroslav Klose al Bayern Monaco, le possibilit\u00e0 di utilizzo di Almeida con l'ex-squadra del tedesco-polacco crescono fortemente: infatti, Hugo Almeida chiude la stagione con 11 gol in campionato, bottino inferiore solo a quelli di Diego e Markus Rosenberg, i quali chiudono la stagione rispettivamente con 13 e 14 reti.\nIl 24 dicembre 2010 si trasferisce in Turchia al Be\u015fikta\u015f firmando un triennale. A partire dal luglio 2014, una volta terminato il contratto col club anatolico, rimane svincolato fino al 6 ottobre 2014, quando trova un accordo con il . Il 26 ottobre fa il suo debutto con la maglia dei romagnoli, subentrando al 64\u00ba minuto al posto di Djuric durante la sconfitta interna subita contro l'.\nIl 19 gennaio 2015 ottiene la rescissione del contratto con il Cesena.\nIl 22 gennaio trova l'accordo coi russi del Kuban' per un anno, guadagnando 200.000 euro netti al mese. Il 9 luglio 2015 viene acquistato dall'An\u017ei.\nNazionale.\nAlmeida ha giocato ad ogni livello con la nazionale portoghese, sin dall'Under-15. Era fra i convocati portoghesi al Torneo di Tolone 2003, terminato con la vittoria degli iberici; \u00e8 convocato inoltre per l'Europeo Under-21 2004, classificandosi al 3\u00ba posto, per le Olimpiadi di Atene 2004, per l'Europeo Under-21 2006 e per quello dell'anno seguente.\nEsordisce nella nazionale maggiore nel 2004, in occasione di - 1-1 del 18 febbraio. Viene convocato per giocare le ultime tre partite della campagna di qualificazione ad Euro 2008, realizzando due gol, contro ed , di vitale importanza per staccare il biglietto per .\nNel 2010 prende parte al campionato mondiale in Sudafrica; durante il torneo riesce a trovare il gol in un'unica occasione, nella seconda partita della fase a gironi contro la Corea del Nord vinta 7-0.\nStatistiche.\nPresenze e reti nei club.\n\"Statistiche aggiornate al 12 aprile 2016.\""}
{"id": "1479602", "revid": "712828", "url": "https://it.wikipedia.org/wiki?curid=1479602", "title": "Stelle (Terra di Mezzo)", "text": ""}
{"id": "1479608", "revid": "287204", "url": "https://it.wikipedia.org/wiki?curid=1479608", "title": "Passatempo", "text": ""}
{"id": "1479616", "revid": "1982", "url": "https://it.wikipedia.org/wiki?curid=1479616", "title": "Thomas Villaret de Joyeuse", "text": ""}
{"id": "1479617", "revid": "1982", "url": "https://it.wikipedia.org/wiki?curid=1479617", "title": "Louis Thomas de Joyeuse", "text": ""}
{"id": "1479618", "revid": "1982", "url": "https://it.wikipedia.org/wiki?curid=1479618", "title": "Louis Thomas Villaret-Joyeuse", "text": ""}
{"id": "1479622", "revid": "92723", "url": "https://it.wikipedia.org/wiki?curid=1479622", "title": "Theodor Lipps", "text": "Biografia.\nLipps ottenne il dottorato a Lipsia con Wilhelm Wundt. Dopo aver insegnato a Bonn (1877\u20131890) ed essere diventato professore a Breslavia (1890\u20131894) si trasfer\u00ec all'universit\u00e0 di Monaco di Baviera (1894\u20131914), dove succedette a Carl Stumpf sulla cattedra di \"Filosofia Sistematica\".\nLipps si occup\u00f2 soprattutto di psicologia estetica e empatia. Tra le sue opere fondamentali sono annoverate \"Grundtatsachen des Seelenlebens\" (\"Fatti fondamentali della vita psichica\", 1883) e \"Raum\u00e4sthetik und geometrisch-optische T\u00e4uschungen\" (\"Estetica spaziale e illusioni geometrico-ottiche\", 1897).\nGli studenti di Lipps a Monaco dal 1895 si organizzarono in un'\"Associazione Psicologica\" (\"Psychologische Verein\"), che comprese tra l'altro Alexander Pf\u00e4nder, Adolf Reinach, Theodor Conrad, Gustav Fischer, Dietrich von Hildebrand, Moritz Geiger, Otto Selz, Aloys Fischer, Johannes Daubert, Fritz Weinmann e Alfred Schwenniger.\nFu Daubert a introdurre le \"Ricerche logiche\" di Husserl alla cerchia di Lipps e a contribuire cos\u00ec alla diffusione della fenomenologia a Monaco. Le critiche antipsicologistiche rivolte contro Lipps ebbero non solo l'effetto di far cambiare rotta a Lipps stesso (gi\u00e0 dal 1903), ma anche ad indirizzare tutta la sua cerchia di studenti alla fenomenologia. Nel 1904 Husserl visit\u00f2 Lipps e partecip\u00f2 ad una sessione del \"Psychologischer Verein\", discutendo fino a tarda notte. Nell'estate successiva 1905 Daubert, assieme a Weinmann, Reinach e Schwenniger, andarono a Gottinga per seguire le lezioni di Husserl. Cos\u00ec dalla cerchia di studenti sotto Lipps nacque la fenomenologia di Monaco. Solo nel 1907 sar\u00e0 fondata una cerchia simile a Gottinga tra gli studenti di Husserl, ispirata proprio allo \"Psychologischer Verein\" di Lipps."}
{"id": "1479634", "revid": "1573940", "url": "https://it.wikipedia.org/wiki?curid=1479634", "title": "Okenia luna", "text": "Okenia luna \u00e8 un mollusco nudibranchio della famiglia Goniodorididae.\nDistribuzione e habitat.\nRinvenuta al largo della coste del Per\u00f9 e del Cile."}
{"id": "1479635", "revid": "1305772", "url": "https://it.wikipedia.org/wiki?curid=1479635", "title": "UBS (disambigua)", "text": ""}
{"id": "1479636", "revid": "1305772", "url": "https://it.wikipedia.org/wiki?curid=1479636", "title": "Bad Dudes Vs. DragonNinja", "text": "Bad Dudes Vs. DragonNinja, intitolato semplicemente nella versione giapponese, \u00e8 un videogioco di tipo picchiaduro a scorrimento sviluppato e pubblicato nel 1988 dalla Data East.\nVenne successivamente convertito per numerose piattaforme domestiche, di solito utilizzando il titolo \"Bad Dudes Vs. DragonNinja\", \"DragonNinja\" o \"Dragon Ninja\" in Europa e \"Bad Dudes\" in America.\nTrama.\nNell'introduzione al gioco la storia viene spiegata da un agente dei servizi segreti statunitensi: il presidente degli Stati Uniti d'America Ronnie (chiaro riferimento a Ronald Reagan) \u00e8 stato rapito da un clan ninja chiamato \"DragonNinja\". I protagonisti sono due picchiatori da strada, Striker e Blade, che a mani nude iniziano l'avventura che li porter\u00e0 a sgominare l'intero clan.\nLa versione giapponese ha un finale differente rispetto alla versione statunitense.\nModalit\u00e0 di gioco.\n\"DragonNinja\" mescola un gameplay parzialmente platform con i tipici canoni dei giochi picchiaduro a scorrimento. Lo scorrimento \u00e8 orizzontale, e in genere \u00e8 presente una sola piattaforma soprastante sulla quale saltare, in modo che il gioco si svolge solitamente su due piani. \u00c8 disponibile la modalit\u00e0 a due giocatori in cooperazione simultanea, non presente per\u00f2 nelle conversioni per computer a 8 bit.\nSi pu\u00f2 camminare a destra e sinistra, accovacciarsi, attaccare, fare salti piccoli o grandi balzi verticali per salire e scendere dalla piattaforma. Quando si attacca a vuoto il personaggio sferra pugni, mentre se si colpisce il nemico in genere il giocatore lo colpisce con un calcio. \u00c8 possibile colpire anche verso l'alto ed effettuare particolari tecniche, come il pugno di fuoco (basta tenere premuto il tasto di attacco per qualche secondo e poi rilasciarlo) o il calcio tornado simile al \"Tatsumakisenpukyaku\" (col personaggio in movimento si deve premere salto e poi attacco in rapida successione).\nI nemici sono ninja di vario tipo e la maggior parte di questi sono eliminabili con un solo colpo; sono presenti ninja che attaccano a mani nude (ninja blu), ninja che se uccisi rilasciano bonus (ninja rossi), ninja armati di shuriken o makibishi (ninja neri), ninja armati di katana o di artigli, kunoichi, ninja infuocati, cani, ecc.\nAl termine di ogni livello \u00e8 presente un boss, generalmente armato o che possiede tecniche speciali, e che ha una barra di energia.\nI bonus che si possono trovare sono accrescitori di punti, energia o tempo oppure armi (pugnali e nunchaku).\nLivelli.\nLa descrizione si riferisce alla versione arcade, possono esserci piccole differenze nelle conversioni.\nOpere correlate.\nNon sono mai stati prodotti sequel di questo gioco; l'arcade \"Crude Buster\" del 1990 \u00e8 ispirato a \"DragonNinja\", ma non ebbe la stessa notoriet\u00e0\nInsieme a \"Shinobi\" il videogioco diede il nome al singolo \"Shinobi vs. Dragon Ninja\" dei Lostprophets (2001).\nNel 2012 ci fu un tentativo, fallito, di finanziare la produzione di un seguito del gioco tramite Kickstarter."}
{"id": "1479637", "revid": "767487", "url": "https://it.wikipedia.org/wiki?curid=1479637", "title": "Voulez vous danser", "text": "Voulez vous danser \u00e8 un album di inediti del gruppo musicale italiano dei Ricchi e Poveri, pubblicato nel 1983 su etichetta Baby Records (anche in edizione spagnola).\nIl disco.\nIl disco comprende 10 tracce. La canzone portante \u00e8 la title-track, \"Voulez vous danser\", brano orecchiabile, dal titolo internazionale, grande successo dell'estate '83 nelle discoteche con posizioni alte in classifica. Infatti, riesce a vincere il premio per la canzone italiana pi\u00f9 venduta in Europa in quell'anno. Altri brani famosi sono \"Hasta la vista\", \"Cosa sei\", \"Sei la sola che amo\", \"Acapulco\" e \"Ciao Italy, ciao amore\". Quest'ultimo esce come primo singolo promozionale dell'album, con \"Un altro lui, un'altra lei\" sul lato B. Il pezzo \"Voulez vous danser\" esce anche come lato A di un 45 giri, sia in Italia che in Spagna; il lato B contiene \"Acapulco\" nell'edizione italiana e \"Cosa sei\" in quella spagnola. In Italia, \"Cosa sei\" esce come singolo indipendente (con \"Amarsi un po\"' sul lato B). Anche questo 45 giri, come il precedente, riesce a scalare le classifiche. Infine, esce nel 1984 il singolo \"Hasta la vista\", il quale riscuote un buon responso da parte del pubblico. Con il brano \"Sei la sola che amo\", i Ricchi e Poveri vincono in Spagna il Festival dell'Atlantico nel 1984. Il pezzo \u00e8 conosciuto anche nella versione interpretata da Dario Farina, autore della partitura musicale di questa canzone oltre che di moltissime altre del trio, e nel 1983 Farina ha occasione di interpretare il brano con i Ricchi e Poveri durante una puntata della trasmissione di Canale 5 \"Premiatissima\", nella quale i tre hanno modo di promuovere il 33 giri eseguendo varie tracce in esso contenute. Negli anni duemila \"Sei la sola che amo\" viene ripreso con i cantanti russi Svetlana Svetikova e Aleksey Glyzin. Anche della canzone \"Acapulco\" esiste una versione degli anni duemila cantata parte in italiano e parte in russo, duettata con il gruppo pop Fabrika. Allo stesso modo i Primi Ministri, giovane boy band russa, hanno inserito in un loro album \"Cosa sei\", eseguito con Angela, Angelo e Franco (il nuovo titolo in lingua \u00e8 \"Nu, zachem\"). \"Hasta la vista\", invece, \u00e8 conosciuta in Canada non solo nella versione originale dei Ricchi e Poveri, ma anche in quella realizzata nel 1991 dai Collage, complesso che ha adattato in lingua francese molte canzoni del gruppo genovese e le ha racchiuse in un album.\nL'album ottiene buonissimi risultati commerciali, impresa riuscita anche all'LP \"Mamma Maria\" dell'anno precedente e soprattutto ad \"E penso a te\" del 1981, trainato dalla famosissima \"Sar\u00e0 perch\u00e9 ti amo\".\nForti dei grandi riscontri ottenuti in Spagna per i loro ultimi album, i Ricchi e Poveri pubblicano, sempre nel 1983, l'album in versione spagnola destinato al mercato discografico iberico. Di conseguenza, si apre un tour con tappe fissate in varie citt\u00e0 della Spagna. Il disco nella versione italiana viene anche distribuito all'estero (Germania, Francia, Svizzera, Grecia, Belgio, Svezia).\nIl disco viene ristampato in Italia nel 1987 con il medesimo titolo e nessuna variazione nelle tracce.\nGli arrangiamenti sono di Gian Piero Reverberi, che aveva gi\u00e0 curato i due album precedenti (i primi due come trio, \"E penso a te\", del 1981, e \"Mamma Maria\", del 1982). Della produzione si \u00e8 occupata invece direttamente la casa discografica, la Baby Records.\nTracce.\nLato A \nLato B \nClassifiche.\nL'album rimane nella classifica italiana per 14 settimane raggiungendo la prima posizione nel 1984.\nDettagli pubblicazione.\nPubblicazione &amp; Copyright: 1983 - Baby Records, Via Timavo, 34 - Milano.\nDistribuzione: CGD - Messaggerie Musicali S.p.A. - Milano."}
{"id": "1479644", "revid": "1573940", "url": "https://it.wikipedia.org/wiki?curid=1479644", "title": "Okenia mediterranea", "text": "Okenia mediterranea () \u00e8 un mollusco nudibranco appartenente alla famiglia Goniodorididae.\nDescrizione.\nCorpo di colore bianco traslucido, man mano arancio, puntinato, verso il retro, con 9 paia di escrescenze o tentacoli ai bordi del mantello, la parte terminale di colore arancio. Sul dorso corre una linea escrescente arancio. I rinofori sono bianchi, lamellari, molto grandi, il ciuffo branchiale arancione, anch'esso di grandi dimensioni. Cresce fino a circa 1,5 centimetri.\nBiologia.\nSi nutre principalmente di \"Alcyonidium mytili\" e \"Paramuricea clavata\".\nDistribuzione e habitat.\nEndemica del Mar Mediterraneo, rinvenuta spesso al largo della coste della Spagna.\nSi trova preferibilmente su coralligeno e su gorgonie, in particolare \"Paramuricea clavata\"."}
{"id": "1479647", "revid": "599013", "url": "https://it.wikipedia.org/wiki?curid=1479647", "title": "Vizio", "text": "Nell'accezione pi\u00f9 comune, il vizio \u00e8 un comportamento abitudinario fisicamente nocivo o comunque considerato dal contesto sociale moralmente riprovevole per s\u00e9 o per gli altri, che si manifesta nell'individuo in modo normalmente ripetitivo e coattivo.\nNatura del concetto.\nAll'opposto dell'agire morale, il vizio consiste in un progressivo allontanamento dalla virt\u00f9, o nella trasgressione di regole per un saggio vivere miranti al proprio perfezionamento interiore.\nIl vizio, a lungo permanente nel corso del tempo, \u00e8 difficilmente emendabile per motivi fisici o psicologici. La caratteristica del comportamento vizioso \u00e8 tale infatti che non si perda o si attenui neppure con il passare del tempo, come attesta ad esempio il proverbio: \"Il lupo perde il pelo ma non il vizio\". La devianza morale espressa dal vizio viene cio\u00e8 considerata come connessa alla stessa primigenia natura malvagia dell'individuo. \nIl concetto, collegato alla sua antitesi, la virt\u00f9, \u00e8 bene espresso dalla locuzione latina \u00ab\"Video meliora proboque, deteriora sequor\"\u00bb che tradotta letteralmente, significa: \u00abVedo le cose migliori e le approvo, ma seguo le peggiori\u00bb\nIl verso rende bene la situazione per cui, pur nella piena consapevolezza di ci\u00f2 che \u00e8 bene, il vizio, per un'innata debolezza morale della natura umana, inclina al male. \nStoria.\nPer Aristotele mentre la virt\u00f9 \u00e8 ispirata da una concezione vera della felicit\u00e0 che si estende al bene comune, il vizio si basa su una concezione falsa della felicit\u00e0 che, intesa egoisticamente, causa cos\u00ec l'ingiustizia sociale. \nIl vizio, come la virt\u00f9, deriva dalla ripetizione di azioni, che formano nel soggetto che le compie una sorta di \"abito\", una \u00abseconda natura\u00bb che lo indirizza verso un'abitudine che, nel caso del vizio, non promuove una crescita interiore, nobile e spirituale, ma al contrario la deteriora. Si rende necessaria allora una buona educazione, comprensiva di strumenti punitivi, che indirizzi il giovane alla formazione di \"abiti\" buoni. \nNel Medioevo i vizi non sono solo il risultato di cattive abitudini, ma di volontarie e consapevoli trasgressioni e opposizioni ai comandamenti evangelici. Tommaso d'Aquino li elencher\u00e0 nella \"Summa Theologiae\" come vizi capitali nella forma tradizionale giunta sino ad oggi.\nNella teologia morale tali vizi capitali sono sette, assimilati ai rispettivi peccati, quando siano considerati non nell'individualit\u00e0 dell'atto, ma come abitudini: superbia, avarizia, lussuria, invidia, gola, ira e accidia. \nNell'Illuminismo si attenua la differenza tra i vizi e le virt\u00f9 ed anzi si avanza una completa rivalutazione dei comportamenti viziosi. Osserva Bernard de Mandeville che certamente il vizioso non cerca altro che la soddisfazione dei suoi vizi ma \u00abla sua prodigalit\u00e0 dar\u00e0 lavoro ai sarti, ai servitori, ai profumieri, ai cuochi e alle donne di vita: tutti questi a loro volta si serviranno dei fornai, dei falegnami ecc.\u00bb avvantaggiando tutta la societ\u00e0 nel suo insieme. Quindi il vizio \u00e8 necessario poich\u00e9 la ricerca della soddisfazione egoistica del proprio interesse \u00e8 la condizione prima della prosperit\u00e0. Coloro che invece impostano la loro esistenza secondo il virtuoso principio di accontentarsi della propria condizione, questi in effetti conducono la loro vita nella rassegnazione e nella pigrizia danneggiando la produzione industriale, causando la povert\u00e0 della nazione ed ostacolando il prodigioso sviluppo che sta portando l'Inghilterra alla Rivoluzione industriale.\nKant si occupa del vizio sia nella sua \"Metafisica dei costumi\" sia soprattutto nell'\"Antropologia pragmatica\" dove inizia a dileguare la tradizionale concezione del vizio e si prospetta invece l'idea che questi faccia parte di una \"caratterologia\" umana che classifichi le debolezze umane simboleggiate dai vizi. Questa nuova visione costituir\u00e0 la base della psichiatria del XIX secolo che studier\u00e0 il vizio non pi\u00f9 come esempio di devianza morale ma come l'aspetto di una psicopatologia."}
{"id": "1479651", "revid": "12705451", "url": "https://it.wikipedia.org/wiki?curid=1479651", "title": "Bad Dudes", "text": ""}
{"id": "1479653", "revid": "12705455", "url": "https://it.wikipedia.org/wiki?curid=1479653", "title": "DragonNinja", "text": ""}
{"id": "1479661", "revid": "2091899", "url": "https://it.wikipedia.org/wiki?curid=1479661", "title": "Weserstadion", "text": "Il Weserstadion \u00e8 lo stadio principale della citt\u00e0 di Brema, e pu\u00f2 contenere 42.100 spettatori; ospita le partite casalinghe della squadra di calcio locale, il Werder Brema.\nL'impianto \u00e8 stato costruito nel 1909 e pi\u00f9 volte rimodernato; prende il nome dal fiume Weser, vicino al quale \u00e8 costruito. Dopo che la DFB aveva rigettato la richiesta della municipalit\u00e0 di Brema riguardo alla possibilit\u00e0 di ospitare alcune partite del mondiale 2006, si \u00e8 deciso di optare per un profondo restauro dell'infrastruttura, al fine di rimodernarla, seguendo i nuovi principi ecologici (come l'installazione di numerosi pannelli fotovoltaici), ed equipararla ai nuovi standard in fatto di stadi di calcio, iniziando dal rimuovere lo spazio tra le tribune e il campo da gioco. Dalla stagione 2019-2020 lo stadio assume la denominazione di Wohninvest Weserstadion, grazie all'accordo decennale con lo sponsor Wohninvest, una societ\u00e0 immobiliare commerciale di Fellbach, vicino a Stoccarda. Curiosamente nessuna delle squadre italiane \u00e8 mai riuscire a vincere a Brema nelle 15 partite valide per le coppe europee. Il bilancio \u00e8 infatti di 6 pareggi e 9 sconfitte."}
{"id": "1479664", "revid": "1573940", "url": "https://it.wikipedia.org/wiki?curid=1479664", "title": "Okenia mellita", "text": "Okenia mellita \u00e8 un mollusco nudibranchio della famiglia Goniodorididae.\nIl nome deriva dal latino \"mellitus\", cio\u00e8 del miele, in riferimento al colore giallo-arancio intenso.\nDistribuzione e habitat.\nRinvenuta al largo della coste orientali dell'Australia, specialmente del Nuovo Galles del Sud."}
{"id": "1479672", "revid": "149587", "url": "https://it.wikipedia.org/wiki?curid=1479672", "title": "Sankt P\u00f6lten-Land", "text": ""}
{"id": "1479678", "revid": "1705737", "url": "https://it.wikipedia.org/wiki?curid=1479678", "title": "Battaglia di Dunbar (1296)", "text": "La battaglia di Dunbar \u00e8 stata la prima grande battaglia nelle guerre di indipendenza scozzesi. Re Edoardo I d'Inghilterra invase la Scozia nel 1296 per punire John Balliol per essersi rifiutato di supportare le azioni militari inglesi in Francia.\nBattaglia.\nCi sono poche prove che testimoniano che Dunbar fosse stata qualcosa tranne che un'azione fra due corpi di fanteria che si scontrano. Le forze di Surrey sembra che fossero composte per un quarto da cavalleria inglese; le forze scozzesi erano probabilmente per la maggior parte composte da cavalleria. Le due forze si scontrarono il 27 aprile. Gli scozzesi occuparono una posizione su una collinetta a ovest. Per venire a contatto con la cavalleria di Surrey dovettero attraversare un burrone. Gli scozzesi vennero ingannati dagli inglesi che stavano lasciando il campo, cos\u00ec abbandonarono la loro posizione e si lanciarono gi\u00f9 dalla collina in modo disordinato per caricare gli inglesi apparentemente in rotta, solo che le forze di Surrey si stavano riorganizzando a Spottsmuir e stavano avanzando in ordine perfetto.\nGli inglesi con una sola carica travolsero la disorganizzata armata scozzese. L'azione fu breve e probabilmente non molto pesante, poich\u00e9 l'unica grave perdita fu un cavaliere secondario di Lothian, sir Patrick Graham; comunque circa 100 signori, cavalieri e fanti scozzesi furono presi prigionieri. Una fonte inglese dice che oltre diecimila scozzesi morirono nella battaglia di Dunbar, i superstiti fuggirono verso ovest nella sicura foresta di Selkirk. Il giorno seguente re Edoardo comparve di persona nel castello di Dunbar ormai arreso. Furono presi alcuni prigionieri importanti, fra cui i tre conti di Atholl, Ross e Mentieth-insieme con 130 cavalieri e altri nobili. Tutti furono poi imprigionati in Inghilterra.\nConseguenze.\nLa battaglia di Dunbar segn\u00f2 effettivamente la fine della ribellione del 1296. L'allora High Steward of Scotland si arrese consegnando l'importante fortezza di Roxburgh senza tentare nemmeno di difenderla; ed altri seguirono rapidamente il suo esempio. Solamente il castello di Edimburgo riusc\u00ec a resistere per circa una settimana contro l'assedio degli inglesi. John Balliol si arrese ed il 2 luglio nel castello di Kincardine confess\u00f2 pubblicamente il proprio status di ribelle e chiese di essere perdonato."}
{"id": "1479686", "revid": "124123", "url": "https://it.wikipedia.org/wiki?curid=1479686", "title": "S\u00e1ndor Wlad\u00e1r", "text": "Specializzato nel dorso ha vinto la medaglia d'oro nei 200\u00a0m dorso ai Giochi olimpici di Mosca 1980."}
{"id": "1479708", "revid": "1573940", "url": "https://it.wikipedia.org/wiki?curid=1479708", "title": "Okenia mexicorum", "text": "Okenia mexicorum \u00e8 un mollusco nudibranchio della famiglia Goniodorididae.\nIl nome deriva dal latino \"mexicorum\", cio\u00e8 del Messico, in onore di due giovani ricercatori di molluschi opistobranchi messicani: Alicia Hermosillo e Orso Angulo Campillo.\nDescrizione.\nRinvenuta al largo della coste messicane fra Baja California e Jalisco."}
{"id": "1479711", "revid": "731511", "url": "https://it.wikipedia.org/wiki?curid=1479711", "title": "Giovanni Battista Locatelli", "text": "Inizi\u00f2 la sua attivit\u00e0 da librettista come membro della compagnia operistica di Pietro Mingotti: i suoi primi testi prodotti furono l'intermezzo \"Il matrimonio sconcertato, per forza del Bacco\", messo in musica da Filippo Finazzi nel carnevale del 1744 a Praga, e l'opera \"Diana nelle selve\", dato sempre nella capitale Ceca il 23 novembre dell'anno successivo. Dal 1748 al 1757 fu impresario del teatro della stessa citt\u00e0; in questo periodo fond\u00f2 una sua compagnia teatrale, che comprendeva cantanti di un certo rilievo, tra i quali Rosa Costa, Catarina Fumagalli e Giovanna della Stella, sua moglie. Locatelli per diversi stagioni a Praga collabor\u00f2 con Christoph Willibald Gluck, il quale era maestro di cappella del teatro, nella messa in scena di diversi suoi lavori: \"Ezio\" nel 1750, una ripresta dell\"'Ipermestra\" e \"Issipile\" nel 1752.\nA causa del continuo ingaggio di cantanti d'elevata bravura, e quindi di elevato costo, e delle onerose produzioni allestite, la compagnia inizi\u00f2 ad avere grosse difficolt\u00e0 finanziarie. Per tenersi lontano dagli occhi dai creditori, Locatelli decise di intraprendere un viaggio nella Russia imperiale. Part\u00ec dopo lo scoppio della guerra dei sette anni, nel 1757, e giunto a San Pietroburgo fu posto alla direzione dell'opera della zarina. Ivi la prima rappresentazione allestita sotto la supervisione fu il pasticcio \"Il retiro degli dei\" (del quale era lui stesso il librettista), dato il 3 dicembre 1757. Alla corte imperiale russa collabor\u00f2 con numerosi cantanti italiani e i compositori Francesco Zoppis e Giovanni Marco Rutini e introdusse in Russia le opere giocose di Baldassarre Galuppi (tra le quali \"La calamit\u00e0 de' cuori\", rappresentata nel 1759) e di Domenico Fischietti; queste riprese inizialmente ebbero successo, ma gi\u00e0 dal 1761 iniziarono a suscitare un scarso interesse da parte del pubblico locale. Negli anni successivi scrisse i testi per diverse serenate, \"Il consiglio delle muse\" nel 1763, e cantate, \"La sorpresa delli dei\" nel 1777, musica da Giovanni Paisiello. Nel 1783 si ritir\u00f2 a vita privata."}
{"id": "1479717", "revid": "149587", "url": "https://it.wikipedia.org/wiki?curid=1479717", "title": "Urfahr-Umgebung", "text": ""}
{"id": "1479727", "revid": "1272592", "url": "https://it.wikipedia.org/wiki?curid=1479727", "title": "Bonistallo", "text": "Bonistallo \u00e8 una frazione del comune di Poggio a Caiano."}
{"id": "1479729", "revid": "124123", "url": "https://it.wikipedia.org/wiki?curid=1479729", "title": "Zolt\u00e1n Verraszt\u00f3", "text": "Specializzato nel dorso e nei misti ha vinto la medaglia d'argento nei 200\u00a0m dorso e il bronzo nei 400\u00a0m misti alle Olimpiadi di Mosca 1980.\n\u00c8 il padre della nuotatrice Evelyn Verraszt\u00f3 e del nuotatore D\u00e1vid Verraszt\u00f3"}
{"id": "1479736", "revid": "599013", "url": "https://it.wikipedia.org/wiki?curid=1479736", "title": "Ucp", "text": ""}
{"id": "1479753", "revid": "122432715", "url": "https://it.wikipedia.org/wiki?curid=1479753", "title": "Opel Frontera", "text": "La Opel Frontera \u00e8 un fuoristrada prodotto dalla casa automobilistica tedesca Opel dal 1991 al 2003.\nLa Frontera veniva proposta in due varianti di carrozzeria, e cio\u00e8 a 3 porte con passo corto e a 5 porte con passo lungo.\nProfilo generale.\nLa Opel Frontera \u00e8 la versione europea dei fuoristrada giapponesi Isuzu MU (la versione a 3 porte) e Wizard (la versione a 5 porte), che erano in produzione dal 1989; in Gran Bretagna, dove il marchio Opel \u00e8 assente, la vettura \u00e8 stata commercializzata con il marchio Vauxhall.\nEra prodotta nello stabilimento inglese di Luton a quel tempo conosciuto come \"IBC Factory\" (Isuzu Bedford Company) al 60% della GM e al 40% della Isuzu in seguito la GM acquis\u00ec il pacchetto azionario della Isuzu rinominando l'impianto GM Manufacturing Luton (GMM Luton).\nStoria.\nPrima serie: Frontera A (1991-1998).\nLa Opel Frontera venne presentata per la prima volta al Salone dell'automobile di Ginevra nel marzo 1991. Erano disponibili due versioni, la \"Sport\" a 3 porte a passo corto, con \"hard-top\" asportabile e con motore 2.0 benzina (115cv), e la \"Wagon\", a 5 porte e passo lungo con motori 2.4 benzina (125 cv) e 2.3 turbodiesel (100 cv) di progettazione GM. Prodotta negli stabilimenti di Luton, in Inghilterra, la Frontera era disponibile solo in due allestimenti, pi\u00f9 spartano per la Sport e pi\u00f9 ricco per la Wagon (che comprendeva vetri elettrici per tutte le porte, servosterzo e chiusura centralizzata).\nNell'estate 1992 cominci\u00f2 la commercializzazione in Italia e presto si aggiunsero versioni speciali pi\u00f9 ricche nell'equipaggiamento e la versione Sport con tetto in tela.\nNel marzo 1995, al Salone di Ginevra, viene presentata una versione aggiornata e migliorata, il motore 2.0 benzina viene sostituito dal nuovo 2.2 sempre a benzina, che sviluppava una potenza di 136 cv, il 2.3 Turbodiesel venne sostituito con il motore 2.8 TDI(113 cv) Isuzu, vengono aggiornate le sospensioni posteriori e i freni che passano da molle a balestra a molle elicoidali, e dischi autoventilanti al posto dei tamburi. Il motore da 2,8 di cilindrata in Italia rimane in listino solo un anno a causa dello scarso successo di vendite dovuto alla presenza di una sovra tassa che colpiva le motorizzazioni diesel superiori a 2,5 litri. Viene sostituito da un 2,5 TDl della VM Motori da 115 cv, motore dalle ottime prestazioni e molto ecologico, tanto da riuscire ad avere l'omologazione Euro 2 anche senza l'utilizzo del catalizzatore.\nSeconda serie: Frontera B (1998-2003).\nNel settembre 1998 venne presentata la vera e propria seconda serie della Frontera con nuovo telaio e nuova carrozzeria. Il gruppo GM insieme alla Isuzu investirono 170 milioni di dollari nella produzione della nuova serie a Luton nello stabilimento della IBC. Oltre il 50% dei componenti era inedito e la massa totale della vettura venne ridotta tra gli 83 kg (per la\nversione tre porte) e i 139 kg (la wagon cinque porte).\nLe novit\u00e0 della nuova Frontera riguardano anche le motorizzazioni: tutti di nuova generazione e fruibili su entrambe le versioni 3 e 5 porte ed erano cosi composti:\nun nuovo e moderno 2.2dti da 115cv (2171cc) motore a 16v, iniezione diretta turbo e intercooler. il rinnovato 2,2 16v benzina (2136cc) (che sulla serie A era disponibile solamente sul 5 porte) ora \u00e8 disponibile anche sulla 3 porte, e il grande 3,2 V6 da 205cv sempre benzina. Novit\u00e0 anche per quanto riguarda il cambio automatico disponibile come optional sulle motorizzazioni 3.2 V6 e 2.2 DTI.\nMolti gli accessori di serie e a richiesta tra cui, computer di bordo (controllo livello olio motore, livello liquido lavavetri, usura pastiglie anteriori, controllo luci) antifurto volumetrico\nNuovo anche l'assale Posteriore fornito da DANA e nel modello 44, nuovo il sistema del gruppo sospensioni posteriore a 5 Link (4 puntoni e la panhard)\nLa Frontera \u00e8 uscita di produzione nel fine 2003: il suo posto verr\u00e0 preso nel 2006 dalla Antara.\nMeccanica.\nMolti dei propulsori utilizzati per la Frontera sono impiegati anche sul resto della produzione Opel: il 2 litri benzina di base a due valvole per cilindro utilizzato sulla prima serie \u00e8 lo stesso utilizzato nella versione base della Calibra, mentre il 2.3 turbodiesel \u00e8 lo stesso montato sulle contemporanee Opel Omega. Anche il 2.4 a benzina da 125 CV, montato sulle versioni a 5 porte, deriva dal motore che negli anni '80 \u00e8 stato impiegato sulle Ascona 400 e sulle Manta 400. Tra i motori non utilizzati nella normale produzione automobilistica della Opel vi era il 2.8 TDi, di origine Isuzu.\nSe negli Stati Uniti la Frontera \u00e8 definita come SUV, in Europa tale definizione non calza perch\u00e9 si tende a fare una chiara distinzione tra SUV e fuoristrada. La Frontera, con il suo telaio a longheroni scatolati e traverse e carrozzeria separata, appartiene chiaramente al settore dei fuoristrada. Del resto, come i fuoristrada monta il tradizionale retrotreno ad assale rigido e dispone del riduttore. L'avantreno, invece, \u00e8 a ruote indipendenti. La trazione \u00e8 posteriore, ma in caso di utilizzo off-road o in caso di emergenza, per esempio un fondo stradale innevato o gelato, si pu\u00f2 inserire la trazione anche sulle ruote anteriori. In queste condizioni, la coppia motrice \u00e8 distribuita al 50% sull'avantreno e al 50% sul retrotreno.\nPer quanto riguarda le prestazioni, inutile sottolineare che un fuoristrada non \u00e8 fatto n\u00e9 per i grandi scatti, n\u00e9 per i grandi allunghi, ma a titolo di curiosit\u00e0 si possono riportare di seguito le prestazioni velocistiche:\nLe Isuzu MU e Wizard nel mondo.\nOltre alla versione europea, le Isuzu MU e Wizard furono anche prodotte negli Stati Uniti d'America nell'impianto \"Subaru-Isuzu Automotive\" (poi \"Subaru of Indiana Automotive\") di Lafayette nell'Indiana e commercializzate con i nomi di Isuzu Amigo (la 3 porte) e Rodeo (la 5 porte). Nel 2003 nell'ultimo anno di commercializzazione l'Amigo venne rinominata Rodeo Sport.\nNella prima met\u00e0 degli anni novanta, poi, c'\u00e8 stato un accordo tra Isuzu e la Honda, con il quale la Isuzu si impegnava a fornire alla Honda alcuni dei suoi fuoristrada, mentre la Honda avrebbe permesso alla Isuzu di commercializzare alcune delle sue autovetture. In questo modo, dal 1994 al 2002, le Isuzu Rodeo furono commercializzate negli Stati Uniti d'America anche come Honda Passport.\nIn Australia furono commercializzate come Holden Frontera.\nAlcuni Paesi sudamericani, hanno visto la commercializzazione della Isuzu Frontier e altri della Chevrolet Frontera."}
{"id": "1479763", "revid": "12705970", "url": "https://it.wikipedia.org/wiki?curid=1479763", "title": "Tehkan", "text": ""}
{"id": "1479766", "revid": "29244", "url": "https://it.wikipedia.org/wiki?curid=1479766", "title": "Idalia mediterranea", "text": ""}
{"id": "1479771", "revid": "174925", "url": "https://it.wikipedia.org/wiki?curid=1479771", "title": "Pressione sistolica", "text": ""}
{"id": "1479773", "revid": "1573940", "url": "https://it.wikipedia.org/wiki?curid=1479773", "title": "Okenia mija", "text": "Okenia mija \u00e8 un mollusco nudibranchio della famiglia Goniodorididae.\nDistribuzione e habitat.\nRinvenuta al largo della coste australiane del Nuovo Galles del Sud e della Tasmania."}
{"id": "1479774", "revid": "701660", "url": "https://it.wikipedia.org/wiki?curid=1479774", "title": "Battaglia di Roslin", "text": "La battaglia di Roslin fu una battaglia minore delle guerre d'indipendenza scozzesi.\nAvvenne il 24 febbraio del 1303 a Roslin, Scozia. Un esercito scozzese comandato da Simon Fraser e John Comyn sconfisse l'esercito inglese, sebbene non fosse un'azione significativa visto che combattaterono solo un centinaio di uomini e tutti di cavalleria pesante. Le forze inglesi si spostavano nel Northumberland per chiedere di intervenire a supporto delle forze di occupazione di Edoardo I. Le forze scozzesi corsero di notte a Biggar dove intercettarono gli inglesi e li sconfissero in due o forse tre scontri. Il luogo della battaglia si \u00e8 detto che fosse il campo di fronte al vecchio e al nuovo cimitero. Combatterono la battaglia i membri della famiglia Comyn, Fraser e probabilmente anche quelli della famiglia Sinclair."}
{"id": "1479775", "revid": "174925", "url": "https://it.wikipedia.org/wiki?curid=1479775", "title": "Pressione diastolica", "text": ""}
{"id": "1479784", "revid": "1573940", "url": "https://it.wikipedia.org/wiki?curid=1479784", "title": "Okenia miramarae", "text": "Okenia miramarae \u00e8 un mollusco nudibranchio della famiglia Goniodorididae.\nIl nome deriva da Miramar, citt\u00e0 della provincia cubana di L'Avana.\nDistribuzione e habitat.\nRinvenuta al largo della coste della citt\u00e0 di Miramar, nell'isola di Cuba, a 20 metri di profondit\u00e0."}
{"id": "1479785", "revid": "125804838", "url": "https://it.wikipedia.org/wiki?curid=1479785", "title": "I Robinson - Una famiglia spaziale", "text": "I Robinson - Una famiglia spaziale (\"Meet the Robinsons\") \u00e8 un film d'animazione Disney del 2007 diretto da Stephen J. Anderson. \u00c8 considerato il 47\u00b0 classico Disney secondo il canone ufficiale (il secondo realizzato con la tecnica della \"Computer Generated Imagery\"). Il film \u00e8 liberamente ispirato al libro per bambini \"A Day with Wilbur Robinson\" di William Joyce.\nIn Italia venne distribuito nei cinema l'8 giugno 2007.\nTrama.\nLewis \u00e8 un ragazzino che \u00e8 stato lasciato da piccolo dalla madre nell'orfanotrofio diretto dalla signora Mildred, dove \u00e8 rimasto fino all'et\u00e0 di 12 anni. Nonostante ci\u00f2, si \u00e8 appassionato di scienza ed \u00e8 diventato un geniale piccolo inventore. Non riuscendo a trovare nessuno che voglia adottarlo, decide di realizzare un apparecchio in grado di recuperare e visualizzare i ricordi immagazzinati nella memoria, allo scopo di utilizzarlo su s\u00e9 stesso per scoprire chi fosse la sua madre naturale e ricongiungersi con lei. Quando \u00e8 a un passo dal riuscire nella sua impresa, alla Fiera della Scienza scolastica, lo \"scanner mnemonico\" (tale \u00e8 il nome che ha dato all'invenzione) che ha appena costruito e che sta per presentare gli viene rubato da un uomo che porta una bombetta, che se la svigna dopo aver provocato scompiglio.\nPoco prima del disastro, Lewis aveva incontrato Wilbur Robinson, un ragazzo con un bizzarro ciuffo di capelli che si era presentato come un poliziotto venuto dal futuro e lo aveva messo in guardia dall'uomo con la bombetta; i due si incontrano nuovamente sul tetto dell'orfanotrofio, dove Wilbur tenta di convincere Lewis a non rinunciare alla sua invenzione solo perch\u00e9 \u00e8 stata sabotata. Lewis non gli crede, per cui Wilbur gli dimostra la sua provenienza portandolo nell'anno 2037 con una macchina del tempo, dopo aver ammesso di non essere un poliziotto.\nTra i due, per\u00f2, scoppia una lite mentre stanno viaggiando, perch\u00e9 Lewis reputa inutile continuare a sviluppare la sua invenzione in quanto Wilbur potrebbe portarlo dalla madre con la macchina del tempo, e i due perdono il controllo della macchina, che si schianta al suolo. Wilbur conduce Lewis nel garage di casa sua, perch\u00e9 vuole che ripari il marchingegno, altrimenti verrebbe duramente punito dai genitori; in cambio lui gli promette che con la macchina lo porter\u00e0 nel giorno in cui fu abbandonato all'orfanotrofio, per scoprire l'identit\u00e0 della madre.\nPrima di mettersi all'opera, per\u00f2, Lewis esplora il garage e viene risucchiato da un tubo che lo trasporta al cospetto del nonno di Wilbur, Bud Robinson, che gli fa fare la conoscenza di tutti i membri della famiglia, tutti, eccetto Cornelio, il padre di Wilbur, che si trova in viaggio per lavoro, come spesso avviene. Quest'ultimo \u00e8 un geniale scienziato e direttore d'azienda che ha ideato e costruito numerose invenzioni, tra le quali vi sono le due uniche macchine del tempo esistenti; la seconda \u00e8 stata per\u00f2 rubata dall'uomo con la bombetta.\nQuest'ultimo, intanto, rubata l'invenzione del ragazzo, cerca di spacciarla per sua all'ufficio brevetti della societ\u00e0 InventCo: siccome non sa utilizzare l'apparecchio, la bombetta, che \u00e8 in realt\u00e0 un cappello altamente tecnologico, cerca di fargli leggere dei cartelli con scritto cosa dovrebbe dire e fare mentre svolazza fuori dalla finestra, ma il presidente della InventCo se ne accorge e chiude le tende. L'uomo non riesce quindi a far funzionare lo scanner e provoca un disastro, venendo scacciato in malo modo. A questo punto, l'uomo decide di andare alla ricerca di Lewis per farsi spiegare una volta per tutte come si usi lo scanner.\nDopo un'avventurosa giornata passata a casa Robinson, Lewis \u00e8 rimasto simpatico a tutti ed \u00e8 sul punto di essere adottato dalla famiglia, ma Wilbur rivela agli altri la sua provenienza dal passato. Wilbur viene rimproverato e messo in punizione dalla famiglia, mentre Lewis \u00e8 costretto ad andarsene e viene catturato dall'uomo con la bombetta, che gli chiede di riparare lo scanner e di spiegargli come si usa; in cambio, mentendo, gli promette che gli far\u00e0 conoscere sua madre.\nLewis spiega quindi il funzionamento del macchinario all'uomo con la bombetta, il quale, svelando l'imbroglio, lo imprigiona e gli rivela la sua storia: lui \u00e8 in realt\u00e0 Mike Yagoobian detto \"Grufolo\", il vecchio compagno di stanza di Lewis nell'orfanotrofio, deciso a ritornare dal futuro al giorno della Fiera della Scienza per vendicarsi di lui per invidia, dopo che un giorno, perdendo una partita di baseball a causa di Lewis (essendosi addormentato in campo dopo aver passato una notte insonne a causa del rumore che Lewis faceva lavorando alla sua invenzione), ha giurato vendetta allo stesso, mentre Doris \u00e8 un'invenzione di Cornelio, che \u00e8 in realt\u00e0 Lewis da adulto, e si ribell\u00f2 al suo creatore, che tent\u00f2 di disattivarla senza riuscirci.\nMike fugge con l'invenzione; Lewis inizialmente viene salvato da Wilbur e Carl, il robot dei Robinson, ma poco dopo Carl viene messo fuori uso dalla terribile bombetta Doris e, dato che nel passato Mike \u00e8 riuscito a far passare per sua l'invenzione che ha rubato, il futuro inizia a cambiare di conseguenza e Wilbur sparisce, perch\u00e9 il flusso temporale \u00e8 stato compromesso, in quanto \u00e8 Mike ad essere stato apprezzato per la sua invenzione e non Lewis. Il futuro che si crea per\u00f2 \u00e8 comandato da Doris, che si \u00e8 servita di Mike per essere prodotta in serie per poi ucciderlo ed iniziare a dominare insieme alle sue simili.\nLewis riesce a riparare la macchina del tempo, torna al giorno in cui Mike sta brevettando lo scanner e dichiara davanti a Doris che, da adulto, non la inventer\u00e0 mai: cos\u00ec facendo, la bombetta svanisce nel nulla, il futuro ritorna come era inizialmente, Wilbur e Carl riappaiono e Mike, dopo che Lewis gli ha mostrato come il mondo cambierebbe se Doris prendesse il controllo, smette di essere cattivo. Lewis incontra finalmente s\u00e9 stesso da adulto, che gli spiega che si divertir\u00e0 e che non deve mai arrendersi e lasciare perdere ci\u00f2 che fa, ma \"andare sempre avanti\"; dopodich\u00e9 Lewis torna nel passato con Wilbur, assistendo prima alla scena del suo abbandono da parte della madre, rifiutando per\u00f2 di scoprirne l'identit\u00e0, avendo imparato a non fissarsi sul passato ma a puntare al futuro.\nTornato nel presente, Lewis si reca al campo di baseball e sveglia l'assonnato Mike, facendogli prendere la palla decisiva: in questo modo Mike sar\u00e0 felice per la vittoria e nel futuro non diventer\u00e0 il crudele uomo con la bombetta. Una volta arrivato alla Fiera della Scienza, mostra lo scanner mnemonico ai giudici, che lo testano con successo e nominano Lewis vincitore; sopraggiunge anche un giornalista che intende dedicare al ragazzo un articolo sul giornale locale. Lewis fa amicizia con la sua futura moglie Franny prima di venire adottato da coloro che aveva conosciuto nel futuro come i nonni paterni di Wilbur, ancora giovani, e va a vivere con loro.\nAlla fine del film, prima dei titoli di coda, viene visualizzata una celebre frase di Walt Disney, da cui prendono ispirazione lo spirito ed il messaggio di fondo della pellicola:\nProduzione.\nGi\u00e0 negli anni '90 la Disney voleva adattare il libro per bambini di William Joyce, ma solo nel 2003 venne annunciato un film che si sarebbe intitolato appunto \"A Day with Wilbur Robinson\", previsto per il 2006. Quando nel 2004 iniziarono i lavori al film, Steve Anderson venne messo alla regia a causa del fatto che sentiva di avere un forte legame con il protagonista Lewis, visto che la tematica dell'adozione lo riguardava parecchio.\nLo studio voleva adattare lo stile di Joyce, ma a causa del suo coinvolgimento nel film della Blue Sky Studios \"Robots\", lo stile \u00e8 stato rielaborato. Pur prendendo spunto dal suo stile retr\u00f2, influenzato da tutto, dai film in Technicolor al design architettonico degli anni '40, la societ\u00e0 si \u00e8 ispirata fortemente alla Apple. Se nel primo Classico Disney in CGI (Chicken Little) la Disney ha dovuto animare animali antropomorfi al computer, stavolta hanno dovuto animare esseri umani. I personaggi sono ispirati soprattutto ai personaggi del film \"Gli Incredibili\". Hanno anche preso ispirazione da vecchi Classici Disney come \"Cenerentola\", \"Alice nel Paese delle Meraviglie\" o \"Peter Pan\" e dai cartoni Warner Bros. per richiamare lo stile anni '50.\nNel Gennaio 2006, quando la Disney acquis\u00ec la Pixar Animation Studios, John Lasseter - il fondatore e direttore creativo della suddetta casa produttrice - venne messo a capo della \"Walt Disney Feature Animation\" e proprio lui la ribattezz\u00f2 \"Walt Disney Animation Studios\". Quando ha visto la versione originale del film - che era quasi pronto - Lasseter volle cambiare tutto, perch\u00e9 riteneva che il cattivo non fosse abbastanza convincente. 10 mesi dopo, circa il 70% del film era stato cambiato: il cattivo era migliorato, gli era stato aggiunto un aiutante (Doris), \u00e8 stata aggiunta la scena con l'inseguimento di Tiny il T-Rex ed era stato messo un nuovo finale.\nColonna sonora.\nLa colonna sonora del film \u00e8 \"Kids of the Future\" dei Jonas Brothers, inclusa nell'album Jonas Brothers nella ristampa deluxe.\nAccoglienza.\nIncassi.\nIl film ha incassato 169 milioni di dollari negli Stati Uniti.\nCritica.\nIl film \u00e8 stato accolto in modo positivo dalla critica. Sul sito Rotten Tomatoes il film riporta un voto del 68% basato su 141 recensioni, e con il consenso dei critici: \"\"I Robinson - Una famiglia spaziale\" \u00e8 un prodotto d'animazione di grande impatto visivo, caratterizzato da una storia divertente, profonda e toccante\". Su Metacritic ha ricevuto un punteggio ponderato di 62 su 100 basato su 27 critiche, indicando \"recensioni generalmente favorevoli\"."}
{"id": "1479789", "revid": "599013", "url": "https://it.wikipedia.org/wiki?curid=1479789", "title": "East Saltoun e West Saltoun", "text": "East Saltoun e West Saltoun sono due piccoli villaggi scozzesi che si trovano nell'area amministrativa dell'East Lothian. Distano approssimativamente sud-ovest da Haddington e a est di Edimburgo.\nA East Saltoun si trovano numerosi edifici storici inclusa una chiesa gotica del 1805 circa mentre West Saltoun \u00e8 oramai diventato un villaggio con pochissime case.\nNel 1933 venne chiuso il ramo ferroviario che collegava i due villaggi a Gifford, Haddington e infine a Edimburgo che \u00e8 stato poi convertito in una pista ciclabile.\nAndrew Fletcher di Saltoun, un patriota Scozzese nacque qui nel 1653."}
{"id": "1479791", "revid": "1272592", "url": "https://it.wikipedia.org/wiki?curid=1479791", "title": "Pessola", "text": "Pessola \u00e8 una frazione del comune di Varsi, in provincia di Parma.\nLa localit\u00e0 dista 4,28\u00a0km dal capoluogo.\nGeografia fisica.\nLa frazione sorge alla quota di 784\u00a0m s.l.m., sul versante sinistro della val Pessola, ai piedi del monte Dosso; l'abitato \u00e8 affiancato a est dal rio del Merlo e a ovest dal rio della Gottea, entrambi affluenti del torrente Pessola.\nStoria.\nLa pi\u00f9 antica testimonianza della presenza dell'uomo nella zona di Pessola \u00e8 databile all'et\u00e0 del rame; risale infatti a quell'epoca un'ascia in diorite verde, rinvenuta nel XIX secolo nei pressi della chiesa e successivamente collocata nei musei civici del palazzo Farnese di Piacenza.\nIn epoca medievale nel piccolo borgo fu edificato un castello a difesa della vallata, probabilmente per volere di Armando da Pessola, che fu costretto ad alienarlo nel 1271 al Comune di Piacenza.\nIn seguito il feudo pass\u00f2 ai marchesi Pallavicino di Pellegrino, unitamente a Carpadasco, alla val Mozzola, alla val Cenedola e alla valle dello Stirone.\nNel 1428 il castello di Pellegrino fu assaltato dalle truppe del duca di Milano Filippo Maria Visconti, guidate dal capitano di ventura Niccol\u00f2 Piccinino; il marchese Manfredo Pallavicino fu arrestato e costretto sotto tortura a confessare di aver congiurato contro il Duca, che lo condann\u00f2 a morte e incamer\u00f2 tutti i suoi beni. Nel 1438 il Visconti invest\u00ec del feudo e di tutte le terre annesse il Piccinino, al quale succedettero nel 1444 i figli Francesco e Jacopo.\nNel 1472 il duca Galeazzo Maria Sforza assegn\u00f2 Pellegrino e le pertinenze di Pessola, Carpadasco, Rubbiano, Mariano, Mercato, Careno, Ceriato, Metti, Pozzolo, Rigollo, Besozzola, Montesacco, Iggio, Aione, Borla, Varone, Val Mozzola e Gusaliggio al cugino Lodovico Fogliani, al quale concesse la facolt\u00e0 di aggiungere al proprio il cognome Sforza.\nL'ultimo marchese Giovanni Fogliani Sforza d'Aragona, dal 1755 vicer\u00e9 di Sicilia, nel 1759 rinunci\u00f2 ai propri feudi in favore di Federico Meli Lupi di Soragna, figlio di sua sorella; il figlio Carlo alla sua morte eredit\u00f2 i diritti e li mantenne fino alla loro abolizione sancita nel 1805 dai decreti napoleonici.\nIn seguito Pessola divenne frazione del nuovo comune (o \"mairie\") di Varsi.\nMonumenti e luoghi d'interesse.\nChiesa di Santa Maria Immacolata.\nMenzionata per la prima volta nel 1352, la chiesa originaria fu ricostruita nel corso del XVII secolo; danneggiata pesantemente da una frana nel 1856, fu in seguito abbattuta e completamente riedificata in forme neoclassiche tra il 1859 e il 1860; restaurata nel 1957, fu risistemata nella zona del presbiterio nel 1976. Il luogo di culto, caratterizzato dalla facciata a salienti decorata con lesene ioniche e grandi statue in cemento, \u00e8 ornata internamente con paraste doriche e affreschi.\nCastello.\nEdificato probabilmente intorno alla met\u00e0 del XIII secolo da Armando da Pessola, il castello fu da questi alienato nel 1271 al Comune di Piacenza; acquisito successivamente dai marchesi Pallavicino di Pellegrino, fu assegnato nel 1348 a Niccol\u00f2 Piccinino; concesso in feudo nel 1472 a Ludovico Sforza Fogliani, fu ereditato nel 1759 da Federico Meli Lupi di Soragna; abbandonato da tempo, cadde in completa rovina fino alla sua completa scomparsa tra il XIX e il XX secolo."}
{"id": "1479797", "revid": "3101", "url": "https://it.wikipedia.org/wiki?curid=1479797", "title": "East Saltoun", "text": ""}
{"id": "1479799", "revid": "3101", "url": "https://it.wikipedia.org/wiki?curid=1479799", "title": "West Saltoun", "text": ""}
{"id": "1479801", "revid": "1516566", "url": "https://it.wikipedia.org/wiki?curid=1479801", "title": "Sirio (disambigua)", "text": ""}
{"id": "1479805", "revid": "248219", "url": "https://it.wikipedia.org/wiki?curid=1479805", "title": "Okenia modesta", "text": ""}
{"id": "1479814", "revid": "1543377", "url": "https://it.wikipedia.org/wiki?curid=1479814", "title": "Emorragia intracranica", "text": "Lemorragia intracranica \u00e8 un tipo di emorragia che si verifica all'interno del cranio.\nTipologia.\nTale emorragia viene suddivisa a seconda del luogo dove ha la genesi e quindi ritroviamo la forma subdurale, intraventricolare, parenchimale e subaracnoidea.\nEziologia.\nL'emorragia intracranica si verifica quando un vaso sanguigno all'interno del cranio si rompe o ha delle perdite. Ci\u00f2 pu\u00f2 derivare da un trauma fisico (come nel caso del trauma cranico) o per cause non traumatiche (come avviene nelle emorragie) come nella rottura di un aneurisma. La terapia anticoagulante, cos\u00ec come disturbi di coagulazione del sangue, pu\u00f2 aumentare il rischio che una emorragia cerebrale si verifichi.\nPrognosi.\nL'emorragia intracranica \u00e8 una grave emergenza sanitaria che causa l'accumulo di sangue all'interno del cranio e pu\u00f2 portare ad un aumento della pressione intracranica, che provoca lo schiacciamento del delicato tessuto cerebrale o di limitarne l'apporto di sangue. Un grave aumento della pressione intracranica pu\u00f2 causare un'erniazione cerebrale potenzialmente mortale.\nDiagnosi.\nLa tomografia computerizzata \u00e8 la metodica di diagnostica per immagini definitiva per una diagnosi accurata di una emorragia intracranica."}
{"id": "1479815", "revid": "123230559", "url": "https://it.wikipedia.org/wiki?curid=1479815", "title": "Auto (periodico)", "text": "Auto \u00e8 uno dei principali mensili automobilistici italiani. Edito dal Gruppo Amodei, ha visto nascere il suo primo numero il 15 marzo del 1985.\nLa sede.\nLa sede di Auto \u00e8 a San Lazzaro di Savena, Bologna, presso la Conti Editore, a sua volta fondata nell'ottobre del 1967, che edita anche i mensili \"AM Automese\", \"Supercar\", \"Rallysprint\", \"InMoto\" e i settimanali \"Autosprint\", \"Motosprint\" e \"Guerin Sportivo\".\nLa Conti Editore \u00e8 partecipata al 70% dal Corriere dello Sport S.r.l. (Gruppo Amodei) e per il rimanente 30% dalla Finamo S.p.A.\nDall'agosto del 2009 all'ottobre 2017 la rivista \u00e8 stata diretta da Alberto Sabbatini.\nIl centro prove.\nAuto effettua i test delle vetture stradali a Balocco, presso il centro di sviluppo e sperimentazione delle vetture del Gruppo Fiat: si tratta di un comprensorio che annovera un anello di alta velocit\u00e0, tracciati stradali, pavimentazioni speciali, pista Alfa Romeo omologata FIA.\nAuto conduce test strumentali di velocit\u00e0 massima, accelerazione, ripresa, frenata, rumorosit\u00e0, consumo, maneggevolezza e stabilit\u00e0.\nLa pista di handling.\nAuto ha ricavato, all'interno del tracciato Langhe di Balocco, un percorso di 5850 metri dove effettua, con ogni vettura, una prova di handling. Giri di pista cronometrati per valutare il comportamento dinamico dell'auto se impegnata al limite. Il test viene condotto dal collaudatore e pilota professionista Luigi Moccia.\nAltre iniziative.\nAuto \u00e8 una delle sette riviste internazionali organizzatrici del premio Auto dell'anno.\nLa rivista \u00e8 anche organizzatrice di AutoKitShow, manifestazione motoristica che si svolge presso i principali autodromi italiani e che offre l'opportunit\u00e0 ai lettori di esporre e di guidare in pista la propria vettura.\nNel corso degli anni Auto \u00e8 stata l'unica rivista del settore ad effettuare la 24 Ore, test di durata in pista per vetture stradali con le stesse modalit\u00e0 della celebre 24 Ore di Le Mans. Al momento sono sei le edizioni della 24 Ore di Auto all'attivo."}
{"id": "1479818", "revid": "1632387", "url": "https://it.wikipedia.org/wiki?curid=1479818", "title": "Trebula Suffenas", "text": "Trebula Suffenas \u00e8 un sito archeologico sito nel territorio dell'odierna Ciciliano, a sud-est di Tivoli, in provincia di Roma, regione Lazio.\nStoria.\nTrebula era una citt\u00e0 dei \"Suffenates\", popolazione appartenente alla stirpe degli Equi.\nIn loco furono trovati materiali appartenenti all'epoca paleolitica e neolitica (di quest'epoca rimane una piccola ascia levigata).\nSuccessivamente, alcune fonti riportano che la zona, durante l'et\u00e0 del bronzo ed l'eneolitico, divenne centro di approvvigionamento idrico, indi nell'et\u00e0 del ferro, era interessata da tratturi che riconducevano a Tibur e Praeneste.\nDurante l'epoca romana fu annessa a Roma causa rotte dei romani verso le zone degli Equi divenne, nel I secolo a.C., municipio romano.\nLa citt\u00e0 venne tenuta da 2 \"meddiss\", che, dai romani furono, in seguito, chiamati duumviri.\nLa zona di assoggettamento di Trebula andava dagli \"Arci\" di Tivoli fino a Pisoniano e da Monte spina alla zona di Marano Equo.\nSecondo alcune fonti non ben accertate asseriscono con riserva di sicurezza che vi era, sempre in epoca romana, una prefettura. Una delle pi\u00f9 potenti famiglie di Trebula (i Plauti Silvani famiglia che poteva contare numerosi magistrati romani), fece costruire delle terme con tanto di \"frigidarium\" absidato contenente il mosaico raffigurante il mito di Elle e Frisso.\nDurante l'alto medioevo i Suffenates dovettero arroccarsi sopra il colle Caecilianum formando cos\u00ec una quindicina comunit\u00e0 raccolte in fundi, di seguito gli accertati: \nTutti questi centri esistevano certamente fino all'inizio del XII secolo, epoca in cui Roma non sopport\u00f2 pi\u00f9 le mire espansionistiche di Tivoli e dei suoi abitanti e pian piano cominci\u00f2 man mano a distruggere le fonti di ricchezza trovatesi nelle 15 localit\u00e0 di cui sopra ne stermin\u00f2 poi gli abitanti (inteso delle 15 localit\u00e0) nonostante l'opposizione del vescovo tiburtino Guido (ucciso nel 1154 dai romani vista la sua caparbiet\u00e0 nel difendere i centri di Trebula).\nIn seguito la citt\u00e0 non fu mai pi\u00f9 ricostruita in favore della nuova edificazione romana di Tivoli."}
{"id": "1479822", "revid": "72811", "url": "https://it.wikipedia.org/wiki?curid=1479822", "title": "Lista di giochi Tecmo", "text": ""}
{"id": "1479825", "revid": "287204", "url": "https://it.wikipedia.org/wiki?curid=1479825", "title": "Marcel Iures", "text": ""}
{"id": "1479826", "revid": "287204", "url": "https://it.wikipedia.org/wiki?curid=1479826", "title": "Hoddesdon", "text": "Hoddesdon \u00e8 una cittadina dell'Inghilterra situata nella contea di Hertfordshire, nella Lea Valley. Ha acquistato importanza diventando una stazione di posta sulla via tra Cambridge e Londra. Durante il XVIII secolo, pi\u00f9 di 35 corrieri al giorno passavano per la citt\u00e0.\nIl suo boom economico \u00e8 stato nella met\u00e0 del XX secolo periodo dell'estrazione della ghiaia in quella zona, estrazione che termin\u00f2 negli anni 1970. Le cavit\u00e0 dei laghi e di acqua sono state usate per la costruzione di oggetti pregiati locali. Oggi Hoddesdon continua ad avere un piccolo ruolo nel settore industriale, ma \u00e8 divenuta principalmente una citt\u00e0 di pendolari per Londra.\nLa citt\u00e0 ha ospitato nel 1951 l'ottavo Congresso internazionale di architettura moderna.\nStoria.\nHoddesdon, a un giorno di marcia da Londra \u00e8 sempre stata un posto comodo per gli eserciti e per gli altri viaggiatori diretti a nord, a Cambridge o nelle altre piccole o grandi citt\u00e0. Quella che oggi \u00e8 la High Street, un tempo era piena di locande.\nLa produzione di birra era un'attivit\u00e0 importante per quella zona, soprattutto nelle citt\u00e0 vicine Hertford e Ware. Il commercio era attivo ogni gioved\u00ec al mercato del luppolo. Con il passare del tempo, il luppolo venne trasportato sul River Lea e non pi\u00f9 sulle strade e il mercato della carne del mercoled\u00ec divenne predominante. Quest'ultimo \u00e8 presente ancora oggi a Hoddesdon e alla fine del ventesimo secolo si aggiunse anche un mercato il venerd\u00ec.\nFino al 1866, Hoddesdon era divisa in due parrocchie civili, quella di Broxbourne e quella di Great Amwell. Il confine tra queste due passava per una arcata sulla High Street. Quando l'arcata venne demolita negli anni '60, fu messa nel suolo una roccia con una incisione, a ricordare lo storico confine. \nParte di Hoddesdon era stata creata in un distretto urbano dal Local Government Act 1894, e il resto divenne la parrocchia civile di Hoddesdon Rural nel Ware Rural District. \nNel 1937 un County Review Order allarg\u00f2 il distretto urbano comprendendo Hoddesdon Rural e parte di Broxbourne, Great Amwell, Stanstead Abbotts e Wormley. Il confine occidentale venne fissato sulla traccia della Ermine Street, una strada romana. Il distretto urbano di Hoddesdon venne abolito nel 1974 dal Local Government Act 1972, diventando parte del district of Broxbourne.\nCentro della citt\u00e0.\nLa High Street di Hoddesdon (per lo pi\u00f9 pedonale) ha molti negozi, fast food, pub, agenzie immobiliari, banche e una biblioteca. A nord della High Street dietro la Clock Tower c'\u00e8 il centro commerciale \"Tower Centre\", famoso per i suoi tanti negozi. Dopo l'attuale ristrutturazione, il centro accoglier\u00e0 molti altri esercizi commerciali. Fawkon Walk, a ovest della High Street, \u00e8 anch'esso in ristrutturazione, e la prima fase dei lavori \u00e8 terminata, e adesso c'\u00e8 un nuovo negozio ALDI. Sainsbury's, che prima era in Fawkon Walk, si trova ora a est della High Street. Altri importanti negozi sono Argos, Woolworths, Boots, due Lloyds pharmacies, Tesco, Ladbrokes e Caff\u00e8 Nero.\nI negozi di Hoddesdon vanno in competizione con il vicino Brookfield Centre di Cheshunt e i negozi al dettaglio di Harlow. Dagli anni 1990 alcuni commercianti hanno lasciato la citt\u00e0 e al loro posto sono venute catene di negozi, ma comunque negozi indipendenti sono rimasti favorendo l'arrivo di molti clienti che amano anche i ristoranti locali come il Marcanato's o La Piazza, o ancora un pasto al fast food Starburger(meglio conosciuto come Starurger) o al Flames.\nScuole.\nCi sono due scuole secondarie locali - The John Warner School (per studenti da 11 a 18 anni) e la Sheredes School (sempre per studenti da 11 a 18 anni). La John Warner \u00e8 specializzata per le scienze mentre la Sheredes ha un ottimo dipartimento di arti creative. Nel 2007 la John Warner School ha ricevuto le congratulazioni da Mr Jim Knight, il Ministro per l'Educazione, per essersi posizionata 24\u00aa nella graduatoria delle \u2018100 scuole migliori del paese'. Questo premio \u00e8 il risultato di 8 anni di continui miglioramenti per quanto riguarda l'educazione scolastica.\nComunit\u00e0 Italiana.\nQuesta cittadina, da pi\u00f9 di tre generazioni, ospita una numerosa comunit\u00e0 italiana ben integrata.\nGli italiani a Hoddesdon sono per lo pi\u00f9 di origine siciliana e soprattutto provenienti da Cianciana, un comune della provincia di Agrigento e da Gioiosa Marea, un comune della provincia di Messina."}
{"id": "1479828", "revid": "287204", "url": "https://it.wikipedia.org/wiki?curid=1479828", "title": "Muhammad ibn al-Hanafiyya", "text": "Biografia.\nAnche se non sar\u00e0 considerato dagli sciiti come loro Imam, al pari di al-Hasan e di al-Husayn (figli di F\u0101\u1e6dima, figlia del Profeta e di \u02bfAl\u012b b. Ab\u012b T\u0101lib), sar\u00e0 per\u00f2 considerato capo dell\"Ahl al-Bayt\" e uomo di grande rettitudine, giustizia e piet\u00e0 dagli alidi.\nSi comporter\u00e0 sempre con molto riservo e prudenza e quando al-Hasan abbandon\u00f2 i suoi diritti e al-Husayn mor\u00ec a Karbal\u0101\u02be, molti videro in lui il capo naturale della famiglia.\nAveva partecipato col padre alle battaglie del Cammello e di Siff\u012bn, illustrandosi per valore e coraggio.\nAll'affermazione del nemico: \u00ab\u2026per tuo padre \u02bfAli, contano solo al-Hasan e al-Husayn ed \u00e8 per questo che ti mette a combattere in prima linea nelle battaglie e non nei posti d'onore\u2026\u00bb egli avrebbe replicato: \u00ab\u2026 al-Hasan e al-Husayn sono gli occhi di mio padre; io sono la sua mano. La ragione per la quale egli mi mette a combattere in prima linea \u00e8 perch\u00e9 vuole proteggere gli occhi. Infatti, se una freccia si scagliasse, sarebbe la mano a proteggere gli occhi e non il contrario\u2026\u00bb. \n\u00c8 probabile, per\u00f2, che questa frase sia stata pronunciata da \u02bfAl\u012b b. Ab\u012b \u1e6c\u0101lib e successivamente attribuita allo stesso Muhammad b. al-Hanafiyya durante la battaglia di Siff\u012bn. \nMuhammad ibn al-Hanafiyya fu anche colui che ispir\u00f2 la resistenza ostile al califfo omayyade Yaz\u012bd I, guidata per\u00f2 di fatto dall'alide al-Mukht\u0101r in suo nome, ma da lui mai confermata.\nL'insurrezione scoppi\u00f2 a Kufa (attuale Iraq) nel 686, dopo che l'anti-califfo di Mecca \u02bfAbd All\u0101h b. al-Zubayr aveva provveduto a imprigionare alla Mecca Muhammad b. al-Hanafiyya, presso il pozzo di Zemzem, in occasione di un suo pellegrinaggio.\nL'azione di al-Mukht\u0101r era stata compiuta per affermare i diritti alidi al califfato e, dopo una prima fase positiva, che port\u00f2 anche alla liberazione di Muhammad dal suo soggiorno obbligato (ma alla decisione di Muhammad di non seguire al-Mukht\u0101r, preferendo un prudente soggiorno a \u1e6c\u0101\u02beif), la rivolta si esaur\u00ec miseramente a causa dell'ostilit\u00e0 espressa dalle forze di Ibn al-Zubayr, che sconfissero al-Mukht\u0101r, progressivamente abbandonato da chi fino a quel momento lo aveva entusiasticamente seguito.\nMuhammad ibn al-Hanafiyya mor\u00ec nel 700, all'et\u00e0 di 65, anni a Medina, dov'era rimasto indisturbato dagli Omayyadi, all'epoca del califfato di \u02bfAbd al-Malik ibn Marw\u0101n.\nLa rappresentanza dell\"'Ahl al-Bayt\" fu assunta allora da suo figlio Ab\u016b H\u0101shim."}
{"id": "1479829", "revid": "84604", "url": "https://it.wikipedia.org/wiki?curid=1479829", "title": "Trebula suffenas", "text": ""}
{"id": "1479831", "revid": "599013", "url": "https://it.wikipedia.org/wiki?curid=1479831", "title": "Aberlady", "text": "Aberlady (Gaelico: \"Obar L\u00ecobhaite)\" \u00e8 un villaggio appartenente all'area amministrativa scozzese dell'East Lothian. Affacciato sull'omonima baia (Baia Aberlady), si trova nord-ovest da Haddington e approssimativamente a est da Edimburgo, con la quale \u00e8 collegata tramite l'arteria stradale A198 Dunbar - Edimburgo e la pista ciclopedonale John Muir Way.\nAberlady \u00e8 circondata da moltissimi circoli di golf, alcuni molto famosi come \"Luffness\", \"Kilspindie\" e \"Craigielaw\".\nOspita il Myreton Motor Museum e si trova inoltre a poche miglia dal National Museum of Flight."}
{"id": "1479833", "revid": "1573940", "url": "https://it.wikipedia.org/wiki?curid=1479833", "title": "Okenia nakamotoensis", "text": "Okenia nakamotoensis () \u00e8 un mollusco nudibranchio della famiglia Goniodorididae.\nDistribuzione e habitat.\nRinvenuta al largo dell'isola di Mayotte, nell'Oceano Indiano e in Malaysia."}
{"id": "1479835", "revid": "1305772", "url": "https://it.wikipedia.org/wiki?curid=1479835", "title": "Trebula", "text": "Trebula si pu\u00f2 riferire a degli scavi archeologici:\nnel Lazio:\nin Campania\nin Abruzzo:"}
{"id": "1479836", "revid": "228587", "url": "https://it.wikipedia.org/wiki?curid=1479836", "title": "B\u0103ile\u0219ti", "text": "B\u0103ile\u0219ti \u00e8 un municipio della Romania di 17.437 abitanti, ubicato nel distretto di Dolj, nella regione storica dell'Oltenia.\nFa parte dell'area amministrativa anche la localit\u00e0 di Balasan.\nB\u0103ile\u0219ti ha dato i natali agli attori Marcel Iure\u0219 e Amza Pellea."}
{"id": "1479837", "revid": "287204", "url": "https://it.wikipedia.org/wiki?curid=1479837", "title": "Bailesti", "text": ""}
{"id": "1479839", "revid": "306317", "url": "https://it.wikipedia.org/wiki?curid=1479839", "title": "Fiera Pessima", "text": "La Fiera Pessima (edizione corrente la n\u00b0 del ) \u00e8 una fiera campionaria che si svolge nella citt\u00e0 di Manduria, in provincia di Taranto, la seconda settimana di marzo.\nTratta della produzione agroalimentare, di artigianato, di commercio, di tempo libero e di servizi, e nel corso degli anni ha assunto il carattere di fiera campionaria generale regionale, potendo contare sulla presenza di oltre 300 espositori provenienti da tutte le regioni dell'Italia centro-meridionale.\nStoria.\nSecondo la tradizione, le sue origini risalirebbero al periodo tra il XIV e XV secolo, quando la regina di Napoli Giovanna II d'Angi\u00f2 (1371-1435), ne avrebbe accordato lo svolgimento tra il primo ed il quindicesimo giorno del mese di ogni anno. La prima documentazione scritta, tuttavia, risale ad un Regio Decreto datato 1742, con il quale la data di conclusione fu anticipata al 12 marzo, per il ricorso dei comuni di Lecce e di Ostuni, che tenevano le loro fiere il 15 marzo. Un altro decreto datato 1832, posticip\u00f2 la data di inizio al 9 marzo, per poi stabilirsi definitivamente al 7 marzo dell'epoca moderna.\nLa denominazione di Fiera Pessima \u00e8 da far risalire invece agli inizi del XIX secolo, e varie sono le ipotesi avanzate dagli studiosi di tradizioni locali per motivare questa denominazione: la pi\u00f9 verosimile ed accettata appare quella legata alle condizioni meteorologiche, non di rado inclementi durante il periodo di svolgimento della manifestazione, meno attendibile \u00e8 invece quella riferita agli esigui guadagni ottenuti dai mercanti, anche a causa delle avversit\u00e0 atmosferiche.\nUn'altra ipotesi, riferita dal sacerdote manduriano Don Tommaso Quero nel 1939, farebbe risalire tale denominazione al lamento di Giacobbe cantato in latino, ascoltato dai visitatori di ritorno dalla fiera nella chiesa di San Gregorio, quando la terza domenica di Quaresima coincideva con il periodo espositivo: \"\u00abFera pessima devoravit filium meum Joseph\u00bb\" (che tradotto in italiano significa: \"\u00abUna belva feroce ha divorato mio figlio Giuseppe\u00bb\")"}
{"id": "1479842", "revid": "827882", "url": "https://it.wikipedia.org/wiki?curid=1479842", "title": "Barbara Morgenstern", "text": "Biografia.\nNata ad Hagen, in Germania, Barbara Morgenstern si forma come autodidatta, bench\u00e9 avesse preso lezioni di pianoforte da bambina e lezioni di jazz presso la scuola di musica ad Hagen; decide di intraprendere la carriera di musicista nel 1991, dopo essersi diplomata al ginnasio Ernst Meister ad Hagen-Haspe.\nDal 1992 al 1994 Barbara Morgenstern vive ad Amburgo, dedicandosi contemporaneamente sia ai propri progetti musicali sia all'attivit\u00e0 di cantante in un gruppo a cappella. Prende parte ad un corso di musica pop di sei settimane presso l'Hamburg Hochschule. Nel 1994 si trasferisce a Berlino, dove inizialmente suona la tastiera in una band, e dal 1996 in poi si concentra sulla propria musica.\nA inizio 1997 pubblica \"Enter The Party\". Pi\u00f9 tardi nello stesso anno pubblica l'EP \"Plastikreport\", che produce in collaborazione con Michael M\u00fchlhaus. Nell'inverno del 1998 intraprende un tour in Germania con l'accompagnamento di Christian Obermaier e del suddetto M\u00fchlhaus al basso, e nel settembre dello stesso anno attraversa in tour Germania, Austria e Svizzera con altri musicisti quali Quarks, Jo Tabu e Fuschimuschi. Il mese successivo viene pubblicato il suo primo album \"Vermona ET 6-1\" con l'etichetta Monika Enterprise. Nel 1999 viene pubblicato un EP remixato, \"Fan No.1\".\nAl suo album del 2000 \"Fjorden\", Barbara Morgenstern lavora con Stefan Betke (Pole) e Robert Lippok dei To Rococo Rot. La pubblicazione nel 2001 dell'EP \"Eine Verabredung\" fu accompagnata da concerti a Glasgow e Londra. Segue un altro EP nel 2002, \"Seasons\", una collaborazione con Robert Lippok, che fu pubblicata in tiratura limitata di 500 copie con la Domino Records. In seguito Barbara Morgenstern lavora con Robert Lippok alla realizzazione di un album, \"Tesri\" (2005).\nStefan Betke e Thomas Fehlmann collaborano alla registrazione di \"Nichts Muss\", pubblicato nel 2003.\nNel 2004, dietro invito del Goethe-Institut, Barbara Morgenstern intraprende un tour mondiale di 34 date insieme a Maximilian Hecker. Partecipa alla realizzazione di due tracce del mini album di Bill Wells \"Pick Up Sticks\".\nNel 2006 pubblica un altro album, \"The Grass Is Always Greener\"."}
{"id": "1479843", "revid": "641883", "url": "https://it.wikipedia.org/wiki?curid=1479843", "title": "Emorragia intracerebrale", "text": ""}
{"id": "1479851", "revid": "287204", "url": "https://it.wikipedia.org/wiki?curid=1479851", "title": "A\u00fa", "text": "LA\u00fa \u00e8 uno dei movimenti acrobatici pi\u00f9 comuni all'interno di una roda di capoeira: si tratta sostanzialmente di una ruota laterale molto simile a quelle della ginnastica artistica, tuttavia nell\"a\u00fa\" lo sguardo non \u00e8 rivolto alle mani ma all'avversario, le braccia sono piegate e il movimento \u00e8 fatto ruotando insieme busto e bacino. Durante il movimento le gambe possono essere tenute raccolte (utile per difendersi) o distese (pi\u00f9 coreografico e utile anche per attaccare di sorpresa). Sostanzialmente, si mettono le mani a terra e si sollevano i piedi in alto, per concludere di nuovo in piedi.\nIn genere l\"a\u00fa\" viene effettuato all'inizio o alla fine della \"roda\". \u00c8 noto anche come \"estrela\"."}
{"id": "1479854", "revid": "76963", "url": "https://it.wikipedia.org/wiki?curid=1479854", "title": "Edwin S. Porter", "text": "Biografia.\nLa giovinezza.\nEdward Porter nacque a Connellsville, Pennsylvania. Figlio di Thomas Richard Porter, un commerciante, e di Mary Jane (Clark) Porter, ebbe tre fratelli ed una sorella. Dopo aver frequentato la scuola pubblica di Connellsville e di Pittsburgh, Porter esercit\u00f2 varie attivit\u00e0, dal pattinaggio artistico al lavoro come pittore e operatore telegrafico. Fu occupato per un certo periodo nel dipartimento elettrico della William Cramp &amp; Sons, poi lavor\u00f2 a Filadelfia e in una compagnia di imprese edili, quindi, nel 1893, si arruol\u00f2 nella Marina degli Stati Uniti come elettricista. Durante i tre anni del suo servizio militare mostr\u00f2 attitudine come inventore di dispositivi elettrici per migliorare le comunicazioni.\nPorter inizi\u00f2 a lavorare nel cinema nel 1896, mutando il suo nome in onore del politico Edwin Stanton, abbreviato in Edwin S. I film dei primi anni furono commercialmente proiettati su grandi schermi negli Stati Uniti. Fu per un breve periodo assunto a New York dalla Raff &amp; Gammon, agenzia cinematografica, per la visione di attrezzature prodotte da Thomas Edison; in seguito divenne operatore con l'utilizzo di un nuovo macchinario, il proiettoscopio di Kuhn &amp; Webster. Viaggi\u00f2 per i Caraibi e nel Sud America, proiettando film in circhi e fiere di campagna. In seguito fece un secondo tour attraverso il Canada e gli Stati Uniti.\nTornato a New York, lavor\u00f2 come operatore e tent\u00f2, vanamente, di avviare un'attivit\u00e0 di produzione di cineprese e proiettori cinematografici.\nNel 1899 Porter entr\u00f2 nella Edison Manufacturing Company. Subito si prese cura della produzione cinematografica degli studi newyorkesi di Edison, lavorando sulle cineprese e i proiettori della societ\u00e0, dirigendo gli attori nei film e curando l'edizione finale delle pellicole. Nel corso dei dieci anni successivi, divenne il regista pi\u00f9 influente degli Stati Uniti. Grazie alla sua esperienza come operatore itinerante, Porter impar\u00f2 a conoscere i gusti del pubblico ed inizi\u00f2 a lavorare per Edison in film basati su trucchi illusionistici (alla M\u00e9li\u00e8s) e in commedie.\nI primi film.\nUno dei suoi primi film fu \"Terrible Teddy, the Grizzly King\", del febbraio del 1901, una satira sul futuro presidente degli Stati Uniti Theodore Roosevelt. Come tutti i primi registi, attinse le sue idee dalla produzione di altri autori, anche se, anzich\u00e9 semplicemente copiare i film, egli tent\u00f2 di migliorare ci\u00f2 che prendeva in prestito. Cos\u00ec, in \"Jack and the Beanstalk\" e \"Fun in a Bakery Shop\" del 1902, come in \"What Happened in the Tunnel\" del 1903 \u00e8 evidente l'influsso dei film del francese Georges M\u00e9li\u00e8s e degli autori inglesi della \"scuola di Brighton\", come James Williamson.\nI primi film narrativi di Porter mantenevano le caratteristiche comuni alla produzione delle origini:\nTra il 1903 e il 1905 dimostr\u00f2 con successo molte delle tecniche che stavano per divenire basilari nel modo di comunicazione visiva cinematografica. Ad esempio, egli contribu\u00ec a sviluppare il moderno concetto di \"montaggio di continuit\u00e0\", ed \u00e8 spesso accreditato come scopritore del fatto che l'unit\u00e0 basilare della struttura di un film \u00e8 l\"'inquadratura\" anzich\u00e9 la scena (che invece lo \u00e8 in un'opera teatrale), tracciando la strada alle innovazioni di David W. Griffith nelle tecniche di montaggio e nella costruzione narrativa cinematografica. Comunque sembra che egli guardasse a queste scoperte solo come esperimenti separati che non confluirono in un unico stile cinematografico.\n\"La capanna dello zio Tom\".\nTra le prime opere, particolarmente interessante \u00e8 il film \"Uncle Tom's Cabin\", \"La capanna dello zio Tom\", del 1903, tratto dall'allora popolarissimo romanzo della scrittrice abolizionista Harriet Beecher Stowe, pubblicato per la prima volta nel 1852.\nIl film era composto a \"quadri\", cio\u00e8 secondo una serie di inquadrature fisse, che per\u00f2 non componevano tutta la storia del romanzo, ma solo gli episodi pi\u00f9 importanti, tanto che guardandolo senza conoscere la storia o senza l'aiuto di un narratore la comprensione della storia \u00e8 impossibile. Era normale allora andare al cinema conoscendo gi\u00e0 la storia del romanzo, che si desiderava vedere animata.\nLa prima parte del film \u00e8 basata su trucchi di tipo teatrale: i modellini delle barche che si inseguono e prendono fuoco, il fiume che scorre rappresentato con una stoffa che scorre, ecc. Le scene erano state riprese per\u00f2 all'aperto, con le scenografie montate alla luce del sole, l'unica in grado di garantire una sufficiente intensit\u00e0 per impressionare la pellicola. Nella seconda parte c'\u00e8 un trucco cinematografico di notevole suggestione, ovvero la bambina protagonista che, morendo, si trasforma in angelo trasparente e ascende in cielo, grazie al trucco della sovrimpressione. Anche nella scena finale riappare l'angelo della bambina, presso il letto di morte dello zio Tom, e inoltre appare una visione della guerra di secessione e di Abramo Lincoln, ottenuta con l'esposizione multipla, che preannuncia la liberazione dei neri d'America dalla schiavit\u00f9.\nMolto interessante \u00e8 l'uso di titoli proiettati per le singole scene, la testimonianza pi\u00f9 antica di didascalie, non ancora usate per i dialoghi.\n\"La vita di un pompiere americano\".\nNe \"La vita di un pompiere americano\" (\"Life of an American Fireman\"), del 1903, Porter adott\u00f2 alcune importanti innovazioni, ispirandosi probabilmente al film \"Fire!\" dell'inglese James Williamson del 1901:\nIl film costituisce un fantastico esempio di precoce uso del montaggio alternato. Prima degli anni Quaranta, per\u00f2, non era possibile vedere il film nella sua forma originale. Molto probabilmente, un archivista, ritenendo sbagliato l'uso dell'allora sconosciuto montaggio alternato ha ritenuto di dover correggere il montaggio secondo le regole del modo di rappresentazione istituzionale. Oggi, fortunatamente, possiamo vederlo nella versione corretta.\n\"The Great Train Robbery\".\nNel suo successivo e pi\u00f9 importante film, \"The Great Train Robbery\" (1903), Porter riprese il tipico genere western americano, gi\u00e0 familiare al grande pubblico grazie alla popolarit\u00e0 di romanzi dozzinali e di melodrammi teatrali, e ne fece un'autentica nuova esperienza visiva. Il film, di una bobina, durava dodici minuti e assemblava quattordici inquadrature separate, compreso il primo piano del capo dei banditi ripreso nell'atto di sparare verso la macchina da presa (dunque verso il pubblico in sala). Le innovazioni apportate dall'autore in quest'opera, rispetto alla precedente produzione, si possono sintetizzare cos\u00ec:\nPorter adott\u00f2 in quest'opera una grande libert\u00e0 di composizione scenica, grazie al dinamismo delle situazioni e dei personaggi, e all'alternanza delle inquadrature di esterni e di interni. Rivoluzionario fu l'uso del \"cross-cutting\" per mostrare un'azione simultanea in posizioni differenti. Nessun precedente film aveva sperimentato tale velocit\u00e0 di movimento e tale variet\u00e0 di scene.\n\"The Great Train Robbery\" riscosse un'enorme popolarit\u00e0 presso il pubblico. Per diversi anni gir\u00f2 per tutti gli Stati Uniti e nel 1905 era la principale attrazione del primo nickelodeon. Il suo successo determin\u00f2 decisamente l'affermarsi del cinema come intrattenimento commerciale negli Stati Uniti.\nL'attivit\u00e0 successiva.\nDopo \"The Great Train Robbery\" Porter continu\u00f2 a sperimentare nuove tecniche. Rappresent\u00f2 due storie parallele in \"The Kleptomaniac\" (1905), un film di commento sociale, come il film del 1904 - pi\u00f9 convenzionale dal punto di vista tecnico - \"The Ex-Convict\". In \"The Seven Ages\" (1905) us\u00f2 luci laterali, primi piani e cambi\u00f2 le riprese nella stessa scena, contribuendo all'allontanamento del cinema dalla fissit\u00e0 dello schema teatrale di un'unica inquadratura per una singola scena. Diresse anche film di finzione illusionistica, come \"Dream of a Rarebit Fiend\" (1906), basato sulle strisce comiche di Winsor McCay \"Dreams of the Rarebit Fiend\".\nNel 1909 Porter, nel tentativo di resistere al nuovo sistema industriale nato dalla popolarit\u00e0 dei nickelodeon, lasci\u00f2 Edison ed entr\u00f2 insieme ad altri nella nuova \"Rex\", una compagnia cinematografica indipendente. Prese anche parte al lancio della compagnia di fabbricazione di proiettori cinematografici \"Simplex\". Dopo tre anni vendette la Rex e accett\u00f2 un'offerta da Adolph Zukor per divenire primo regista nella nuova Famous Players Film Company, la prima compagnia statunitense che regolarmente produceva lungometraggi. Porter diresse l'attore teatrale James K. Hackett nel suo primo film americano a cinque bobine, \"Il prigioniero di Zenda\" (\"The Prisoner of Zenda\", 1913), e diresse anche Mary Pickford, Pauline Frederick e John Barrymore in altri lungometraggi. Ma le sue abilit\u00e0 di direzione non andavano di pari passo coi rapidi cambiamenti nell'arte cinematografica. Il suo ultimo film usc\u00ec in sala nel 1915 e con esso lasci\u00f2 la Famous Player durante una riorganizzazione nell'anno successivo.\nDal 1917 al 1925 Porter fu presidente della Precision Machine Company, produttrice di proiettori Simplex. Dopo il suo ritiro nel 1925 continu\u00f2 a lavorare per se stesso come inventore e disegnatore, diffondendo vari brevetti per componenti di cineprese fisse e proiettori. Durante gli anni '30 fu impiegato in una societ\u00e0 di apparecchiature.\nL'epilogo.\nAll'et\u00e0 di 71 anni mor\u00ec, nel 1941 all'Hotel Taft di New York e fu sepolto nel Kensico Cemetery, Valhalla, New York. Sopravvisse a sua moglie, Caroline Ridinger, sposata il 5 giugno 1893; non ebbero figli."}
{"id": "1479863", "revid": "599013", "url": "https://it.wikipedia.org/wiki?curid=1479863", "title": "Ufs", "text": ""}
{"id": "1479864", "revid": "1788047", "url": "https://it.wikipedia.org/wiki?curid=1479864", "title": "Salinas da Margarida", "text": "Salinas da Margarida \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Santo Ant\u00f4nio de Jesus."}
{"id": "1479867", "revid": "287204", "url": "https://it.wikipedia.org/wiki?curid=1479867", "title": "Deutscher Filmpreis", "text": "Il Deutscher Filmpreis \u00e8 il pi\u00f9 importante premio cinematografico tedesco.\nA differenza di altri riconoscimenti cinematografici, come gli Oscar e i Cesar, \u00e8 accompagnato da un premio in denaro di ben 3 milioni di euro. La cerimonia di premiazione avviene al Friedrichstadtpalast di Berlino. Dal 1951 al 2004 veniva assegnato da una commissione istituita dal Governo della Repubblica Federale Tedesca, mentre dal 2005 \u00e8 assegnato dalla Deutsche Filmakademie.\nStoria.\nDal 1951 al 1998 i premi venivano consegnati dal Ministero federale degli Interni (\"Bundesministerium des Innern\") della Repubblica Federale Tedesca e dal 1999 dal Commissario del Governo federale per la Cultura ed i Media (\"Beauftragten der Bundesregierung f\u00fcr Kultur und Medien\"); i vincitori venivano determinati da una commissione, presieduta tra gli altri anche da leader politici e religiosi. A causa delle critiche per questo modello di rappresentanza proporzionale si opt\u00f2 per seguire il modello del Premio Oscar negli Stati Uniti, nel quale i premi vengono assegnati dai membri della Academy of Motion Picture Arts and Sciences: nel 2003 venne fondata la Deutsche Filmakademie, che nel 2005 sostitu\u00ec il comitato di selezione.\nLa statuetta.\nDal 1999 il premio \u00e8 una statuetta di una figura femminile chiamata Lola, in riferimento alle protagoniste con tale nome in alcuni dei pi\u00f9 importanti film tedeschi, come il personaggio di Marlene Dietrich ne \"L'angelo azzurro\" di Josef von Sternberg, \"Lola\" di Rainer Werner Fassbinder ed a \"Lola corre\" di Tom Tykwer.\nPremi.\nFino al 2004 veniva assegnato il premio unico \"Miglior realizzazione\" per le categorie tecniche di fotografia, montaggio, progettazione, produzione, direzione artistica e colonna sonora.\nDal 1999 al 2005 \u00e8 stato assegnato il \"Premio del pubblico: film dell'anno\", premio che \u00e8 andato a:"}
{"id": "1479868", "revid": "1788047", "url": "https://it.wikipedia.org/wiki?curid=1479868", "title": "Santo Amaro (Bahia)", "text": "Santo Amaro \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Santo Ant\u00f4nio de Jesus."}
{"id": "1479869", "revid": "439868", "url": "https://it.wikipedia.org/wiki?curid=1479869", "title": "Calafat", "text": "Calafat \u00e8 un municipio della Romania di 18.258 abitanti, ubicato nel distretto di Dolj, nella regione storica dell'Oltenia.\nFanno parte dell'area amministrativa anche le localit\u00e0 di Basarabi, Ciupercenii Vechi e Golen\u0163i.\nLa citt\u00e0 \u00e8 situata sulle rive del Danubio, di fronte alla citt\u00e0 bulgara di Vidin, alla quale \u00e8 collegata da un regolare servizio di traghetti. Nel 2013 \u00e8 stato completato un ponte che unisce le due citt\u00e0.\nLa citt\u00e0 venne fondata da coloni genovesi che vi impiegavano numerosi calafati nell'attivit\u00e0 di riparazione navale; proprio da questi deriva la denominazione della citt\u00e0.\nNel 1977, in ricorrenza dei cento anni dalla guerra d'Indipendenza, fu qui realizzato, dallo scultore Pavel Bucur, un monumento a ricordo dei caduti nella guerra."}
{"id": "1479871", "revid": "1305772", "url": "https://it.wikipedia.org/wiki?curid=1479871", "title": "Santo Amaro", "text": ""}
{"id": "1479876", "revid": "1788047", "url": "https://it.wikipedia.org/wiki?curid=1479876", "title": "Santo Ant\u00f4nio de Jesus", "text": "Santo Ant\u00f4nio de Jesus \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Santo Ant\u00f4nio de Jesus."}
{"id": "1479877", "revid": "287204", "url": "https://it.wikipedia.org/wiki?curid=1479877", "title": "Phil Hansen", "text": "Biografia.\nHansen frequent\u00f2 la Shelton High School, (Shelton, Washington) con Rob Phelan come suo docente. Dopo la Shelton High School, frequent\u00f2 per qualche tempo il Northwest College of Art, a Poulsbo, Washington.\nIl pezzo che ha dato una svolta alla sua notoriet\u00e0 \u00e8 un video eseguito con la tecnica di time-lapse di un progetto di due giorni, chiamato \"Influences\". Dipinse sul suo torso, uno sopra l'altro, trenta quadri, ciascuno rappresentante una diversa persona che ha avuto un influsso nella sua vita. Dopo aver finito, si tolse lo strato di pittura che s'era venuto a creare e ritagli\u00f2 su di questo la sagoma del suo profilo. Il video venne messo in rete e caricato pi\u00f9 di un milione di volte sul suo sito, con procedimento e prodotto finale mostrati chiaramente.\nHa ideato un progetto chiamato \"Goodbye Art\", nel quale viene creato un pezzo d'arte settimanalmente con un tema corrispondente al suo mese. La differenza, comunque, sta nel fatto che, finito il procedimento e ottenuto il prodotto finale, Hansen distrugge ogni traccia dell'opera, fatta eccezione per una fotografia. Il video che mostra il procedimento e il risultato finale \u00e8 possibile vederlo nel suo sito. Il 28 di ottobre 2008, Hansen decise di sospendere il progetto \"Goodbye Art\" per seguire altri progetti a lungo termine. Nel gennaio 2009 ha iniziato il progetto \"Art Happening\".\n\u00c8 stato scelto per creare l'artwork ufficiale del 2009 del 51\u00b0 Grammy Awards."}
{"id": "1479878", "revid": "110157", "url": "https://it.wikipedia.org/wiki?curid=1479878", "title": "Teatro Civico (Cagliari)", "text": "Il Teatro Civico di Castello si trova a Cagliari. Lo storico edificio, recentemente restaurato e nuovamente utilizzato, sorge in via Mario de Candia, nel quartiere di Castello, adiacente al Palazzo Boyl e poco distante dal Bastione di Saint Remy.\nStoria.\nL'odierno Teatro Civico sorse nel XIX secolo al posto del precedente teatro ligneo, costruito dall'architetto piemontese Saverio Belgrano di Famolasco su commissione del marchese Zapata di Las Plassas, che volle costruirsi un teatro annesso al suo palazzo nel quartiere Castello. In seguito la struttura venne ceduta al comune di Cagliari, che nel 1831 incaric\u00f2 l'architetto Giuseppe Cominotti di progettare e costruire un nuovo teatro in muratura. La partenza dalla Sardegna nel maggio 1832 dell'architetto cuneese e la successiva morte (avvenuta a Torino il 18 febbraio 1833) lasci\u00f2 il progetto senza una adeguata direzione dei lavori, che venne affidata nel 1835 a Gaetano Cima, il quale apport\u00f2 leggere modifiche al progetto originario del Cominotti. Il nuovo teatro venne realizzato in stile neoclassico e fu inaugurato il 2 ottobre 1836, in onore del genetliaco del re Carlo Alberto.\nIl 26 febbraio 1943, durante la seconda guerra mondiale, un devastante bombardamento venne riversato sulla citt\u00e0, coinvolgendo anche il quartiere Castello: del teatro rimasero in piedi solo le mura perimetrali, mentre andarono perse per sempre le ricche decorazioni che ornavano la copertura interna e i palchi. Nello stesso bombardamento venne distrutto l'arco trionfale del vicino bastione di Saint Remy e danneggiata la chiesa di San Giuseppe Calasanzio. Dopo circa sessant'anni di abbandono, il Teatro Civico \u00e8 stato interessato da recenti lavori di recupero che ne hanno consentito la riapertura al pubblico. Dell'edificio originario restano solo le mura perimetrali, scandite da cornici e finestre timpanate, mentre l'interno, non ripristinato come era, risulta molto essenziale e attualmente privo di copertura sulla sala."}
{"id": "1479880", "revid": "400518", "url": "https://it.wikipedia.org/wiki?curid=1479880", "title": "Surveyor 2", "text": "Il Surveyor 2 fu il secondo lander lunare lanciato dagli USA verso la Luna. Per un malfunzionamento non atterr\u00f2 ma precipit\u00f2 sul nostro satellite. Il suo scopo era raccogliere informazioni ambientali necessarie per le future missioni Apollo.\nLa missione.\nIl Surveyor 2 fu lanciato il 20 settembre del 1966 alle 12:32:00 UTC tramite il razzo vettore Atlas-Centaur e venne immesso direttamente in una traiettoria di impatto con la Luna. Alle 05:00 UT del 21 settembre uno dei tre motori a bordo fall\u00ec l'accensione della durata di 9,8 secondi, necessaria per correggere la navigazione verso la Luna, e la sonda inizi\u00f2 a roteare in maniera incontrollata. Nonostante i vari tentativi (39, per l'esattezza) di riattivare la propulsione, il razzo non si riaccese e la sonda impatt\u00f2 con la superficie lunare il 23 settembre alle 03:18 UT, coordinate 5,30\u00b0 nord - 12\u00b0 ovest."}
{"id": "1479882", "revid": "110157", "url": "https://it.wikipedia.org/wiki?curid=1479882", "title": "S\u00e3o Felipe", "text": "S\u00e3o Felipe \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Santo Ant\u00f4nio de Jesus."}
{"id": "1479884", "revid": "1788047", "url": "https://it.wikipedia.org/wiki?curid=1479884", "title": "S\u00e3o F\u00e9lix", "text": "S\u00e3o F\u00e9lix \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Santo Ant\u00f4nio de Jesus."}
{"id": "1479887", "revid": "1788047", "url": "https://it.wikipedia.org/wiki?curid=1479887", "title": "Sapea\u00e7u", "text": "Sapea\u00e7u \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Santo Ant\u00f4nio de Jesus."}
{"id": "1479888", "revid": "1305772", "url": "https://it.wikipedia.org/wiki?curid=1479888", "title": "USA (disambigua)", "text": ""}
{"id": "1479889", "revid": "112014846", "url": "https://it.wikipedia.org/wiki?curid=1479889", "title": "Bechet (Dolj)", "text": "Bechet \u00e8 una citt\u00e0 della Romania di 3.963 abitanti del distretto di Dolj, nella regione storica dell'Oltenia.\nLa citt\u00e0 \u00e8 il secondo porto sul Danubio del distretto di Dolj insieme a Calafat. Il suo quartiere Rahova si trova di fronte alla citt\u00e0 bulgara di Oryahovo, con cui \u00e8 collegata attraverso un servizio di navigazione e costituisce uno dei principali passaggi di frontiera per i trasporti su strada, grazie anche alla posizione di Bechet, su cui convergono le strade nazionali provenienti da Craiova, Calafat e Corabia."}
{"id": "1479890", "revid": "1543377", "url": "https://it.wikipedia.org/wiki?curid=1479890", "title": "New Zealand Football Championship 2004-2005", "text": "L'edizione 2004-2005 fu la prima stagione del campionato neozelandese di calcio.\nAvvenimenti.\nIl campionato inizi\u00f2 il 15 ottobre 2004, con una vittoria per 3-1 dell'Auckland City contro il Napier City Rovers e fu presto chiaro che l'Auckland City e il Waitakere United sarebbero state le favorite per la vittoria del campionato. L'Auckland perse solo tre partite in tutta la stagione e si aggiudic\u00f2 la prima edizione del campionato neozelandese di calcio. Pur essendo arrivato secondo sia nella regular season sia ai playoff, il Waitakere perse tutti i quattro scontri diretti contro l'Auckland City, inclusa l'emozionante finale finita 3-2 per l'Auckland di fronte a 3.800 spettatori in casa dell'Auckland City; in quella partita l'Auckland segn\u00f2 due gol negli ultimi minuti trasformando una sconfitta per 2-1 in una vittoria per 3-2.\nIl Waikato. nonostante un pessimo inizio di stagione, arriv\u00f2 terzo nella regular season e si qualific\u00f2 ai playoff dove per\u00f2 perse in semifinale contro il Weitakere.\nPlayoff.\nSemifinale.\n6 marzo: Waitakere United 4 - 1 Waikato FC\nFinale.\n12 marzo: Auckland City 3 - 2 Waitakere United"}
{"id": "1479895", "revid": "1788047", "url": "https://it.wikipedia.org/wiki?curid=1479895", "title": "Saubara", "text": "Saubara \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Santo Ant\u00f4nio de Jesus."}
{"id": "1479897", "revid": "1788047", "url": "https://it.wikipedia.org/wiki?curid=1479897", "title": "Varzedo", "text": "Varzedo \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Santo Ant\u00f4nio de Jesus."}
{"id": "1479901", "revid": "110157", "url": "https://it.wikipedia.org/wiki?curid=1479901", "title": "Nichts Muss", "text": "Nichts Muss (2004) \u00e8 un album della cantautrice tedesca Barbara Morgenstern."}
{"id": "1479902", "revid": "330019", "url": "https://it.wikipedia.org/wiki?curid=1479902", "title": "Allegrezze", "text": "Allegrezze \u00e8 una frazione di 25 abitanti del comune di Santo Stefano d'Aveto, nella citt\u00e0 metropolitana di Genova.\nStoria.\nIl borgo fu un importante centro della val d'Aveto, in quanto situato lungo il raccordo di diversi snodi stradali per raggiungere le localit\u00e0 di Alpepiana e Rezzoaglio, il paese principale di Santo Stefano d'Aveto e la val Trebbia.\nFin dall'epoca longobarda il territorio fu un possedimento dell'abbazia di San Colombano di Bobbio.\nIl primo documento storico accertante il borgo di Allegrezze risale al 1197, il \"Giuramento di Varzi\", dove venne citato un abitante del luogo, un certo \"Lanfrancus de Alegreza\". Al tardo medioevo potrebbe essere risalente il \"castelluzzo\" posto sopra l'abitato di Caselle e usato principalmente a scopo difensivo e di controllo assieme al principale castello di Santo Stefano d'Aveto.\nDal 1815 al 1859 Allegrezze fu zona di confine con la provincia di Bobbio del Regno di Sardegna, dal 1859 al 1923 fu zona di confine con il circondario di Bobbio della provincia di Pavia.\nVerso la fine del XIX secolo, cos\u00ec come altre zone della Liguria, la valle avetana e quindi anche il paese di Allegrezze fu interessata da un forte movimento migratorio verso il continente americano, in particolare verso la citt\u00e0 di New York e lo stato della California.\nNelle fasi finali della seconda guerra mondiale nei pressi del paese si verific\u00f2, il 27 agosto del 1944, la battaglia di Allegrezze; soldati nazi-fascisti, penetrati nella valle per compiere un rastrellamento contro i partigiani locali furono attaccati da questi ultimi lungo la strada per Santo Stefano d'Aveto.\nNella battaglia perirono cinque soldati e trentasette di essi risultarono feriti, mentre dell'altro schieramento vi fu la morte del partigiano Silvio Solimano detto \"Berto\".\nA causa della rivolta popolare il maggiore Girolamo Candelo - comandante del contingente nazi-fascista - ordin\u00f2 a scopo punitivo il 29 agosto una rappresaglia dando alle fiamme il paese di Allegrezze; nel rogo furono risparmiate la locale chiesa, la canonica e la scuola.\nInfrastrutture e trasporti.\nStrade.\nAllegrezze \u00e8 situata lungo la strada statale 654 di Val Nure la quale collega la frazione con Rezzoaglio."}
{"id": "1479903", "revid": "1788047", "url": "https://it.wikipedia.org/wiki?curid=1479903", "title": "Microregione di Santo Ant\u00f4nio de Jesus", "text": "Santo Ant\u00f4nio de Jesus \u00e8 una microregione dello Stato di Bahia in Brasile, appartenente alla mesoregione Metropolitana de Salvador.\nComuni.\nComprende 21 municipi: "}
{"id": "1479905", "revid": "767487", "url": "https://it.wikipedia.org/wiki?curid=1479905", "title": "D\u0103buleni", "text": "D\u0103buleni \u00e8 una citt\u00e0 della Romania di 13.256 abitanti, ubicata nel distretto di Dolj, nella regione storica dell'Oltenia.\nFa parte dell'area amministrativa anche la localit\u00e0 di Chia\u015fu.\nD\u0103buleni ha ottenuto lo \"status\" di citt\u00e0 nel 2004.\nLa citt\u00e0 \u00e8 situata in una zona sabbiosa di circa 800\u00a0km\u00b2, di formazione relativamente recente, che viene anche chiamata il \"Sahara dell'Oltenia\"."}
{"id": "1479906", "revid": "287204", "url": "https://it.wikipedia.org/wiki?curid=1479906", "title": "Dabuleni", "text": ""}
{"id": "1479911", "revid": "2074952", "url": "https://it.wikipedia.org/wiki?curid=1479911", "title": "Jordan Farmar", "text": "Carriera.\nLos Angeles Lakers e i due titoli.\nFarmar nel draft NBA 2006 viene selezionato dalla squadra della sua citt\u00e0, ovvero i Los Angeles Lakers, al primo giro come 26\u00aa scelta. Per la maggior parte della stagione 2006-07, \u00e8 stato la riserva del playmaker titolare Smush Parker. Fa il suo debutto il 31 ottobre 2006 contro i Phoenix Suns giocando 14 minuti e facendo 6 punti.\nIl 1\u00ba aprile 2007 diventa il primo giocatore di sempre della lega a giocare in una partita di D-League (con i Los Angeles D-Fenders) e in una di NBA nello stesso giorno (contro i Sacramento Kings).\nDurante la stagione, parte in quintetto dei Lakers per due volte, la prima il 15 aprile 2007 contro i Seattle SuperSonics.\nNelle cinque partite dei play-off disputate dai Lakers contro i Phoenix Suns, Farmar parte in quintetto titolare.\nNella prima parte della stagione 2007-08 diviene la riserva di Derek Fisher, ma il suo utilizzo aumenta notevolmente, grazie ai sensibili miglioramenti al tiro (oltre il 50% dal campo e oltre il 40% dalla linea dei tre punti) e alla sua rapidit\u00e0, che ne fanno una delle riserve pi\u00f9 utilizzate da Phil Jackson.\nNella stagione successiva non riesce mai a partire da titolare, e subisce anche un infortunio al menisco del ginocchio sinistro che lo costringe ad esser operato e a rimanere fuori per pi\u00f9 di un mese. Tuttavia a fine anno la squadra si laurea campione dopo aver vinto le Finali NBA contro gli Orlando Magic.\nNella stagione 2009-10 ha cambiato il suo numero di maglia, passando dal n\u00ba5 al n\u00ba1 (che usava ai tempi dell'universit\u00e0 di UCLA). Continua a ricoprire il ruolo di riserva del playmaker titolare Derek Fisher. A fine anno Jordan vincer\u00e0 il suo secondo anello.\nNew Jersey Nets e parentesi al Maccabi Tel-Aviv.\nDopo aver vinto due titoli consecutivi in maglia giallioviola rimane free agent. Allora l'11 luglio 2010 firma per i New Jersey Nets. Durante il lock-out dell'NBA all'inizio della stagione 2011-12, ha giocato per un periodo con gli israeliani del Maccabi Tel Aviv. Al termine del lock-out, ha fatto ritorno in New Jersey.\nAnadolu Efes.\nIl 12 luglio 2012 firma un contratto di tre anni con i turchi dell'Anadolu Efes Istanbul.\nRitorno in NBA e ai Los Angeles Lakers.\nIl 17 luglio 2013 firma un contratto annuale con i Los Angeles Lakers, facendo cos\u00ec ritorno nella squadra con cui ha debuttato in NBA (oltre che nella stessa NBA).\nLa parentesi ai Clippers.\nScaduto il contratto, l'8 luglio 2014 firma un contratto biennale a 4,2 milioni di dollari con l'altra franchigia della Citt\u00e0 degli Angel, ovvero i Los Angeles Clippers. Tuttavia siccome non riesce a integrarsi al meglio negli schemi dell'allenatore Doc Rivers il 16 gennaio 2015, via buyout lascia i Clippers.\nRitorno in Europa: Dar\u00fc\u015f\u015fafaka e Maccabi Tel Aviv.\nIl 7 febbraio 2015 viene ingaggiato dal Dar\u00fc\u015f\u015fafaka, tornando a giocare in Europa.\nIl 6 luglio dello stesso anno fa ritorno al Maccabi Tel Aviv. Il 10 gennaio rescinde il suo contratto con gli israeliani, affermando di voler tornare in NBA e di essere disposto ad accettare anche un contratto di 10 giorni.\nLe parentesi a Memphis e Sacramento.\nE il contratto di 10 giorni gli venne offerto dai Memphis Grizzlies. Lui lo accetta il 21 marzo lo sigla. Il 31 marzo, a fine contratto, prolunga fino a fine stagione.\nIl 2 novembre 2016 firm\u00f2 un contratto con i Sacramento Kings bisognosi di un play vista l'assenza di Darren Collison (suo ex compagno alla UCLA) per 8 gare, e la sola presenza di Ty Lawson in quel ruolo. Terminata la squalifica di Collison, il 7 novembre i Kings tagliarono Jordan dopo che ebbe disputato 2 partite in cui mise a segno 12 punti.\nVita familiare.\nFiglio di Melinda Kolani e Damon Farmar, che \u00e8 stato giocatore di baseball professionista ed ha origini afro-americane. Ha una sorella che si chiama Shawn Kolani.\nHa preso la specializzazione in sociologia."}
{"id": "1479916", "revid": "287204", "url": "https://it.wikipedia.org/wiki?curid=1479916", "title": "Abaiara", "text": "Abaiara \u00e8 un comune del Brasile nello Stato del Cear\u00e1, parte della mesoregione del Sul Cearense e della microregione di Brejo Santo."}
{"id": "1479917", "revid": "12707790", "url": "https://it.wikipedia.org/wiki?curid=1479917", "title": "Malgasci", "text": ""}
{"id": "1479920", "revid": "287204", "url": "https://it.wikipedia.org/wiki?curid=1479920", "title": "Acarape", "text": "Acarape \u00e8 un comune del Brasile nello Stato del Cear\u00e1, parte della mesoregione del Norte Cearense e della microregione di Baturit\u00e9."}
{"id": "1479923", "revid": "1543377", "url": "https://it.wikipedia.org/wiki?curid=1479923", "title": "Qualificazioni al campionato mondiale di calcio 1938", "text": "Le qualificazioni al Campionato mondiale di calcio del 1938 si tennero fra il 16 giugno 1937 e il 1\u00b0 maggio 1938. Si iscrissero 37 squadre da tutto il mondo che avrebbero dovuto contendersi 14 dei 16 posti disponibili.\nIl torneo di qualificazione fu funestato da vari ritiri: la prima nazionale a ritirarsi, prima ancora dell'inizio del torneo di qualificazione, fu la a causa della guerra civile in corso nel Paese; seguirono altre defezioni nel corso del torneo, in particolare dalle Americhe, per ragioni economiche o per protestare contro la decisione di Jules Rimet di tenere il torneo in Francia (suo Paese natale), anzich\u00e9 rispettare la promessa di alternare l'organizzazione del torneo fra Europa e America meridionale. In definitiva furono 21 le squadre che disputarono almeno un incontro valido per le qualificazioni.\nFormula.\nLe 34 squadre vennero divise in 12 gruppi, basati su criteri geografici: i primi nove gruppi sarebbero stati destinati alle squadre europee, integrate da e (23 nazionali per 11 posti), i gruppi 10 e 11 alle formazioni americane e caraibiche (9 squadre per 2 posti) e il gruppo 12 a quelle asiatiche (2 squadre per 1 posto).\nI 12 gruppi avevano regole diverse per la qualificazione:\nRisultati.\nGruppo 1 (Europa).\nIl gruppo 1 fu strutturato come girone all'italiana. Si qualificavano le prime due classificate.\nGruppo 2 (Europa).\nIl gruppo 2 fu strutturato come gara A/R.\nGruppo 3 (Europa).\nIl gruppo 3 fu strutturato come gara A/R.\nGruppo 4 (Europa e Africa).\nIl gruppo 4 fu strutturato come gara A/R.\nL' si ritir\u00f2 prima di giocare il primo incontro, permettendo alla di ottenere automaticamente la qualificazione.\nGruppo 5 (Europa).\nIl gruppo 5 fu originariamente strutturato come gara A/R, ma e disputarono una sola partita sul campo neutro di Milano.\nGruppo 6 (Europa e Asia).\nIl gruppo 6 fu strutturato su due turni eliminatori, il primo con una gara A/R e il secondo con una gara unica. L' era automaticamente qualificata al secondo turno.\nGruppo 7 (Europa).\nIl gruppo 7 fu strutturato come gara A/R.\nGruppo 8 (Europa).\nIl gruppo 8 fu strutturato su due turni eliminatori, il primo con una gara A/R e il secondo con una gara unica. L' era automaticamente qualificata al secondo turno.\nGruppo 9 (Europa).\nIl gruppo 9 fu strutturato come girone all'italiana. Si qualificavano le prime due classificate.\nGruppo 10 (Sudamerica).\nIl gruppo 10 fu strutturato come gara A/R.\nL' si ritir\u00f2 prima di giocare il primo incontro, permettendo al di ottenere automaticamente la qualificazione.\nL' fu successivamente riammessa alle qualificazioni e venne programmata per il 29 maggio 1938 una gara di qualificazione contro la vincente del gruppo 11 sul campo neutro di Bordeaux. Tuttavia la formazione sudamericana si ritir\u00f2 definitivamente nel marzo 1938, nonostante la FIFA le avesse offerto un posto da testa di serie al torneo.\nGruppo 11 (Nordamerica, Centroamerica e Caraibi).\nIl gruppo 11 fu strutturato come girone all'italiana. Si qualificava la prima classificata.\nLa fu originariamente esclusa dal torneo perch\u00e9 non era pervenuta alcuna risposta dalla federazione, ma successivamente fu riammessa.\nIl si ritir\u00f2 prima di giocare il primo incontro. Nell'aprile 1938 , ed si ritirarono e la FIFA cambi\u00f2 la formula del gruppo in girone all'italiana fra , e da giocarsi sul campo de L'Avana. Tuttavia poco dopo si ritirarono sia la (per ragioni economiche) sia la , permettendo a di ottenere automaticamente la qualificazione. La chiese successivamente di poter sostituire gli nella gara di qualificazione contro le , ma la richiesta fu rifiutata dalla FIFA.\n, infine, avrebbe dovuto affrontare l' il 29 maggio 1938 in una gara sul campo neutro di Bordeaux in seguito alla riammissione della nazionale sudamericana, ma il definitivo ritiro dell' permise a di ottenere automaticamente la qualificazione.\nGruppo 12 (Asia).\nIl gruppo 12 fu strutturato come gara A/R.\nIl si ritir\u00f2 prima di giocare il primo incontro, permettendo alle di ottenere automaticamente la qualificazione.\nSuccessivamente la FIFA chiese alle di giocare una gara di qualificazione contro gli il 26 maggio 1938 sul campo neutro di Rotterdam, ma gli statunitensi rinunciarono a gareggiare per motivi economici. La chiese di poter giocare in sostituzione della formazione nordamericana, ma la richiesta fu rifiutata dalla FIFA, permettendo alle di ottenere automaticamente la qualificazione.\nSquadre qualificate alla fase finale.\nPoco prima dell'inizio del torneo l'Austria fu annessa alla Germania nazista, allora la FIFA offr\u00ec il posto all', che aveva scelto di non partecipare alle qualificazioni. In seguito al rifiuto degli inglesi la FIFA decise di non offrire ad altri quel posto, lasciando la fase finale della Coppa del Mondo con una squadra in meno."}
{"id": "1479925", "revid": "767487", "url": "https://it.wikipedia.org/wiki?curid=1479925", "title": "Filia\u0219i", "text": "Filia\u0219i \u00e8 una citt\u00e0 della Romania di 18.944 abitanti, ubicata nel distretto di Dolj, nella regione storica dell'Oltenia.\nFanno parte dell'area amministrativa anche le localit\u00e0 di Alm\u0103jel, B\u00e2lta, Brani\u0219te, Frato\u0219ti\u021ba, R\u0103carii de Jos e Usc\u0103ci."}
{"id": "1479927", "revid": "1788047", "url": "https://it.wikipedia.org/wiki?curid=1479927", "title": "Microregione di Barreiras", "text": "Barreiras \u00e8 una microregione dello Stato di Bahia in Brasile, appartenente alla mesoregione di Extremo Oeste Baiano.\nComuni.\nComprende 7 municipi:"}
{"id": "1479928", "revid": "287204", "url": "https://it.wikipedia.org/wiki?curid=1479928", "title": "Filiasi", "text": ""}
{"id": "1479931", "revid": "599013", "url": "https://it.wikipedia.org/wiki?curid=1479931", "title": "Ballencrieff", "text": "Ballencrieff \u00e8 una comunit\u00e0 rurale situata nell'East Lothian, Scozia. Si trova tra le citt\u00e0 di Aberlady, Haddington e Longniddry a circa da Edimburgo. Il nome Ballencrieff deriva dal Gaelico \"Baile na Craoibhe\" che significa \"Tre citt\u00e0\".\nIl suo territorio \u00e8 caratterizzato principalmente da case tipicamente rurali mentre \u00e8 da segnalare l'impressionante Castello di Ballencrief. Ci sono inoltre alcune industrie alimentari, come un allevamento commerciale di maiali e una fabbrica specializzata nell'allevamento selettivo di polli in grado di produrre uova di alta qualit\u00e0. Il vicino \"Ballencrief roundabout\" (che si trova tra North Berwick e Edimburgo) ha la reputazione di essere un blackspot."}
{"id": "1479933", "revid": "1788047", "url": "https://it.wikipedia.org/wiki?curid=1479933", "title": "Lu\u00eds Eduardo Magalh\u00e3es", "text": "Lu\u00eds Eduardo Magalh\u00e3es \u00e8 un comune del Brasile nello Stato di Bahia, parte della mesoregione dell'Extremo Oeste Baiano e della microregione di Barreiras."}
{"id": "1479940", "revid": "767487", "url": "https://it.wikipedia.org/wiki?curid=1479940", "title": "Segarcea (Dolj)", "text": "Segarcea \u00e8 una citt\u00e0 della Romania di 8.266 abitanti, ubicata nel distretto di Dolj, nella regione storica dell'Oltenia.\nLa citt\u00e0 \u00e8 un importante centro vinicolo ed \u00e8 famosa in particolare per i vini bianchi prodotti nella zona.\nA Segarcea si trova un monastero fortificato costruito nel 1547 e ampiamente rimaneggiato nel XIX secolo."}
{"id": "1479941", "revid": "110157", "url": "https://it.wikipedia.org/wiki?curid=1479941", "title": "The Grass Is Always Greener", "text": "The Grass Is Always Greener (2006) \u00e8 un album della cantautrice tedesca Barbara Morgenstern."}
{"id": "1479942", "revid": "1788047", "url": "https://it.wikipedia.org/wiki?curid=1479942", "title": "Microregione di Catu", "text": "Catu \u00e8 una microregione dello Stato di Bahia in Brasile, appartenente alla mesoregione di Metropolitana de Salvador.\nComuni.\nComprende 7 municipi:"}
{"id": "1479946", "revid": "1788047", "url": "https://it.wikipedia.org/wiki?curid=1479946", "title": "S\u00e3o Sebasti\u00e3o do Pass\u00e9", "text": "S\u00e3o Sebasti\u00e3o do Pass\u00e9 \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Catu.\nFa parte della Regione Metropolitana di Salvador dopo la ratifica del gennaio 2008."}
{"id": "1479948", "revid": "433605", "url": "https://it.wikipedia.org/wiki?curid=1479948", "title": "Terra Nova (Bahia)", "text": "Terra Nova \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Catu."}
{"id": "1479949", "revid": "767487", "url": "https://it.wikipedia.org/wiki?curid=1479949", "title": "Afuma\u021bi (Dolj)", "text": "Afuma\u0163i \u00e8 un comune della Romania di 3.059 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 3 villaggi: Afuma\u021bi, Boureni, Covei."}
{"id": "1479950", "revid": "92723", "url": "https://it.wikipedia.org/wiki?curid=1479950", "title": "Paolo Scalabrini", "text": "Scalabrini fu dal 1742 il direttore musicale nella compagnia operistica di Pietro Mingotti, quando questa si trovava a Graz. Egli viaggi\u00f2 attraverso la Germania e l'impero austriaco componendo e riarrangiando diverse opere e nel 1747 giunse a Copenaghen, dove rimase fino al 1756. Nel 1748 spos\u00f2 la cantante soprano Grazia Mellini e nello stesso anno divent\u00f2 maestro di cappella della corte reale danese, succedendo a Johann Adolph Scheibe. Tenne questa posizione sino al 1753, quando fu sostituito da Giuseppe Sarti. Tuttavia Scalabrini rimase nella capitale danese, dove scrisse diversi intermezzi e singspiel in danese. Dopo un altro viaggio durato alcuni anni, ritorn\u00f2 nel 1768 a Copenaghen come direttore musicale di una compagnia che egli aveva formato in Italia e nel 1775, quando Sarti lasci\u00f2 la Danimarca, Scalabrini fu reintegrato nella carica di direttore della cappella. Nel 1781, dopo la morte della sua prima moglie, lasci\u00f2 Copenaghen e ritorn\u00f2 in Italia."}
{"id": "1479955", "revid": "110157", "url": "https://it.wikipedia.org/wiki?curid=1479955", "title": "Gat\u010dina", "text": "Gat\u010dina () \u00e8 una citt\u00e0 della Russia, che si trova nell'Oblast' di Leningrado, a sud di San Pietroburgo, capoluogo della Gat\u010dinskij rajon. \u00c8 famosa per la reggia voluta dallo zar Paolo I.\nAmministrazione.\nGemellaggi.\nGat\u010dina \u00e8 gemellata con le seguenti citt\u00e0:"}
{"id": "1479961", "revid": "28592", "url": "https://it.wikipedia.org/wiki?curid=1479961", "title": "Gatchina", "text": ""}
{"id": "1479963", "revid": "287204", "url": "https://it.wikipedia.org/wiki?curid=1479963", "title": "Gatcina", "text": ""}
{"id": "1479966", "revid": "767487", "url": "https://it.wikipedia.org/wiki?curid=1479966", "title": "Zeus faber", "text": "Il pesce San Pietro (Zeus faber Linnaeus, 1758) \u00e8 un pesce d'acqua salata, esponente della famiglia \"Zeidae\".\nDistribuzione e habitat.\nDiffuso nelle zone vicino ai fondali (fino a 400 metri) in tutte le acque temperate e tropicali, Mediterraneo e Mar Nero compresi. Nell'Atlantico \u00e8 presente lungo le acque costiere dalla Scandinavia al Sudafrica ma \u00e8 raro pi\u00f9 a nord della Manica. Nel Pacifico orientale si trova dal Giappone all'Australia. Segnalata la presenza anche nell'Oceano Indiano, lungo le coste della penisola indiana e del Madagascar.\nNei mari italiani \u00e8 abbastanza comune.\nVive su fondi mobili a sabbia o fango del piano circalitorale, di solito tra 50 e 200 metri per quanto non siano rari avvistamenti e catture in acque basse.\nDescrizione.\nIl corpo \u00e8 ellissoidale, alto e molto schiacciato sui lati. La bocca \u00e8 grande e si pu\u00f2 protrarre in avanti come un tubo. Gli occhi sono abbastanza grandi. La testa \u00e8 dotata di numerose spine ed asperit\u00e0.\nLa pinna dorsale presenta 9-10 spine allungate e filiformi molto sviluppate, mentre la parte molle della pinna \u00e8 posizionato simmetricamente alla pinna anale. Le pettorali sono di medie dimensioni, le ventrali piuttosto lunghe. La pinna caudale \u00e8 ampia ed ha margine leggermente arrotondato, trasparente con raggi bianchi. Lungo l'inserzione delle pinne dorsale ed anale sono presenti piccole piastre ossee che portano spine. Sul margine ventrale \u00e8 inoltre presente una carena di scaglie appuntite.\nLa livrea ha un colore di fondo biancastro, grigiastro o giallastro screziato di beige e di bruno. Il ventre \u00e8 bianco. Al centro del corpo un grosso ocello rotondeggiante nero, bordato di chiaro. I raggi dorsali sono bianchi e bruni, le ventrali grigiobrune. Le altre pinne sono trasparenti. Le dimensioni massime si attestano sui 90\u00a0cm di lunghezza per di peso.\nBiologia.\n\u00c8 un animale solitario.\nRiproduzione.\nSi riproduce dall'inverno alla tarda primavera, dipende dalle zone dove vive. Le uova, sferiche, vengono fecondate esternamente e sono pelagiche. La maturit\u00e0 sessuale avviene dopo i 4 anni di vita.\nAlimentazione.\nSi nutre principalmente di piccoli pesci, ma anche di cefalopodi e crostacei. Nuota con movimento delle pinne dorsale ed anale ed \u00e8 incapace di scatti veloci, cattura le prede estendendo la bocca all'improvviso.\nPesca.\nViene catturato di frequente con reti a strascico e palamiti mentre \u00e8 raramente preda dei pescatori sportivi.\nLe carni sono eccellenti, considerate fra le migliori in assoluto.\nAcquariofilia.\nVisto il particolare aspetto, \u00e8 ospite di acquari pubblici con vasche di grandissime dimensioni."}
{"id": "1479967", "revid": "767487", "url": "https://it.wikipedia.org/wiki?curid=1479967", "title": "Alm\u0103j", "text": "Alm\u0103j \u00e8 un comune della Romania di 2.045 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 4 villaggi: Alm\u0103j, Bogea, Mo\u0219neni, \u0218itoaia."}
{"id": "1479968", "revid": "125543199", "url": "https://it.wikipedia.org/wiki?curid=1479968", "title": "Derek Fisher", "text": "\u00c8 il fratello di Duane Washington, che gioc\u00f2 a basket tra i professionisti dal 1987 al 2000. Dal 19 novembre 2006 al 21 dicembre 2013 \u00e8 stato presidente della National Basketball Players Association, successore di Antonio Davis. Precedentemente era stato vicepresidente.\nCarriera.\nGiocatore (1996-2014).\nLos Angeles Lakers e i tre titoli con Kobe e Shaq (1996-2004).\nViene selezionato al Draft NBA 1996 dai Los Angeles Lakers con la 24\u00aa scelta. Il 1\u00ba novembre del 1996 fa il suo debutto in NBA contro i Phoenix Suns, realizzando 12 punti e 5 assist. Nella stagione 1999-2000 vince per la prima volta il titolo NBA battendo in finale gli Indiana Pacers guidati da Reggie Miller. L'anno successivo subisce frattura al piede destro che lo costringe a saltare 62 partite della stagione regolare; riesce a rientrare per i playoff, vincendo il suo secondo titolo contro gli Philadelphia 76ers. Si ripete l'anno dopo contro i New Jersey Nets vincendo per la terza volta di fila il campionato NBA.\nNelle stagioni successive i Lakers non riescono a ripetersi: ai play-off 2003 i gialloviola dopo aver eliminato al primo turno 4-2 i Minnesota Timberwolves di Kevin Garnett vengono eliminati nelle semifinali di Conference dai San Antonio Spurs (futuri campioni NBA); nella stagione 2003-2004 i Lakers decidono di formare un super team acquistando due futuri Hall Of Famer come Gary Payton e Karl Malone che andavano alla caccia del loro primo titolo. Dato che Gary Payton gioca nello stesso ruolo di Fisher allora D-Fish trascorre praticamente tutta la stagione in panchina: gioca tutte e 82 le partite, ma solamente 3 da titolare (Payton invece ne ha giocate 82 su 82 nel quintetto base).\nNei play-off i californiani affrontano primo gli Houston Rockets di Yao Ming eliminandoli 4-1, poi riaffrontano rispettivamente i San Antonio Spurs e i Minnesota Timberwolves. I gialloviola si prendono la loro rivincita sugli speroni vincendo la serie 4-2 e col medesimo risultato vinceranno anche la serie con i T'Wolves. Nella gara 5 contro gli Spurs Fisher segn\u00f2 il tiro finale che fiss\u00f2 sul 74-73 il risultato in favore dei lacustri a 4 decimi di secondo dalla fine della partita, e mandandoli avanti nella serie per 3-2. Ma nelle NBA Finals i Los Angeles Lakers escono battuti contro ogni pronostico dalla serie contro i sorprendenti Detroit Pistons allenati da Larry Brown per 4-1.\nIl biennio deludente ai Golden State Warriors (2004-2006).\nA fine anno a seguito della sconfitta deludente con i Pistons a fine anno i Lakers smantellano la squadra: Karl Malone si ritira, Gary Payton va a giocare nei Boston Celtics, Shaq viene spedito via trade ai Miami Heat (con cui nel 2006 vincer\u00e0 insieme a Gary Payton il suo quarto titolo NBA, che per Payton sar\u00e0 il primo e unico titolo della sua carriera) e anche Fisher viene ceduto. Il 15 Luglio 2004 Fisher firma un contratto di 6 anni a 37 milioni di dollari con i Golden State Warriors. Con la canotta degli Warriors disputa due stagioni sotto le aspettative, non potendo contare su stelle in squadra come Kobe Bryant e Shaquille O'Neal.\nSeppur non sia titolare fisso (in due anni ha disputato 156 partite, anche se solo 68 da titolare, ovvero 32 il primo e 36 il secondo) il secondo anno mette registra la sua migliore media punti della carriera di 13.3 punti a partita.\nUtah Jazz (2006-2007).\nIl 12 luglio 2006 venne ceduto agli Utah Jazz in cambio di Keith McLeod, Andre Owens e Devin Brown. A fine stagione chiede di essere ceduto per potersi trasferire in una citt\u00e0 dove sua figlia possa ricevere le cure adeguate alla sua malattia. Salt Lake City non aveva una clinica specializzata in retinoblastoma, il tipo di cancro diagnosticato.\nPerci\u00f2 a fine stagione il 3 Luglio 2007 viene svincolato dai Jazz che soddisfano cos\u00ec la sua richiesta. Tra l'altro Derek non nascose di voler tornare a giocare per i Lakers.\nRitorno ai Lakers e ultimi due titoli (2007-2012).\nIl 19 Luglio 2007 firma un contratto triennale a 14 milioni di dollari con i Lakers, facendo cos\u00ec ritorno a Los Angeles. Dopo aver perso la sua seconda finale NBA nel 2008 contro i Boston Celtics, il 14 Giugno 2009 si aggiudica il suo quarto titolo NBA battendo gli Orlando Magic 4-1 nella serie. Ritrionfa con gli stessi gialloviola anche la stagione successiva, prendendosi la rivincita contro i Boston Celtics grazie alle super prestazioni di Pau Gasol oltre che di Kobe Bryant vincendo il suo quinto titolo NBA in carriera.\nOklahoma City Thunder (2012).\nIl 15 Marzo 2012 viene ceduto agli Houston Rockets in cambio di Jordan Hill, ma viene subito tagliato. Il 21 Marzo 2012 firma fino a fine stagione con gli Oklahoma City Thunder, dove ha scelto il numero 37, lo stesso dei suoi anni in quanto la numero 2 era indossata da Thabo Sefolosha.\nCon i Thunder arriva per l'ottava volta a giocare le NBA Finals dopo le altre sette coi Lakers, perdendo per\u00f2 nella serie contro i Miami Heat di LeBron James per 4-1.\nParentesi a Dallas (2012).\nIl 29 Novembre 2012 firma fino a fine stagione con i Dallas Mavericks. Il 22 dicembre i Mavericks annunciano di aver accettato la sua richiesta di essere tagliato per stare pi\u00f9 vicino alla sua famiglia.\nRitorno agli Oklahoma City Thunder (2013-2014).\nIl 25 Febbraio 2013 firma nuovamente fino a fine stagione con i Thunder. Il successivo 26 luglio rinnova il suo contratto per un'altra stagione.\nAlla fine della stagione 2013-2014 Derek annuncia il suo ritiro dall'attivit\u00e0 agonistica.\nAllenatore (2014-2016).\nNew York Knicks (2014-2016).\nIl 10 Giugno 2014 viene nominato allenatore dai New York Knicks, firmando un contratto quinquennale a 25 milioni di dollari.\nAi Knicks tra l'altro ritrova Phil Jackson, anche se in veste di Presidente, che ha puntato su di lui come allenatore anche per lo sviluppo dell'attacco triangolo con cui Fisher vinse i 5 titoli da giocatore.\nTuttavia i risultati sono disastrosi: alla prima stagione i Knicks arrivano ultimi nella Eastern Conference con un record di 17 vittorie e 65 sconfitte, il peggiore in assoluto nella storia dei New York Knicks. Il secondo anno, complice anche l'arrivo al Draft dell'ala grande lettone (proveniente dal Siviglia) Kristaps Porzi\u0146\u0123is i risultati migliorano tanto e pi\u00f9 o meno a met\u00e0 stagione i newyorchesi hanno un record di 22 vittorie e 22 sconfitte; tuttavia dopo delle 8 partite successive i Knicks ne perdono 7, arrivando ad avere un record di 23-30. Allora il 9 febbraio 2016 a seguito di un anno e mezzo di delusioni Fisher viene esonerato. Il suo record complessivo \u00e8 stato di 40 vittorie e 96 sconfitte.\nIl mancato ritorno da giocatore (2016).\nNell'estate 2016 a seguito della fallimentare esperienza da allenatore dei New York Knicks Fisher decise di allenarsi per tornare a giocare tra i professionisti. Tuttavia non riusc\u00ec a essere tesserato da nessuna squadra."}
{"id": "1479969", "revid": "287204", "url": "https://it.wikipedia.org/wiki?curid=1479969", "title": "Almaj", "text": ""}
{"id": "1479973", "revid": "29244", "url": "https://it.wikipedia.org/wiki?curid=1479973", "title": "Pesce San Pietro", "text": ""}
{"id": "1479975", "revid": "237256", "url": "https://it.wikipedia.org/wiki?curid=1479975", "title": "Mikhail Chigorin", "text": ""}
{"id": "1479978", "revid": "1516087", "url": "https://it.wikipedia.org/wiki?curid=1479978", "title": "Commonwealth (disambigua)", "text": "Commonwealth \u00e8 un termine inglese che indica una comunit\u00e0 politica.\nDa esso derivano:"}
{"id": "1479979", "revid": "767487", "url": "https://it.wikipedia.org/wiki?curid=1479979", "title": "Tesri", "text": "Tesri (2005) \u00e8 un album della cantautrice tedesca Barbara Morgenstern e del musicista tedesco Robert Lippok."}
{"id": "1479984", "revid": "767487", "url": "https://it.wikipedia.org/wiki?curid=1479984", "title": "Pap\u00e0 diventa mamma", "text": "Pap\u00e0 diventa mamma \u00e8 un film del 1952 diretto da Aldo Fabrizi. \u00c8 il terzo capitolo della trilogia cominciata con \"La famiglia Passaguai\" del 1951 e \"La famiglia Passaguai fa fortuna\" del 1952.\nTrama.\nRoma. Peppe, Margherita e i loro tre figli vivono una vita del tutto normale: Peppe ha un negozio di tessuti, Margherita \u00e8 una casalinga pedante e gelosa, per la quale tutto quello che fa il marito non va mai bene. Entrambi si rinfacciano la presunta poca fatica delle loro attivit\u00e0 quotidiane in casa e al negozio.\nUna sera vanno a teatro a vedere lo spettacolo del mago Bhorman, un ipnotizzatore che chiama sul palco e ipnotizza diverse persone.\nA un certo punto viene chiamato anche Peppe; il mago, per vincere la sua diffidenza, lo ipnotizza convincendolo che lui \u00e8 \"una madre di famiglia\", ma durante il numero cade e viene portato in ospedale, lasciando tutte le sue \"vittime\" ipnotizzate.\nConvinto di essere una donna, Peppe comincia quindi a comportarsi come tale. Sull'autobus pretende e ottiene un posto a sedere, lasciando la moglie in piedi col figlio piccolo in braccio; a casa indossa la camicia da notte di Margherita e si mette e dormire al suo posto; usa la sua crema e legge un giornale femminile.\nLa mattina successiva, indossata la vestaglia della moglie, la spedisce al negozio mentre lui rimane a casa a fare le pulizie, cucinare, fare il bucato e... pettegolare con le vicine. Dopo aver mandato il figlio a fare la spesa va in terrazzo a fare il bucato, litigando con tutte le donne che vi trova. Di l\u00ec a poco arma una scenata dalla finestra con tutte le vicine a seguito di un pettegolezzo.\nSua moglie Margherita, intanto, si sta affaticando al negozio, e comincia a rendersi conto che anche il lavoro del marito \u00e8 tutt'altro che facile. Da un articolo di giornale scopre finalmente il motivo dei suoi strani comportamenti, e lo porta inizialmente da uno psichiatra.\nI due coniugi, coi tre figli, vanno quindi all'ospedale, dove l'ipnotizzatore si \u00e8 svegliato ma che, per il brutto colpo, \u00e8 diventato strabico.\nNel tentativo di far tornare Peppe uomo ipnotizza Margherita, che si trova cos\u00ec a comportarsi da uomo autoritario e rissoso. Giungono intanto gli altri ipnotizzati, e il mago fugge per sottrarsi all'assedio.\nDopo un rocambolesco inseguimento una botta in testa lo guarisce dallo strabismo, e pu\u00f2 quindi far tornare normali tutte le persone.\nA casa Peppe e Margherita si raccontanto le reciproche esperienze da casalingo e negoziante, e si rendono conto che la vita \u00e8 faticosa per entrambi, con un rinnovato sentimento di amore."}
{"id": "1479985", "revid": "339392", "url": "https://it.wikipedia.org/wiki?curid=1479985", "title": "Palazzo Mikhailovsky", "text": ""}
{"id": "1479993", "revid": "767487", "url": "https://it.wikipedia.org/wiki?curid=1479993", "title": "Fjorden", "text": "Fjorden (2000) \u00e8 un album della cantautrice tedesca Barbara Morgenstern."}
{"id": "1479997", "revid": "17654", "url": "https://it.wikipedia.org/wiki?curid=1479997", "title": "Stadio Littorio", "text": ""}
{"id": "1479998", "revid": "767487", "url": "https://it.wikipedia.org/wiki?curid=1479998", "title": "Gli angeli del quartiere", "text": "Gli angeli del quartiere \u00e8 un film del 1952 diretto da Carlo Borghesio."}
{"id": "1480003", "revid": "53508", "url": "https://it.wikipedia.org/wiki?curid=1480003", "title": "Shortwave listening", "text": "Con la locuzione inglese Shortwave listening (abbreviata in SWL, letteralmente \"ascolto delle onde corte\"), si indica l'attivit\u00e0 di radioascolto della banda delle onde corte.\nL'attivit\u00e0 principale degli SWL \u00e8 l'ascolto dei radioamatori operanti nella parte dello spettro elettromagnetico corrispondente alle onde corte, ovvero le HF. Le frequenze in queste bande godono di particolari propriet\u00e0 di propagazione.\nLa categoria si distingue dai broadcast listener (BCL) che praticano per lo pi\u00f9 l'ascolto della radiodiffusione in onde corte, non necessariamente per motivi didattici o sperimentali. La distinzione non \u00e8 comunque netta e molti praticanti di radioascolto si identificano nelle due categorie.\nIn Italia, l'esercizio di una stazione da SWL non richiede il superamento di esami e, grazie al D.P.R. 5 ottobre 2001 N. 477 Art. 43, viene liberalizzato l'ascolto delle bande destinate ai radioamatori (la precedente normativa permetteva l'ascolto a norma di legge delle bande dei radioamatori solo previa autorizzazione del ministero; era infatti vietato ascoltare le bande dei radioamatori a chi non avesse ottenuto l'\"autorizzazione per l'impianto e l'esercizio di stazione di solo ascolto sulle bande dei radioamatori\"; in pi\u00f9 la precedente normativa imponeva che l'ascolto delle comunicazioni tra radioamatori potesse essere effettuato solo presso il proprio domicilio). \u00c8 comunque possibile richiedere un attestato dell'attivit\u00e0 di ascolto presso la sede compartimentale del Ministero dello sviluppo economico competente per territorio; la domanda deve essere presentata in carta bollata; viene quindi rilasciata una \"sigla distintiva\" relativa all'attivit\u00e0 di solo ascolto formata da: \"lettera I (Italia), numero di protocollo, sigla della provincia di appartenenza\". (Art. 9 del Decreto Tecnico Applicativo del suddetto D.P.R., appare l'11 febbraio 2003 sulla GU della Repubblica Italiana). L'attivit\u00e0 di solo ascolto non \u00e8 ristretta al proprio domicilio, nessuna limitazione, infatti, viene posta dal citato Decreto Tecnico Applicativo.\nAutorizzazione SWL.\nChi ascolta la radio non \u00e8 autorizzato a trasmettere a meno che non disponga di una autorizzazione ministeriale ossia di un numero di Protocollo. Chi pratica questo hobby a volte compie una vera e propria sperimentazione e ricerca scientifica e per sottolineare queste valenze e dare anche alle stazioni di solo ascolto SWL riconoscimento e visibilit\u00e0, \u00e8 rilasciato, a richiesta degli interessati, un numero di Protocollo. In Italia quest'ultimo \u00e8 composto - nell'ordine - dal prefisso indicante la nazionalit\u00e0, un numero di protocollo e la zona di residenza in forma di sigla della provincia di residenza. Nelle primordiali autorizzazioni rilasciate dalla Direzione Centrale Servizi Radioelettrici del Ministero delle Poste e delle Telecomunicazioni di Roma (l'unica competente a emetterle fino al 1979), il numero di protocollo poteva essere nella seguente forma: SWL n\u00b0 XXXXX, ove al posto delle X vi era un numero. Le autorizzazioni non decadono di validit\u00e0.\nContest e diplomi per SWL.\nI maggiori contest radioamatoriali permettono la partecipazione degli SWL, istituendo a tal scopo delle categorie apposite. Gli SWL, inoltre, possono richiedere versione dedicate dei vari diplomi radiantistici."}
{"id": "1480010", "revid": "2153076", "url": "https://it.wikipedia.org/wiki?curid=1480010", "title": "Try This", "text": "Try This \u00e8 il terzo album della cantante pop Pink. \u00c8 stato pubblicato nel novembre 2003.\nSono stati estratti regolarmente quattro singoli: \"Feel Good Time\" (proveniente dalla colonna sonora del film \"Charlie's Angels - Pi\u00f9 che mai\"), \"Trouble\", \"God Is a DJ\" e \"Last to Know\" (quest'ultimo solo in Europa). Come singoli promozionali-radiofonici furono pubblicati \"Humble Neighborhoods\" nel Regno Unito e \"Catch Me While I'm Sleeping\" negli Stati Uniti.\nIn Italia il singolo \"Last To Know\" ha avuto solo una promozione radiofonica. L'album ha venduto circa 4 milioni di copie, risultando il minor successo dell'intera carriera della cantante, ma diventando comunque un disco molto popolare in territorio europeo. La canzone \"Trouble\" \u00e8 famosa, oltre per i buoni risultati in classifica, per aver vinto un Grammy Award. "}
{"id": "1480015", "revid": "68116679", "url": "https://it.wikipedia.org/wiki?curid=1480015", "title": "Toichi Kuroba", "text": ""}
{"id": "1480018", "revid": "767487", "url": "https://it.wikipedia.org/wiki?curid=1480018", "title": "\u00c8 arrivato l'accordatore", "text": "\u00c8 arrivato l'accordatore \u00e8 un film italiano del 1952 diretto da Duilio Coletti.\nTrama.\nAchille Scorzella, un povero diavolo disoccupato e affamato, essendo stato scambiato per un accordatore di pianoforti, capita in casa di certi nuovi ricchi. Il povero Achille sogna da giorni un lauto pranzo e la fortuna sembra volerlo assistere. I padroni di casa hanno infatti predisposto un pranzo sontuoso per festeggiare il fidanzamento della figlia con un giovane avvocato ma all'ultimo momento, la padrona di casa si \u00e8 accorta che, per l'assenza imprevista di alcuni invitati, i commensali sono ridotti a tredici. Per evitare il numero infausto, la signora invita a pranzo lo pseudo accordatore, il quale, con ingegnosi stratagemmi, riesce a procurarsi un'uniforme da ambasciatore, che gli permetter\u00e0 di non sfigurare. Achille spera di poter finalmente saziare la sua fame, ma una serie di contrattempi impedisce alla compagnia di mettersi a tavola. Non solo, ma il povero Achille cade in mano di certi malviventi che lo perseguitavano avendolo scambiato per un'altra persona. Il finto accordatore riesce per\u00f2 a far arrestare la banda, guadagnandosi la taglia, che \u00e8 di quattro milioni. Intanto l'auspicato fidanzamento \u00e8 andato all'aria e il giovane avvocato viene messo alla porta e viene sostituito dal nuovo pretendente, Achille."}
{"id": "1480020", "revid": "729019", "url": "https://it.wikipedia.org/wiki?curid=1480020", "title": "Aeroporto di Rostov sul Don", "text": "L'Aeroporto Internazionale di Rostov sul Don (in russo: \u041c\u0435\u0436\u0434\u0443\u043d\u0430\u0440\u043e\u0434\u043d\u044b\u0439 \u0410\u044d\u0440\u043e\u043f\u043e\u0440\u0442 \u0420\u043e\u0441\u0442\u043e\u0432-\u043d\u0430-\u0414\u043e\u043d\u0443) \u00e8 un aeroporto civile internazionale situato a 9\u00a0km dalla citt\u00e0 di Rostov sul Don, nell'oblast' di Rostov, in Russia europea.\nStrategia.\nL'aeroporto di Rostov sul Don \u00e8 la base tecnica e lo hub secondario della compagnia aerea russa Rossija Airlines dopo la sua fusione con la Donavia nel 2015. Inoltre, all'aeroporto ha base tecnica la fabbrica di elicotteri Rostvertol e la sua compagnia aerea Rostvertol-Avia.\nDati tecnici.\nL'aeroporto di Rostov sul Don \u00e8 un aeroporto internazionale civile di I categoria ICAO.\nL'aeroporto di Rostov sul Don dotato di una pista attiva cementata di 2.500 x 45\u00a0m che permette il decollo/atterraggio di tutti i tipi di elicotteri e di aerei Antonov An-12, Antonov An-24, Yakovlev Yak-40, Yakovlev Yak-42, Tupolev Tu-134, Tupolev Tu-154, Tupolev Tu-204, Ilyushin Il-62, Ilyushin Il-76, Ilyushin Il-114, Canadian Regional Jet, Fokker F70, RJ-85, e con dei limitazioni degli aerei Airbus A310, Airbus A319, Airbus A320, Boeing 737, Boeing 757, Boeing 767 e di tutti gli aerei di classe inferiore.\nL'aeroporto di Rostov sul Don \u00e8 aperto 24 ore al giorno.\nTerminal e servizi.\nTerminal dell'aeroporto permette il transito di 600 passeggeri all'ora nei voli nazionali e 200 passeggeri all'ora nei voli internazionali.\nNel 2007 \u00e8 stato aperto un Terminal VIP. Il Terminal-Cargo di 7,160 metri quadri permette di elaborare 420 tonnellate di merce in 24 ore.\nL'aeroporto dispone della Sicurezza Interna e di un complesso di manutenzione degli aerei e degli elicotteri.\nCollegamenti con Rostov sul Don.\nTerminal aeroportuale \u00e8 facilmente raggiungibile dal centro di citt\u00e0 e dalla Stazione di Rostov sul Don delle Ferrovie russe con le linee 7, 7A, 95 degli autobus e con la linea 9 dei filobus del trasporto pubblico."}
{"id": "1480022", "revid": "767487", "url": "https://it.wikipedia.org/wiki?curid=1480022", "title": "Vermona ET 6-1", "text": "Vermona ET 6-1 (1998) \u00e8 un album della cantautrice tedesca Barbara Morgenstern."}
{"id": "1480025", "revid": "729019", "url": "https://it.wikipedia.org/wiki?curid=1480025", "title": "Surveyor 4", "text": "Il Surveyor 4 fu il quarto lander lunare lanciato dagli USA verso la Luna. Il suo scopo era raccogliere informazioni ambientali necessarie per le future missioni Apollo.\nLa Missione.\nIl Surveyor 4 fu lanciato il 14 luglio del 1967 alle 11:53:29 UTC tramite il razzo vettore Atlas-Centaur e venne immesso direttamente in una traiettoria di impatto con la Luna. Dopo un volo senza problemi, furono persi i contatti radio con la sonda 2,5 minuti prima di allunare. Si presume che il razzo frenante a combustibile solido sia esploso poco prima dell'atterraggio. Come il Surveyor 3, la sonda possedeva un braccio robotico scavatore per eseguire dei test e studi sul suolo lunare, a differenza del precedente, per\u00f2, questo aveva incorporata una calamita\nper rilevare i componenti ferrosi presenti nel terreno."}
{"id": "1480032", "revid": "287204", "url": "https://it.wikipedia.org/wiki?curid=1480032", "title": "Eva Mei", "text": "Il timbro della sua voce \u00e8 quello di soprano di coloratura, anche se nel XXI secolo ha affrontato, a mano a mano, anche ruoli pi\u00f9 assimilabili al repertorio del soprano lirico.\nBiografia.\nSi \u00e8 diplomata al Conservatorio Luigi Cherubini di Firenze. \nNel 1990, in settembre debutta al Teatro alla Scala di Milano in concerto con musiche di Mozart diretta da Daniele Gatti con Natalie Dessay ed al Concorso Mozart di Vienna, ha vinto il premio Catarina Cavalieri per la sua interpretazione del ruolo di Konstanze nel \"Die Entf\u00fchrung aus dem Serail\" di Mozart nel mese di ottobre. Nel corso della sua carriera \u00e8 stata diretta da bacchette quali Roberto Abbado, Bruno Campanella, Nikolaus Harnoncourt, Zubin Mehta, Riccardo Muti.\nAl fortunato debutto presso la Staatsoper di Vienna (1990), sono seguiti quelli in altri grandi teatri e festival d'Europa e del mondo, fra cui i seguenti: Staatsoper di Berlino, Royal Opera House di Londra, La Scala di Milano (1993), Rossini Opera Festival di Pesaro (1996), Teatro Regio di Parma, Festival di Salisburgo, Opera Nomori di Tokyo.\nNel 1991 \u00e8 \"voix du rossignol\" in Le rossignol al Teatro Massimo Vincenzo Bellini di Catania e nel 1992 debutta a Salisburgo nella Missa Solemnis (Beethoven) diretta da Nikolaus Harnoncourt. Nel 1993 \u00e8 Amenaide in Tancredi (opera) diretta da Gatti con Ewa Podle\u015b alla Scala e la Regina della Notte in Die Zauberfl\u00f6te diretta da Andrew Parrott al Covent Garden. Nel 1994 \u00e8 Norina in Don Pasquale con Bruno de Simone e Roberto Frontali e canta ne \"La resurrezione\" di George Frideric Handel con Barbara Frittoli e Bruno Lazzaretti alla Scala ed Adalgisa in Norma (opera) diretta da Riccardo Muti con Jane Eaglen e Vincenzo La Scola al Teatro Alighieri di Ravenna.\nNel 1996 a Pesaro \u00e8 Berenice ne L'occasione fa il ladro con Rockwell Blake e Lorenzo Regazzo, a Londra \u00e8 Konstanze in \"Die Entf\u00fchrung aus dem Serail\" con Colin Davis (direttore d'orchestra) e per il Teatro La Fenice di Venezia canta nel concerto di Natale con Sara Mingardo nella Basilica di San Marco. A Pesaro nel 1997 \u00e8 Sofia ne Il signor Bruschino con Pietro Spagnoli e Juan Diego Fl\u00f3rez, nel 1999 la Contessa di Folleville ne Il viaggio a Reims con Florez, Michele Pertusi, Nicola Ulivieri, Bruno Pratic\u00f2 e Massimo Giordano (tenore) e tiene un recital e nel 2000 canta in concerto con Daniela Barcellona.\nSempre nel 1997 canta in Falstaff (Verdi) diretta da Donato Renzetti con Renato Bruson allo Sferisterio di Macerata.\nAnni 2000.\nNel 2002 \u00e8 la protagonista in Tha\u00efs (opera) diretta da Marcello Viotti con Tiziana Carraro al Teatro Malibran per La Fenice. A Firenze nel 2002 \u00e8 Konstanze ne \"Il ratto dal serraglio\" diretta da Mehta con Patrizia Ciofi al Teatro della Pergola di cui esiste un DVD trasmesso dalla RAI e nel 2003 canta ne La traviata a Macerata. A Bilbao nel 2009 \u00e8 Marguerite in Faust con Piotr Becza\u0142a. Nel 2010 al Teatro San Carlo di Napoli va in scena ne La vedova allegra con Bruno Pratic\u00f2 e Cinzia Forte protagonista di una puntata di Prima della Prima di Rai 3, al Teatro Regio di Torino nello stesso anno Elettra in Idomeneo (opera) ed a Pesaro tiene un recital. A Salisburgo nel 2012 \u00e8 Elisa ne Il re pastore (Mozart) diretta da William Christie con Rolando Villaz\u00f3n e nel 2014 canta la Petite messe solennelle diretta da Antonio Pappano con il Coro dell'Accademia nazionale di Santa Cecilia. Nel 2013 \u00e8 Mrs Alice Ford in \"Falstaff\" a Gozo e Donna Anna in Don Giovanni (opera) diretta da Christopher Hogwood con Carmela Remigio, Carlo Lepore e Federico Longhi a Torino. Nel 2014 Adina ne L'elisir d'amore con Celso Albelo al Teatro Giuseppe Verdi (Busseto), Amina ne La sonnambula a W\u00fcrzburg, Elisa ne \"Il re pastore\" al Teatro Verdi (Trieste) e Mrs. Alice Ford in \"Falstaff\" diretta da Zubin Mehta con Ambrogio Maestri e Carlo Bosi all'Opera di Firenze trasmessa da Rai 5.\nNel 2015 \u00e8 Violetta ne \"La traviata\" a Firenze. Nel 2016 riprende il ruolo della Contessa nelle Nozze di Figaro al Regio di Parma.\nRegistrazioni.\nLa discografia di Eva Mei include Don Pasquale, I Capuleti e i Montecchi, Norma, Tancredi, arie di Bellini, Donizetti e Rossini, la Missa solemnis di Beethoven, le Cantate di Haendel, lo Stabat mater di Pergolesi.\nInteressante un DVD tratto da riprese della Televisione Svizzera Tedesca, dove la Mei interpreta Violetta in una curiosa Traviata allestita dal vivo nella stazione ferroviaria di Zurigo. Bravissima, sempre nell'interpretazione di Violetta, in una originalissima Traviata al Maggio Musicale Fiorentino diretta da Zubin Mehta da poco conclusa."}
{"id": "1480034", "revid": "1924342", "url": "https://it.wikipedia.org/wiki?curid=1480034", "title": "Missundaztood", "text": "Missundaztood, reso graficamente come M!ssundaztood, \u00e8 il secondo album della cantante pop Pink. \u00c8 stato pubblicato in America nel novembre 2001 e nel resto del mondo nel gennaio 2002. L'album ha venduto mondialmente oltre 14 milioni di copie.\nDescrizione.\nCon \"M!ssundaztood\", Pink si distacca dal teen pop e dalle sonorit\u00e0 dance pop e R&amp;B di \"Can't Take Me Home\", realizzando un album pop, con elementi rock, dance, metal, new wave, elettropop, hip hop, rhythm &amp; blues e neofolk.\nPromozione.\nSono stati estratti quattro singoli: \"Get the Party Started\", \"Don't Let Me Get Me\", \"Just like a Pill\" e \"Family Portrait\". Sarebbero dovuti essere pubblicati come ulteriori singoli anche i brani \"Eventually\" e \"18 Wheeler\" ma l'uscita fu cancellata in favore di \"Feel Good Time\", tema portante della colonna sonora del film \"\".\nIn Italia sono stati pubblicati regolarmente \"Get The Party Started\" e \"Don't Let Me Get Me\", \"Just like a Pill\" e \"Family Portrait\" hanno avuto solo promozione radiofonica e televisiva. \"Get The Party Started\" \u00e8, dopo \"So What\", la canzone pi\u00f9 famosa di Pink e \"Don't Let Me Get Me\" ha quasi eguagliato i risultati della precedente rimanendo anch'essa molto nota."}
{"id": "1480042", "revid": "406204", "url": "https://it.wikipedia.org/wiki?curid=1480042", "title": "Vaticinia de Summis Pontificibus", "text": "I Vaticinia de Summis Pontificibus sono una serie di vaticinii o profezie concernenti i papi, contenuti in diversi manoscritti.\nStoria.\nL'opera consiste di testi in latino, mescolati a verosimili e simbolici ritratti di pontefici, che, secondo il misterioso autore (o autori), sarebbero stati eletti in futuro, oltre a testi \"profetici\" che erano presentati in connessione agli stessi. Iniziarono a circolare dalla fine del Duecento e primi del Trecento e comprendevano profezie concernenti i pontefici da Papa Niccol\u00f2 III in avanti. La serie di circa trenta profezie, che gli studiosi affermano si basi su prototipi greci, era stata \"concepita molto probabilmente per esercitare qualche influenza sulle future elezioni pontificie\" Riguardo al tema conduttore trattato, sono caratterizzate da una forte opposizione alla famiglia Orsini e ai loro possibili candidati.\nLa serie \"genus nequam\".\nLa serie di profezie mistiche, note per il loro \"incipit\" come le profezie del \"Genus nequam\" (\"l'origine del male\"), sono derivate dagli Oracoli di Leone bizantini, una serie di profezie bizantine del dodicesimo secolo che predicono l'avvento di un imperatore salvifico destinato a restaurare l'unit\u00e0 dell'impero romano. Questi versi e le illustrazioni in tempera ad essi associati, mescolano la fantasia, l'occulto, ed il semplice riassunto di cronaca storica in una cronologia dei papi. Ogni profezia consiste di quattro elementi: un testo allegorico ed enigmatico, un disegno emblematico, un motto, e l'attribuzione (sempre fatta a posteriori) ad un determinato pontefice nella storia.\nLa serie \"ascende calve\".\nLa serie venne incrementata nel XIV secolo con ulteriori profezie, che hanno come \"incipit\" \"Ascende calve\" (\"ascendi, calvo\"), e che sono scritte come continuazione imitativa della serie precedente, ma presentando scopi di propaganda molto pi\u00f9 manifesti. Al tempo del Concilio di Costanza (1414\u20131418), entrambe le serie vennero unite col titolo \"Vaticinia de summis pontificibus\" ed erroneamente attribuite al mistico calabrese Gioacchino da Fiore. In seguito sono state attribuite ad un non ben definito \"pseudo-Gioacchino\", che alcuni identificano con il mitico Sant'Anselmo da Colico nei Marsi.\nVersioni amanuensi e successive versioni a stampa.\nEsistono circa cinquanta manoscritti di questa collezione pi\u00f9 ampia, pi\u00f9 o meno simili e/o completi.\nUna tra le versioni pi\u00f9 complete, con immagini di grande qualit\u00e0, si trova nella Biblioteca Vaticana.\nDiverse versioni di queste profezie sono state oggetto di numerose ristampe, nei secoli successivi all'invenzione di Gutenberg.\nVaticinia ovvero Prophetie dell'Abbate Gioacchino sui Sommi Pontefici (Warburg, Londra; Dublino).\nTra le versioni con un testo in italiano molto lungo e di facile accessibilit\u00e0 (anche se di difficile interpretazione e riordinamento, se davvero dovesse esistere un'interpretazione) \u00e8 abbastanza diffusa nel mondo una litografia da lastre di rame fatta da Pasqualino Regiselmo nel 1589, corredata di una biografia dell'Abate scritta dal sacerdote francescano Gabriele Barrio, scaricabile da questo sito (), e la sua scheda si trova nel sito della biblioteca del Warburg Institute nella London University.\nLo stampato presente nella biblioteca di Dublino \u00e8 stato consultato nei primi del 900 da James Joyce, che lo cita in un suo libro. \nIn italia, una copia \u00e8 presente nella biblioteca dell'Archiginnasio di Bologna. "}
{"id": "1480046", "revid": "767487", "url": "https://it.wikipedia.org/wiki?curid=1480046", "title": "Santa B\u00e1rbara (Bahia)", "text": "Santa B\u00e1rbara \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Feira de Santana."}
{"id": "1480047", "revid": "78273", "url": "https://it.wikipedia.org/wiki?curid=1480047", "title": "Death doom Metal", "text": ""}
{"id": "1480049", "revid": "29244", "url": "https://it.wikipedia.org/wiki?curid=1480049", "title": "Hopkinsia nakamotoensis", "text": ""}
{"id": "1480052", "revid": "125686759", "url": "https://it.wikipedia.org/wiki?curid=1480052", "title": "Le avventure di Mark Twain", "text": "Le Avventure di Mark Twain (\"The Adventures of Mark Twain\") \u00e8 un film di animazione del 1985 diretto da Will Vinton.\nLa pellicola \u00e8 stata girata in Claymation.\nTrama.\nGli ultimi giorni della vita di Mark Twain, mentre cerca di raggiungere il suo appuntamento con la Cometa di Halley.\nAppaiono numerosi sketch tratti da romanzi o racconti dello scrittore, come \"Le avventure di Tom Sawyer\" e \"Lo straniero misterioso\", a tratti inquietanti. Ad accompagnare Mark Twain ci saranno Tom Sawyer, Huckleberry Finn e Becky Thatcher.\nDistribuzione.\nIn America \u00e8 stato realizzato in DVD nel gennaio 2006 tuttavia esiste la versione italiana in VHS, molto rara e difficile da reperire."}
{"id": "1480053", "revid": "1305772", "url": "https://it.wikipedia.org/wiki?curid=1480053", "title": "Santa Cruz Cabr\u00e1lia", "text": "Santa Cruz Cabr\u00e1lia \u00e8 un comune del Brasile nello Stato di Bahia, parte della mesoregione del Sul Baiano e della microregione di Porto Seguro."}
{"id": "1480056", "revid": "124925884", "url": "https://it.wikipedia.org/wiki?curid=1480056", "title": "Daniele Galea", "text": "Biografia.\nA 17 anni muove i primi passi nella compagnia di teatro dialettale diretta dal commediografo siciliano Oreste Reale. Successivamente interpreta ruoli di spicco in pi\u00e8ces di Pirandello e \u010cechov diretto dal regista Elio Monti con la compagnia Progetto Prosa (\"L'orso\", \"Tragico controvoglia\", \"Una domanda di matrimonio\", \"Cec\u00e8\", \"L'uomo dal fiore in bocca\").\nNel 1988 a Roma intraprende gli studi di recitazione presso l'Accademia Internazionale dell'Attore diretta da Alessandro Fersen.\nNel 1989 collabora con il Teatro di Sicilia partecipando alla messinscena de \"L'uomo dal fiore in bocca\" in tourn\u00e9e in Francia, e ad una rivisitazione teatrale di \"Cavalleria rusticana\" entrambe dirette da Aldo Formosa.\nNel 1990, notato dal regista Bruno Corbucci e dal produttore Turi Vasile, viene scelto per interpretare il ruolo del soldato Jena, in entrambi i cicli, della fortunatissima serie televisiva \"Classe di ferro\". \nNello stesso anno vince la borsa di studio e frequenta il Centro Sperimentale di Cinematografia di Roma, scuola di cinema tra le pi\u00f9 prestigiose d'Europa, all'interno della quale ha la possibilit\u00e0 di apprendere l'arte del cinema da maestri del calibro di Lina Wertm\u00fcller, Valentino Orsini, Giuseppe Rotunno, Nicola Badalucco, Goliarda Sapienza, Mirella Bordoni, Lenore Lohman, Nikolaij Karpov.\nNel 1992, dopo aver conseguito il diploma al CSC, sempre sotto la direzione di Corbucci partecipa ad un'altra nuova serie TV di successo: \"Quelli della speciale\", dove interpreta il ruolo di Gnappetta.\nLavora con Nelo Risi in \"Per Odio per Amore\" accanto a Laura Del Sol, Gerardo Amato e Serena Grandi.\nSotto la direzione di Alfredo Giannetti interpreta i ruoli di Dorino nella nuova versione di \"Legati da tenera amicizia\", e del rivoluzionario sindacalista Sabatino ne \"Il sole in tasca\".\nCon Aurelio Grimaldi lavora ne \"La ribelle\" accanto a Pen\u00e9lope Cruz, Laura Betti, Stefano Dionisi e Lorenza Indovina.\nNel gennaio del 1993 prosegue gli studi presso L'Accademia Nazionale D'Arte Drammatica di Mosca G. I.T. I.S dove, sotto l'attenta cura di Gennady Bogdanov e Nikolay Karpov apprende e si specializza in Biomeccanica teatrale (metodo Mejerchol'd).\nNel 1994 comincia ad alternare la sua professione di attore a quella di sceneggiatore e regista dirigendo una serie di cortometraggi (\"Qualcosa di noi\", \"La giocatrice\", \"Incubi\", \"Alibi\", \"Rifiuti d'Amore\", \"Derby\").\nA Mosca torna saltuariamente. Lavora con Alexeij Nikolsky nell'intensa rivisitazione de \"L'uomo dal fiore in bocca\".\nNel 2004 crea a Mosca la Videmir Kinostudio una produzione indipendente con la quale realizza progetti video-cinematografici.\nNel 2005 interpreta il ruolo dello zio italiano in \"Radnoe\" del giovane regista Alexandr Medevedev, e un divertente e goffo businessman in \"Tualet\", diretto da Yulia Michailova.\nNel 2007 coordina il I Laboratorio di Cinematografia della Scuola Italiana \"Italo Calvino\" di Mosca e intanto con Videmir, realizza la serie di documentari \"I diari russi\".\nNel 2008 comincia a collaborare con l'Universit\u00e0 Ortodossa \"San Tikon\" di Mosca, insegnando Italiano, Lingua e Cultura Siciliana, presso la Facolt\u00e0 di Filologia (www.pstgu.ru).\nNel 2009 partecipa alla sit-com UNIVER (\u0423\u043d\u0438\u0432\u0435\u0440) in onda sul canale TNT Russia.\nNel 2010/2011 Interpreta il ruolo di Mario nella fiction Metod Lavrovoe (\u041c\u0435\u0442\u043e\u0434 \u041b\u0430\u0432\u0440\u043e\u0432\u043e\u0439) in onda su canale CTC (Russia).\nNel 2011 \u00e8 l'uomo d'affari italiano in Sledstvenij Komitet (C\u043b\u0435\u0434\u0441\u0442\u0432\u0435\u043d\u043d\u044b\u0439 K\u043e\u043c\u0438\u0442\u0435\u0442) in onda da febbraio 2012 sul canale HTB Russia.\nDal 2012 attore del MOSKOVSKIJ ARMEANSKIJ TEATR diretto da Slava Stephanian (TEATRO ARMENO DI MOSCA)\nNel 2015 interpreta il ruolo di Mario, agente di moda, nella serie tv \u0422\u0430\u0442\u044c\u044f\u043d\u0438\u043d\u0430 \u043d\u043e\u0447\u044c (2015) 9 \u0441\u0435\u0440\u0438\u0439 per il PRIMO CANALE russo (\u0422\u0435\u043b\u0435\u043a\u0430\u043d\u0430\u043b \u041f\u0435\u0440\u0432\u044b\u0439 \u043a\u0430\u043d\u0430\u043b) Russia\nNel 2016 interpreta il ruolo di Bruno Vivendi (un bizzarro Chef italiano) nella fortuna serie \u0421\u0435\u043c\u044c\u044f \u0421\u0432\u0435\u0442\u043e\u0444\u043e\u0440\u043e\u0432\u044b\u0445 (\u0422\u0435\u043b\u0435\u043a\u0430\u043d\u0430\u043b \u041a\u0430\u0440\u0443\u0441\u0435\u043b\u044c) Russia\nNel 2018 interpreta il ruolo del giornalista italiano Massimo Gerotti nella serie tv \u0425\u043e\u0440 (2017) \u0422\u0435\u043b\u0435\u043a\u0430\u043d\u0430\u043b \u041f\u0435\u0440\u0432\u044b\u0439 \u043a\u0430\u043d\u0430\u043b Russia\nNel 2020 interpreta il ruolo di GOLDMAN Italiano (Capo dipartimento del Ministero Beni Culturali) nella nuova serie- tv \u0427\u0435\u0440\u043d\u044b\u0439 \u043a\u0432\u0430\u0434\u0440\u0430\u0442 del regista Iliya Kulikov (\u0418\u043b\u044c\u044f \u041a\u0443\u043b\u0438\u043a\u043e\u0432) prodotto da Legio Felix (Russia)\nNel 2021 interpreta il ruolo del Procuratore della Repubblica Italiana, Di Marco nella serie-tv \u00ab\u041c\u0438\u0441\u0441\u0438\u044f \u00ab\u0410\u043c\u0435\u0442\u0438\u0441\u0442\u00bb diretta dal regista Anton Bormatov (\u0410\u043d\u0442\u043e\u043d \u0411\u043e\u0440\u043c\u0430\u0442\u043e\u0432) prodotta da COSMOS STUDIO per il PRIMO CANALE russo (\u0422\u0435\u043b\u0435\u043a\u0430\u043d\u0430\u043b \u041f\u0435\u0440\u0432\u044b\u0439 \u043a\u0430\u043d\u0430\u043b) Russia.\nNel 2021 interpreta il ruolo di FRANCESCO (businessman italiano) nel film Ket24 (\u041a\u044d\u044224) diretto dal regista Boris Akopov (\u0411\u043e\u0440\u0438\u0441 \u0410\u043a\u043e\u043f\u043e\u0432) prodotto da \u041a\u0438\u043d\u043e\u043a\u043e\u043c\u043f\u0430\u043d\u0438\u044f \u0421\u0442\u0435\u043b\u043b\u0430\nNel 2021 interpreta il ruolo del turista italiano nell'episodio 274 della famosissima serie tv REALNIJ POTZANI (\u0420\u0435\u0430\u043b\u044c\u043d\u044b\u0435 \u043f\u0430\u0446\u0430\u043d\u044b) diretta dalla regista Gianna Kadnikova ( \u0416\u0430\u043d\u043d\u0430 \u041a\u0430\u0434\u043d\u0438\u043a\u043e\u0432\u0430) Prodotta da Gasprom Media per il canale TNT ( \u0422\u0435\u043b\u0435\u043a\u0430\u043d\u0430\u043b \u0422\u041d\u0422) "}
{"id": "1480059", "revid": "767487", "url": "https://it.wikipedia.org/wiki?curid=1480059", "title": "\u0160acht\u00ebrsk", "text": "\u0160acht\u00ebrsk (anche traslitterato come \"Shakhtyorsk\", \"\u0160aht\u00ebrsk\", \"\u0160akht\u00ebrsk\", \"\u0160ahtjorsk\"; in giapponese, \"Toro\") \u00e8 una cittadina della Russia asiatica.\nGeografia fisica.\n\u00c8 situata nell'Estremo Oriente Russo nell'Oblast' di Sachalin, sulla costa dello Stretto dei Tartari, 376 km a nord di Ju\u017eno-Sachalinsk; \u00e8 compresa amministrativamente nel distretto di Uglegorsk.\nStoria.\nFondata nel 1905, appartenne fino al 1945 all'Impero del Giappone; aveva allora nome \"Toro\" (dalla lingua ainu, \"turu\", \"terra\"). Pass\u00f2 dopo la fine della seconda guerra mondiale all'Unione Sovietica; nel 1946 venne ribattezzata con il nome attuale, mentre nel 1947 le venne concesso lo \"status\" di citt\u00e0.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1480061", "revid": "287204", "url": "https://it.wikipedia.org/wiki?curid=1480061", "title": "Sachtersk", "text": ""}
{"id": "1480062", "revid": "80339", "url": "https://it.wikipedia.org/wiki?curid=1480062", "title": "Shakhtyorsk", "text": ""}
{"id": "1480063", "revid": "80339", "url": "https://it.wikipedia.org/wiki?curid=1480063", "title": "\u0160aht\u00ebrsk", "text": ""}
{"id": "1480064", "revid": "119911650", "url": "https://it.wikipedia.org/wiki?curid=1480064", "title": "Carlo Borghesio", "text": ""}
{"id": "1480065", "revid": "80339", "url": "https://it.wikipedia.org/wiki?curid=1480065", "title": "\u0160akht\u00ebrsk", "text": ""}
{"id": "1480082", "revid": "298055", "url": "https://it.wikipedia.org/wiki?curid=1480082", "title": "Morgana (Dylan Dog)", "text": ""}
{"id": "1480085", "revid": "599013", "url": "https://it.wikipedia.org/wiki?curid=1480085", "title": "West Barns", "text": "West Barns \u00e8 un piccolo villaggio scozzese, situato nell'East Lothian. Dista circa da Dunbar e approssimativamente da Edimburgo. Si trova vicino al \"John Muir Country Park\" e alla Baia di Belhaven."}
{"id": "1480092", "revid": "125949563", "url": "https://it.wikipedia.org/wiki?curid=1480092", "title": "Michael Herz", "text": "\u00c8 il fondatore, insieme a Lloyd Kaufman, e vicepresidente della Troma, la pi\u00f9 celebre casa di produzione indipendente statunitense. Insieme a Kaufman ha diretto i pi\u00f9 grandi successi della Troma, come \"The Toxic Avenger\", \"Sgt. Kabukiman N.Y.P.D.\" e \"Class of Nuke 'Em High\". \nSe Lloyd Kaufman \u00e8 il volto pubblico della Troma, Herz si occupa principalmente dell'aspetto finanziario della casa di produzione, e non ama apparire in pubblico e nei film."}
{"id": "1480093", "revid": "767487", "url": "https://it.wikipedia.org/wiki?curid=1480093", "title": "Feather and Fate", "text": "Feather and Fate \u00e8 il terzo e ultimo album della Goth/Darkwave band statunitense Mors Syphilitica. Uscito nel 2001, \u00e8 il loro primo album ad essere prodotto e distribuito dalla Projekt Records."}
{"id": "1480099", "revid": "1543377", "url": "https://it.wikipedia.org/wiki?curid=1480099", "title": "Makarov (Russia)", "text": "Makarov (in giapponese \"Shirutoru\") \u00e8 una cittadina della Russia.\nGeografia fisica.\n\u00c8 situata nell'Estremo Oriente Russo, nella parte centrale dell'Oblast' di Sachalin, sulla costa del Mare di Ochotsk, 235 km a nord del capoluogo Ju\u017eno-Sachalinsk. \u00c8 il capoluogo del distretto omonimo.\nStoria.\nFondata nel 1892 con il nome di \"Seljutora\", rest\u00f2 sotto l'Impero del Giappone dal 1905 al 1945 con il nome di \"Shirutoru\" (dalla lingua ainu, con il significato di \"grande terra\", \"bella terra\"); tornata, alla fine della seconda guerra mondiale, all'Unione Sovietica, nel 1946 venne rinominata Makarov (in onore dell'ammiraglio Stepan Makarov) e ricevette \"status\" di citt\u00e0.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1480100", "revid": "287204", "url": "https://it.wikipedia.org/wiki?curid=1480100", "title": "Jos\u00e9 Fidalgo", "text": "Carriera.\nInizia il suo percorso nel mondo dello spettacolo frequentando dei corsi di recitazione. Comincia la sua carriera giovanissimo in veste di attore teatrale, modello e protagonista di svariati spot pubblicitari. La notoriet\u00e0 gli arriva dal piccolo schermo che lo vede interprete, dall'anno 2000 sino ad oggi, di numerose fiction televisive. Nel novembre 2007, partecipa a \"Heartango\", cortometraggio con Monica Bellucci e per la regia di Gabriele Muccino distribuito da Intimissimi."}
{"id": "1480104", "revid": "287204", "url": "https://it.wikipedia.org/wiki?curid=1480104", "title": "Specie di Pinguicula", "text": "Il genere \"Pinguicula\" contiene circa 80 specie appartenenti alla famiglia Lentibulariaceae. Ha una distribuzione naturale in tutto l'emisfero nord sebbene circa la met\u00e0 delle specie \u00e8 concentrata in Messico e nell'America centrale. Siegfried Jost Casper ha diviso le specie in 3 sottogeneri con 15 sezioni. Studi filogenetici seguenti hanno dimostrato che molti di questi gruppi sono polifiletici, ma essi sono comunque elencati qui sotto."}
{"id": "1480113", "revid": "13261", "url": "https://it.wikipedia.org/wiki?curid=1480113", "title": "Progetto Constellation", "text": ""}
{"id": "1480117", "revid": "642594", "url": "https://it.wikipedia.org/wiki?curid=1480117", "title": "Aleksandr Nikolajevi\u010d Skrjabin", "text": ""}
{"id": "1480120", "revid": "99089", "url": "https://it.wikipedia.org/wiki?curid=1480120", "title": "Ettore Pais Leoni", "text": ""}
{"id": "1480127", "revid": "1573940", "url": "https://it.wikipedia.org/wiki?curid=1480127", "title": "Okenia pellucida", "text": "Okenia pellucida \u00e8 un mollusco nudibranchio della famiglia Goniodorididae.\nIl nome deriva dal latino \"pellucidus\", cio\u00e8 trasparente, diafano, per l'aspetto.\nDistribuzione e habitat.\nMolto diffusa dal Giappone alla Malaysia, Nuova Zelanda, Australia, Hawaii e Emirati Arabi Uniti"}
{"id": "1480129", "revid": "4327", "url": "https://it.wikipedia.org/wiki?curid=1480129", "title": "ISO 32000", "text": ""}
{"id": "1480134", "revid": "547992", "url": "https://it.wikipedia.org/wiki?curid=1480134", "title": "Isa Gallinelli", "text": "Biografia.\nInteressata all'arte recitativa a dodici anni ha frequentato i corsi di teatro e animazione dello Stabile di Roma.\nAdolescente \u00e8 stata allieva del mimo giapponese Hal Yamanouchi.\nConseguito il diploma liceale di maturit\u00e0 classica ha poi conseguito il diploma dell'accademia d'arte drammatica.\nApparve per la prima volta in \"Borotalco\", (1982), di Carlo Verdone, e da allora ha interpretato una trentina di pellicole, lasciando sempre pi\u00f9 spazio ai lavori teatrali, . \n\u00c8 stata candidata al David di Donatello per \"Borotalco\" (1982). La collaborazione con Carlo Verdone \u00e8 continuata con la partecipazione a \"Compagni di scuola\", (1988), nella parte di Iolanda, l'amica zitella di Eleonora Giorgi.\nIn \"Body Guards\", (2000), di Neri Parenti, ha sostenuto il ruolo di una donna dedita al sadomaso. Ha inoltre interpretato una parte di secondo piano, \"Apri gli occhi e... sogna\", (2002), di Rosario Errico.\nNel 2003 appare in un episodio di \"Camera Caf\u00e9\" della prima stagione, interpretando il ruolo di Bella, una donna delle pulizie.\nNel 2010 veste il ruolo di Elda nella terza stagione di \"Caterina e le sue figlie\"."}
{"id": "1480141", "revid": "28592", "url": "https://it.wikipedia.org/wiki?curid=1480141", "title": "Svjatoslav Richter", "text": ""}
{"id": "1480144", "revid": "1543377", "url": "https://it.wikipedia.org/wiki?curid=1480144", "title": "La muta di Portici", "text": "La muta di Portici (titolo originale: La muette de Portici), conosciuta anche col nome del suo eroe, Masaniello, \u00e8 un'opera lirica in cinque atti musicata da Daniel Auber, su libretto di Eug\u00e8ne Scribe, rivisto da Germain Delavigne. L'opera occupa un posto importante nella storia della musica, in quanto \u00e8 generalmente considerata il primo grand op\u00e9ra francese.\nTrama.\nLa vicenda \u00e8 basata sulla rivolta di Masaniello, a Napoli nel 1647, contro il governatore spagnolo ed \u00e8 ambientata a Napoli (e Portici).\nSi celebra il matrimonio fra il figlio del vicer\u00e9 di Napoli, il duca d'Arcos, Alfonso e la principessa Elvira. A questa chiede protezione la muta Fenella, che dopo essere stata sedotta, era stata fatta incarcerare dal suo amante, riuscendo poi a evadere. Alla cerimonia Fenella riconosce in Alfonso il suo seduttore e carceriere, Elvira ripudia il marito e Fenella fugge a Portici dal fratello Masaniello. Questi aizza il popolo alla rivolta che travolge i governanti spagnoli costringendo Alfonso e la moglie Elvira, nel frattempo riconciliatasi con lo sposo, a fuggire da Napoli e rifugiarsi a Portici, ospiti dello stesso Masaniello. Questi favorisce la fuga della coppia. Rientrato a Napoli al comando delle truppe reali, Alfonso doma la rivolta, sconfigge Masaniello che viene giustiziato dalla folla stessa con l'accusa di aver favorito la fuga dell'odiato tiranno. Il Vesuvio erutta e Fenella si getta nella colata di lava per la disperazione.\nL'accoglienza del pubblico e della critica.\nL'opera ebbe una prima rappresentazione a Parigi con successo con Adolphe Nourrit, nella sala di \"rue Pelletier\" dell'Acad\u00e9mie Royale de Musique, il 28 febbraio 1828, due anni prima che il regno di Carlo X venisse travolto dalla Rivoluzione di Luglio. Divenne rapidamente un successo in tutta Europa, e la sua ouverture e le sue arie risuonarono ovunque: in particolare il duetto \"Amour sacr\u00e9 de la patrie\" che venne accolto come una nuova Marsigliese.\nIl 12 gennaio 1829 avviene la prima come \"Die Stumme von Portici\" allo Staatsoper Unter den Linden di Berlino, il 12 febbraio al La Monnaie/De Munt di Bruxelles, il 24 marzo in Amburgo ed il 3 dicembre a Dresda. Il 23 aprile 1830 avviene la ventesima recita a Parigi. A Bruxelles il 25 agosto successivo, al termine della rappresentazione si scaten\u00f2 una rivolta che costitu\u00ec la scintilla che fece scattare la rivoluzione belga, che condusse poi all'indipendenza del Belgio. Il 3 marzo 1832 avviene la prima nel Teatro Verdi (Trieste) come \"Il pescatore di Brindisi\" con aggiunte di Alessandro Rolla e Gaetano Donizetti nella traduzione di Calisto Bassi ed il 26 agosto 1837 al Teatro Carignano di Torino come \"La muta di Portici\". Il 4 aprile 1838 avviene la prima al Teatro Nacional de S\u00e3o Carlos di Lisbona, il successivo 26 dicembre al Teatro alla Scala di Milano diretta da Eugenio Cavallini con Domenico Donzelli, il 23 giugno 1845 al Royal Opera House, Covent Garden di Londra, il 23 gennaio 1847 al Teatro Comunale di Bologna, il 15 febbraio 1851 al Teatro Regio di Torino, il 18 dicembre 1862 al Teatro San Carlo di Napoli con Michele Benedetti (basso) ed il 29 aprile 1863 al Teatro della Canobbiana di Milano.\nAl Wiener Staatsoper \"La muette de Portici\" ebbe la premi\u00e8re il 3 giugno 1869 e fino al 1907 ha avuto 55 recite.\nIn ogni caso, essa rappresent\u00f2 il massimo successo dell'Auber: si conoscono 505 rappresentazioni nella sola Parigi sino al 1882 e 285 a Berlino prima del 1898.\nAl Metropolitan Opera House di New York la premi\u00e8re come \"Masaniello\" \u00e8 stata nel 1884 diretta da Leopold Damrosch ed al Teatro Nazionale di Praga nel 1885 come \"Die Stumme von Portici\".\nDal punto di vista della critica, essa occupa un posto importante nella storia musicale in quanto viene considerata il primo esempio della \"grand op\u00e9ra\" francese.\nInfluenza sulla rivoluzione belga.\nL'opera era, dunque, gi\u00e0 assai popolare quando venne rappresentata a Bruxelles, al grande Teatro de la Monnaie, il 25 agosto 1830, con Adolphe Nourrit nel ruolo del tenore. Si trattava, curiosamente, di una rappresentazione in onore del 59\u00ba compleanno del 'legittimo' sovrano Guglielmo I dei Paesi Bassi.Al momento dell'aria \"Amour sacr\u00e9 de la patrie\", gli spettatori si alzarono ed uscirono per strada, intonando:\nEbbero cos\u00ec inizio gli eventi che portarono alla Rivoluzione belga ed all'indipendenza del Belgio, proclamata il 4 ottobre 1830.\nPresenza nel canone musicale.\nDalla fine del XIX secolo, la \"Muette\" \u00e8 stata sostanzialmente dimenticata, nonostante alcuni tentativi di recupero, come a Marsiglia nel 1991, senza grande esito.Rimane, al contrario, relativamente popolare l\"'ouverture\". Nel marzo del 2013 vi \u00e8 una ripresa dell'opera presso il Teatro Petruzzelli di Bari.\nAdattamenti.\nNel 1916 la regista statunitense Lois Weber realizza una versione cinematografica, \"The Dumb Girl of Portici,\" con la celebre ballerina classica Anna Pavlova nel ruolo della protagonista\".\""}
{"id": "1480149", "revid": "767487", "url": "https://it.wikipedia.org/wiki?curid=1480149", "title": "Bolton (Scozia)", "text": "Bolton \u00e8 un piccolo villaggio scozzese situato nell'East Lothian, distante circa a sud da Haddington e approssimativamente a est di Edimburgo.\nGli edifici pi\u00f9 importanti del paesino sono la Parrocchia (costruita nel 1809) e la torre colombaia (\"doo'cot\") del XVIII secolo.\nAccenni storici.\nDopo la morte di Robert Burns, il fratello Gilbert e in seguito anche sua sorella Annabel insieme a sua madre Agnes si trasferirono dall'Ayrshire a Bolton. Lo stesso Gilbert supervision\u00f2 la costruzione della chiesa, dove in seguito fu sepolto con la madre e la sorella."}
{"id": "1480154", "revid": "297031", "url": "https://it.wikipedia.org/wiki?curid=1480154", "title": "BSI SA", "text": "Fondata nel 1873 a Lugano come \"Banca della Svizzera Italiana\", BSI SA era un istituto bancario specializzato nel settore della gestione patrimoniale e nei servizi alla clientela privata e ai gestori esterni che nel 2017 \u00e8 stato integrato nel gruppo EFG International e ha, di conseguenza, cambiato nome in EFG.\nStoria.\nIl 15 maggio 1873, in Piazza della Riforma a Lugano, l'allora Banca della Svizzera Italiana apre i suoi sportelli nel Palazzo ex-Pretorio. L'anno dopo BSI apre la prima Agenzia ticinese, a Locarno, che diventer\u00e0 succursale nel 1914. A questa seguono quelle di Bellinzona, Mendrisio e Chiasso. Nel 1880 BSI si trasferisce nello storico Palazzo dei marchesi Riva, costruito nel 1747, dove ancora oggi ha sede la Direzione Generale. Nel 1991 la BSI fu acquisita dalla SBS, Societ\u00e0 di Banca Svizzera, che ne focalizz\u00f2 l'attivit\u00e0 sulla gestione patrimoniale. Il processo di concentrazione nel panorama bancario svizzero prosegu\u00ec ed a seguito della fusione di SBS con UBS, l'Unione di Banche Svizzere, l'autorit\u00e0 antitrust svizzera chiese come condizione della fusione di procedere alla cessione della BSI. Dal 1998 al 2014 l'istituto fece parte del Gruppo Generali, una delle maggiori societ\u00e0 assicurative a livello mondiale. A luglio 2014 il gruppo bancario brasiliano BTG Pactual comunic\u00f2 di aver sottoscritto un accordo definitivo per l'acquisizione del 100% di BSI che venne poi finalizzata nel settembre 2015.\nNel febbraio 2016 EFG International (SIX: EFGN), gruppo globale di private banking con sede a Zurigo, annuncia di aver trovato un accordo per l'acquisto da BTG Pactual. Insieme EFG e BSI diventano una delle maggiori banche private in Svizzera, con masse in gestione pari a circa 145 miliardi di CHF (al 31 dicembre 2015), acquisendo una posizione competitiva significativa nel mercato globale del wealth management in espansione. A seguito del closing, le attivit\u00e0 di BSI sono state integrate, mercato per mercato, in EFG Bank a Singapore, Hong Kong, Bahamas, Svizzera e Lussemburgo. L\u2019integrazione delle attivit\u00e0 a Monaco \u00e8 prevista entro il primo semestre 2017. Con l\u2019integrazione dell\u2019attivit\u00e0 in Svizzera, a met\u00e0 aprile 2017 ha avuto luogo anche il roll-out del nuovo brand EFG, sotto il cui cappello opera ora la nuova banca combinata.\nTappe.\nLe principali tappe della storia BSI:\nAcquisto di BSI da parte di EFG International.\nIl 22 febbraio 2016 EFG International ha acquistato BSI da BTG Pactual, transazione ultimata con successo il 1 novembre 2016.\nA seguito del closing, le attivit\u00e0 di BSI sono state integrate, mercato per mercato, in EFG Bank a Singapore, Hong Kong, Bahamas, Svizzera e Lussemburgo. La finalizzazione dell\u2019integrazione delle attivit\u00e0 a Monaco \u00e8 prevista entro il primo semestre 2017.\nCon l\u2019integrazione del business svizzero, che ha avuto luogo ad aprile 2017, \u00e8 iniziato anche il rollout del nuovo marchio EFG in tutte le sedi dove \u00e8 stata completata l'integrazione giuridica di BSI. In questi mercati, l'attivit\u00e0 combinata opera poi sotto l'unica denominazione di EFG.\nFINMA sanziona BSI per gravi violazioni alle disposizioni in materia di riciclaggio di denaro.\nConforme al comunicato stampa del 24 maggio 2016 , FINMA (Autorit\u00e0 federale di vigilanza sui mercati finanziari) dispone che: \"In ragione delle relazioni d\u2019affari intrattenute e delle transazioni effettuate nell\u2019ambito dell\u2019affare di corruzione del fondo sovrano malese 1MDB, BSI SA ha violato gravemente le disposizioni legali in materia di riciclaggio di denaro e il requisito dell\u2019irreprensibilit\u00e0\".\nA causa di queste violazioni, FINMA prende i seguenti provvedimenti: \nContemporaneamente alla conclusione del procedimento, la FINMA approva la complessiva integrazione di BSI da parte di EFG International alla condizione che BSI, entro 12 mesi venga completamente integrata e successivamente sciolta. Nessuno dei garanti dell\u2019irreprensibilit\u00e0 e dei \"manager \"di BSI responsabili delle violazioni commesse dalla banca potr\u00e0 operare in analoghe funzioni in seno a EFG. La FINMA considera detta acquisizione positivamente, poich\u00e9 la stessa offre alla clientela e al personale una prospettiva futura.\nBSI e l'impegno culturale.\nLa promozione della cultura costituisce per BSI un impegno forte e coerente, che mette in evidenza il suo interesse per le problematiche culturali e sociali. BSI si impegna a sostenere attraverso le sue Fondazioni l'arte, l'architettura, il progresso e la ricerca finanziaria.\nBSI Gamma Foundation.\nBSI Gamma Foundation \u00e8 stata creata per il 125\u00ba anniversario di BSI nel 1998, e promuove la ricerca teorica ed empirica nell'ambito dell'asset management e dei mercati finanziari. Vuole essere un ponte tra passato e futuro, e ha lo scopo di tradurre in pratica studi e teorie. Promuove conferenze e divulga i risultati delle ricerche effettuate al suo interno, attraverso concorsi che coinvolgono i ricercatori di tutto il mondo.\nFondazione del Centenario.\nNata nel 1973 per festeggiare i primi cento anni di BSI, la Fondazione del Centenario promuove i rapporti italo-svizzeri. E lo fa attraverso l'assegnazione di riconoscimenti a persone o Enti che hanno contribuito a migliorare la collaborazione fra i due popoli. La fondazione sostiene lavori e pubblicazioni che favoriscono una migliore conoscenza, uno scambio di esperienze e un'importante cooperazione tra Italia e Svizzera.\nBSI Architectural Foundation.\nDal dicembre 2006, BSI Architectural Foundation si occupa della trasmissione dei valori nel campo dell'architettura. Con il BSI Swiss Architectural Award porta all'attenzione del pubblico e dei media gli architetti che attraverso il loro lavoro hanno dato un contributo rilevante alla cultura architettonica contemporanea. Due i requisiti fondamentali: la loro opera deve dimostrare una particolare sensibilit\u00e0 nei confronti dell'ambiente e devono avere meno di 50 anni."}
{"id": "1480157", "revid": "1573940", "url": "https://it.wikipedia.org/wiki?curid=1480157", "title": "Okenia pilosa", "text": "Okenia pilosa () \u00e8 un mollusco nudibranchio della famiglia Goniodorididae.\nIl nome deriva dal latino \"pilosus\", cio\u00e8 peloso, pieno di peli, forse per le numerose papille laterali digitiformi alquanto sottili.\nDistribuzione e habitat.\nRinvenuta al largo delle coste della Cina, di Papua Nuova Guinea, dell'Australia nord-orientale e della Nuova Caledonia."}
{"id": "1480162", "revid": "22475", "url": "https://it.wikipedia.org/wiki?curid=1480162", "title": "Costa d'Argento", "text": ""}
{"id": "1480170", "revid": "287204", "url": "https://it.wikipedia.org/wiki?curid=1480170", "title": "John Surman", "text": "Ha anche composto musiche per danza e colonne sonore di film.\nVita e carriera.\nJohn Surman ha cominciato a farsi notare come sassofonista baritono nella band di Mike Westbrook nella met\u00e0 degli anni sessanta. Di l\u00ec a breve cominci\u00f2 a suonare anche il sassofono soprano e il clarinetto basso. Apparve per la prima volta in una registrazione assieme al Peter Lemer Quintet nel 1966. Dopo altri dischi registrati assieme ai musicisti jazz Mike Westbrook e Graham Collier e al musicista blues-rock Alexis Korner, incise il suo primo disco nel 1968.\nNel 1969 fond\u00f2 lo stimato e influente gruppo The Trio assieme a due emigranti americani, il bassista Barre Phillips e il batterista Stu Martin. Verso la met\u00e0 degli anni settanta form\u00f2 uno dei primi gruppi esclusivamente composti di sassofoni, gli S.O.S., assieme al contralto Mike Osborne e al tenore Alan Skidmore. Durante questo periodo iniziale registr\u00f2, tra gli altri, anche assieme al sassofonista Ronnie Scott, al chitarrista John McLaughlin, il compositore Michael Gibbs, il trombonista Albert Mangelsdorffe il pianista Chris McGregor, fondatore dei Brotherhood of Breath.\nNel 1972 aveva gi\u00e0 cominciato a sperimentare con i sintetizzatori. Quell'anno registr\u00f2 \"Westering Home\", il primo di una serie di progetti dove le parti venivano tutte suonate da lui. Registr\u00f2 il suo ultimo album assieme a Mike Westbrook, 'Citadel/Room 315', nel 1975. Molti critici ritengono questo album la pi\u00f9 alta espressione di Surman negli assoli di contralto e baritono tra i lavori realizzati assieme a Westbrook.\nMolti dei contatti che vennero stabiliti negli anni '70 si sono perpetuate a quest'oggi. Tra questi vi si trovano in un quartetto il pianista John Taylor, il bassista Chris Laurence, il batterista John Marshall; in un duetto e altri progetti la cantante norvegese Karin Krog; e un altro duetto e altri progetti assieme al batterista/pianista statunitense Jack DeJohnette.\nAnche la collaborazione con l'etichetta ECM Records \u00e8 stata continua e prolifica dalla fine degli anni '70 ad oggi: per questa casa ha suonato clarino basso, flauto dolce, sassofoni soprano e baritono, sintetizzatore, sia come solista che assieme ad una vasta selezione di altri musicisti.\nRecentemente ha composto diverse suites che lo vedono impegnato in contesti particolarmente inusuali, come ad esempio un lavoro per organo e coro (\"Proverbs and Songs\", 1996), assieme ad un quintetto d'archi classico (\"Coruscating\") e con i London Brass e Jack DeJohnette (\"Free and Equal\", 2001). Surman ha anche suonato in un trio particolarmente originale assieme al suonatore tunisino di oud Anouar Brahem e il bassista Dave Holland (\"Thimar\", 1997); si \u00e8 esibito nelle composizioni di John Dowland assieme al cantante John Potter dei Hilliard Ensemble; inoltre ha contribuito all'album di musica Drum 'n' Bass \"Disappeared\" di Spring Heel Jack.\nAltri musicisti con cui ha lavorato includono il bassista Miroslav Vitous, il musicista Gil Evans, il pianista Paul Bley, i chitarristi Terje Rypdal e John Abercrombie, il trombettista Tomasz Sta\u0144ko e il chitarrista Maurizio Brunod."}
{"id": "1480183", "revid": "1005847", "url": "https://it.wikipedia.org/wiki?curid=1480183", "title": "Provincia di Jauja", "text": "La provincia di Jauja \u00e8 una provincia della regione di Jun\u00edn in Per\u00f9"}
{"id": "1480193", "revid": "289247", "url": "https://it.wikipedia.org/wiki?curid=1480193", "title": "Derby County", "text": ""}
{"id": "1480196", "revid": "15756", "url": "https://it.wikipedia.org/wiki?curid=1480196", "title": "Super Terra", "text": "In astronomia si definisce super Terra un pianeta extrasolare di tipo roccioso che abbia una massa compresa tra 1,9\u20135 e 10 masse terrestri (M\u2295); questa classe di pianeti \u00e8 dunque una via di mezzo tra i giganti gassosi di massa simile ad Urano e Nettuno ed i pianeti rocciosi di dimensioni simili alla Terra. Il nostro sistema solare non contiene pianeti classificabili in questa categoria, in quanto il pianeta roccioso pi\u00f9 grande \u00e8 proprio la Terra e il pianeta immediatamente di massa maggiore, Urano, \u00e8 un gigante gassoso con una massa pari a circa 14 volte quella terrestre.\nIl termine \"super Terra\" si riferisce esclusivamente alla massa del pianeta, e non considera altre propriet\u00e0 quali condizioni in superficie o eventuale abitabilit\u00e0. Per evitare potenziali ambiguit\u00e0 sono stati coniati anche altri termini, di utilizzo meno diffuso, per enfatizzare alcune probabili caratteristiche di certe super Terre individuate: \"nano gassoso\", per i pianeti pi\u00f9 massicci di questa categoria e probabilmente costituiti da grandi quantit\u00e0 di gas; \"super Venere\" o \"super Plutone\", per sottolineare le altissime o viceversa bassissime temperature superficiali che caratterizzerebbero il pianeta in oggetto.\nI primi pianeti appartenenti a questa categoria furono scoperti nel 1992 attorno ad una pulsar; fu per\u00f2 a partire dal 2005 che si iniziarono ad individuare delle super Terre attorno a stelle di sequenza principale, con la scoperta di Gliese 876 d.\nDefinizione.\nIn generale, la definizione di super Terra si basa esclusivamente sulla massa, e non comprende altre caratteristiche, come temperatura, composizione, parametri orbitali o ambiente, affini a quelli della Terra. Mentre le fonti generalmente sono concordi nell'indicare 10 masse terrestri (~69% della massa di Urano) come il limite superiore perch\u00e9 una super Terra possa ancora considerarsi tale, il limite inferiore varia tra 1\u20131,9 e . Secondo altri autori il termine andrebbe limitato ai pianeti privi di un involucro atmosferico significativo. I pianeti che eccedono le entrano nel novero dei giganti gassosi. Al 2019, la carenza di pianeti cosiddetti intermedi (\"Fulton gap\", dal nome dell'astronomo che ha rilevato il fenomeno), cio\u00e8 aventi raggio tra 1,5 e due volte quello terrestre, trova spiegazione, oltre ad una insufficiente base statistica, alla possibilit\u00e0 di ulteriori scenari nell'evoluzione della formazione esoplanetaria.\nStoria.\nPrime scoperte (1992-2005).\nLa scoperta delle prime super Terre coincide con la scoperta dei primi pianeti extrasolari: nel 1992 Aleksander Wolszczan e Dale Frail scoprirono tre pianeti attorno alla pulsar millisecondo PSR B1257+12 la cui massa era compresa tra 0,025 e 4,3 volte la massa terrestre: valori troppo bassi per considerarli dei giganti gassosi. Dal momento che sino ad allora l'esistenza degli esopianeti era solamente oggetto di discussione e speculazione, la scoperta suscit\u00f2 un grande interesse nella comunit\u00e0 scientifica, dal momento che si trattava dei primi esopianeti confermati e per di pi\u00f9 orbitavano attorno ad una pulsar, fatto sorprendente per l'epoca in quanto si supponeva che solo le stelle di sequenza principale potessero avere dei pianeti.\nBisogner\u00e0 per\u00f2 attendere sino al 2005 prima che venga individuata la prima super Terra intorno ad una stella di sequenza principale: si trattava di Gliese 876 d, scoperta da un gruppo guidato dal ricercatore Eugenio Rivera in orbita attorno alla nana rossa Gliese 876 (in precedenza erano stati scoperti nel sistema due giganti gassosi di dimensioni simili a Giove). Ha una massa stimata tra 5,8 e 7,5 masse terrestri ed un periodo orbitale di soli due giorni; la grande vicinanza del pianeta alla sua stella madre fa s\u00ec che la sua temperatura superficiale sia piuttosto elevata, tra 430 e .\nSeconda met\u00e0 degli anni duemila (2006-2010).\nNel 2006 sono state scoperte altre due super Terre: OGLE-2005-BLG-390L b, con una massa 5,5 volte quella terrestre, scoperta grazie all'effetto lente gravitazionale, e HD 69830 b, con una massa pari a 10 volte quella terrestre.\nNell'aprile 2007 un gruppo svizzero, guidato da St\u00e9phane Udry, ha annunciato la scoperta di due super Terre attorno alla nana rossa Gliese 581, denominate Gliese 581 c e d ed entrambe ritenute al limite della zona abitabile del sistema. Al momento della scoperta si riteneva che Gliese 581 c, che possiede una massa pari a 5 volte quella terrestre e dista mediamente dalla stella madre (), si trovasse nel bordo pi\u00f9 interno e caldo della zona abitabile. Pertanto si ritenne inizialmente che la temperatura del pianeta variasse tra un minimo di (), con un'albedo paragonabile a Venere, ed un massimo di (), con un'albedo paragonabile a quella terrestre. Ricerche successive hanno per\u00f2 mostrato che Gliese 581 c si troverebbe ben pi\u00f9 internamente rispetto alla zona abitabile del sistema e soffrirebbe inoltre di un importante effetto serra, simile a quello che affligge Venere. Gliese 581 d, con una massa 7,7 volte quella terrestre, orbita invece all'interno della zona abitabile, in corrispondenza del suo limite esterno.\nNel giugno 2008 \u00e8 stata scoperta una delle super Terre di massa pi\u00f9 piccola, MOA-2007-BLG-192Lb; individuato grazie all'effetto lente gravitazionale, il pianeta possiede una massa di circa 3,3 M\u2295 ed orbita attorno ad una nana bruna.\nNello stesso mese \u00e8 stata annunciata la scoperta di tre super Terre orbitanti attorno ad una stella un po' pi\u00f9 piccola del Sole, HD 40307. Il primo pianeta ha una massa pari a 4,2 masse terrestri, il secondo 6,7 e il terzo 9,4. I tre pianeti sono stati individuati grazie al metodo della velocit\u00e0 radiale calcolata mediante lo spettrografo HARPS situato in Cile, presso l'osservatorio di La Silla. Lo stesso team ha annunciato la scoperta di un ulteriore pianeta con 7,5 masse terrestri intorno alla stella HD 181433, attorno alla quale orbita un pianeta simile a Giove gi\u00e0 noto con un periodo di tre anni.\nNel febbraio 2009 \u00e8 stata annunciata la scoperta di CoRoT-7 b, con una massa stimata di 4,8 M\u2295 ed un periodo orbitale di appena 0,853 giorni; la densit\u00e0 stimata sembra indicare una composizione molto simile a quella dei pianeti del sistema solare interno, dunque con prevalenza di silicati. CoRoT-7 b, scoperto appena dopo HD 7924 b, \u00e8 la prima super Terra individuata attorno ad una stella di sequenza principale che non sia una nana rossa.\nIl 21 aprile 2009 \u00e8 stata annunciata la scoperta di un'altra super Terra intorno a Gliese 581: Gliese 581 e. Con una massa di circa , \u00e8 il pi\u00f9 piccolo esopianeta sinora individuato attorno ad una stella di sequenza principale; orbita intorno alla sua stella in 3,15 giorni ad una distanza media di . Si ritiene che il pianeta sperimenti un riscaldamento mareale almeno 100 volte superiore a quello che il satellite Io subisce da Giove.\nNel dicembre 2009 \u00e8 stata annunciata la scoperta di Gliese 1214 b, 2,7 volte pi\u00f9 massiccio della Terra, la cui densit\u00e0 \u00e8 compatibile con quella ipotizzata per un pianeta oceano.\nDelle 32 super Terre scoperte nel 2009, 24 sono state scoperte tramite lo strumento HARPS montato sui telescopi Keck.\nNel gennaio 2010 \u00e8 stato individuato il pianeta HD 156668 b; la sua massa minima di 4,15 masse terrestri lo rende il secondo pianeta meno massiccio ad esser stato scoperto mediante il metodo della velocit\u00e0 radiale, dopo Gliese 581 e.\nIl 24 agosto \u00e8 stata annunciata la scoperta di un sistema planetario costituito da almeno sette pianeti, non tutti confermati, in orbita attorno alla nana gialla HD 10180; uno dei pianeti non confermati, HD 10180 b, possiederebbe una massa di , che lo renderebbe, qualora venisse confermato, l'esopianeta meno massiccio scoperto attorno ad una stella di sequenza principale; vi \u00e8 per\u00f2 una probabilit\u00e0 del 98,6% che il pianeta sia realmente esistente.\nIl 29 settembre \u00e8 stata annunciata la scoperta, tramite la misurazione della velocit\u00e0 radiale, di una quarta super Terra attorno a Gliese 581; denominato Gliese 581 g o, amichevolmente, \"Zarmina\", il pianeta presenta una massa 3,1 volte quella terrestre ed orbita secondo una traiettoria quasi circolare ad una distanza media dalla stella di , che lo colloca nella zona abitabile. La scoperta del pianeta, assieme a quella contemporanea di Gliese 581 f, \u00e8 stata messa in dubbio da una successiva analisi dei dati, dalla quale non si \u00e8 avuto un riscontro preciso dell'effettiva presenza di questi ultimi due pianeti; l\"Extrasolar Planet Encyclopedia\" li classifica, a dicembre 2011, come \"non confermati\".\nAnni duemiladieci (2011-2020).\nIl 2 febbraio 2011 il telescopio spaziale Kepler ha trasmesso una lista di 1235 probabili pianeti extrasolari, che comprende 68 possibili pianeti di dimensioni simili alla Terra (R\u00a0&lt;\u00a01,25 R\u2295) e altre 288 possibili super Terre (1,25\u00a0R\u2295\u00a0&lt;\u00a0R\u00a0&lt;\u00a02\u00a0R\u2295). Inoltre, 54 probabili pianeti sono stati individuati nella zona abitabile del loro sistema; sei di questi hanno dimensioni inferiori al doppio di quelle terrestri: KOI 326.01 (R\u00a0=\u00a00,85\u00a0R\u2295), KOI 701.03 (R\u00a0=\u00a01,73\u00a0R\u2295), KOI 268.01 (R\u00a0=\u00a01,75\u00a0R\u2295), KOI 1026.01 (R\u00a0=\u00a01,77\u00a0R\u2295), KOI 854.01 (R\u00a0=\u00a01,91\u00a0R\u2295), KOI 70.03 (R\u00a0=\u00a01,96\u00a0R\u2295). Degno di nota \u00e8 anche un sistema costituito da ben sei pianeti, denominati da \"b\" a \"g\", in orbita attorno a Kepler-11, una nana gialla molto simile al Sole. Tutti e sei i pianeti, le cui masse sono comprese tra 2,3 e 13,5 M\u2295, sono transitanti sulla superficie della stella, in virt\u00f9 della loro inclinazione rispetto alla nostra linea di vista inferiore al grado. Questa propriet\u00e0 ha reso possibile una misurazione diretta dei diametri e dei periodi orbitali semplicemente monitorando le eclissi della stella da parte dei pianeti. Il sistema \u00e8 il pi\u00f9 compatto conosciuto: le orbite dei pianeti da \"b\" ad \"f\" infatti giacciono tutte ad una distanza inferiore a quella che separa Mercurio dal Sole, mentre l'orbita di \"g\" \u00e8 pi\u00f9 larga del 20% rispetto all'orbita di Mercurio.\nSulla base di queste ultime scoperte, gli astronomi ipotizzano che possano trovarsi almeno probabili pianeti abitabili entro mille anni luce dalla Terra, almeno 50 miliardi di pianeti di tipo roccioso solamente nella Via Lattea, 500 milioni dei quali probabilmente orbitanti nella zona abitabile del loro sistema.\nLa scoperta di altre quattro super Terre (Gliese 370 b e le tre orbitanti attorno al sistema di HD 20794) tramite lo spettrografo HARPS dell'ESO \u00e8 stata annunciata il 17 agosto 2011; tra queste, Gliese 370 b giacerebbe al limite interno della zona abitabile del sistema e sarebbe potenzialmente abitabile qualora possedesse una copertura nuvolosa in grado di coprire pi\u00f9 del 50% della superficie planetaria. Altre 10 super Terre, su 41 nuovi esopianeti scoperti, sono state confermate il 12 settembre.\nIl 5 dicembre 2011 \u00e8 stata annunciata e confermata la scoperta, tramite il telescopio Kepler, della prima super Terra inequivocabilmente orbitante nella zona abitabile del suo sistema planetario: si tratta di Kepler-22 b, un pianeta di raggio 2,4 volte quello terrestre, che orbita ad una distanza dalla sua stella (una nana gialla lievemente pi\u00f9 piccola del Sole) di circa .\nNel settembre 2012 \u00e8 stata annunciata la scoperta di due pianeti in orbita attorno a Gliese 163, dei quali uno, Gliese 163 c, con una massa pari a 6,9 volte la massa della Terra e probabilmente orbitante nella zona abitabile del sistema. Nell'ottobre dello stesso anno \u00e8 stato dato l'annuncio della probabile scoperta di una super terra anche attorno ad , facente parte del sistema stellare pi\u00f9 vicino al Sole, mentre a dicembre sono state annunciate cinque super Terre in orbita attorno alla vicina , uno dei quali, e, sarebbe all'interno della zona abitabile.\nNel gennaio 2013 \u00e8 stata poi annunciata la scoperta, in seguito all'analisi dei dati forniti dal telescopio spaziale Kepler, di un possibile pianeta, denominato KOI-172.02, molto simile alla Terra () che orbita nella zona abitabile del sistema di una nana gialla simile al Sole; questo pianeta \u00e8 ritenuto un possibile candidato ad ospitare forme di vita extraterrestri. Nell'aprile dello stesso anno \u00e8 stata annunciata la scoperta di cinque pianeti orbitanti all'interno della zona abitabile della stella Kepler-62, distante 1\u00a0200 anni luce dal sistema solare. Altre tre super Terre sono state individuate attorno alla nana rossa Gliese 667 C e sono parte di un sistema pi\u00f9 ampio comprendente altri quattro pianeti.\nCaratteristiche.\nRaggio, composizione e gravit\u00e0.\nA causa della loro massa maggiore rispetto a quella terrestre, le caratteristiche fisiche delle super Terre differiscono in maniera sostanziale da quelle del nostro pianeta.\nCaratteristica principale delle super Terre \u00e8 l'alto valore della gravit\u00e0 superficiale, in genere maggiore di quella di Nettuno e Saturno (e in certi casi anche di quella di Giove), che dipende strettamente dal valore della massa e dalle dimensioni di questi pianeti. Un gruppo di astronomi ha sviluppato dei modelli fisico-matematici per dedurre le dimensioni di quattordici diverse tipologie di pianeti che si ritiene possano esistere nella nostra Galassia; tra questi, pianeti composti da sostanze pure, quali acqua e/o ghiaccio (pianeti oceano), carbonio, ferro, silicati, monossido di carbonio, carburo di silicio, e da miscele di queste sostanze. Il gruppo ha calcolato in che modo la gravit\u00e0 arrivi a comprimere questi pianeti, consentendo di predire un preciso valore del diametro a seconda della composizione e della massa presa in esame. Ad esempio, un pianeta di massa terrestre composto da acqua e/o ghiaccio avrebbe un diametro di circa , mentre un pianeta ferroso di egual massa avrebbe un diametro di appena ; per raffronto, la Terra, costituita prevalentemente da silicati con un nucleo ferroso, ha un diametro equatoriale di . Se ne deduce dunque che i pianeti a prevalenza d'acqua e ghiaccio siano i meno densi, mentre i pianeti ferrosi siano quelli con la densit\u00e0 maggiore; bisogna comunque tenere presente che, a parit\u00e0 di composizione, un pianeta massiccio \u00e8 pi\u00f9 denso di un pianeta meno massiccio.\nUno studio condotto sul pianeta Gliese 876 d ha reso noto che sarebbe teoricamente possibile dedurre la composizione di una super Terra calcolando la densit\u00e0 a partire dal raggio, misurabile durante il transito sulla superficie della stella, e dalla massa del pianeta, deducibile tramite le misurazioni astrometriche. Nel caso specifico, dal momento che Gliese 876 d non \u00e8 un pianeta transitante e dato che l'unico valore noto \u00e8 la sua massa (), il suo raggio teorico calcolato \u00e8 compreso tra (), assumendo che si tratti di un pianeta di silicati con un grande nucleo ferroso, e (), assumendolo un pianeta oceano. La gravit\u00e0 superficiale stimata per un pianeta il cui raggio \u00e8 compreso entro questo range andrebbe tra 1,9 e 3,3 g (19 e ).\nFormazione e struttura.\nLa struttura di una super Terra riflette le modalit\u00e0 che hanno condotto alla sua formazione. A seconda della regione del sistema planetario in cui il pianeta si \u00e8 formato, \u00e8 possibile riconoscere due tipi principali di super Terre: le super Terre ricche in acqua e ghiaccio, che si sono formate al di l\u00e0 della \"frost line\" del sistema e che daranno luogo ai pianeti oceano, e le super Terre povere d'acqua, simili grossomodo ai pianeti del sistema solare interno e formatesi internamente alla \"frost line\".\nLa formazione di una super Terra povera d'acqua ricalca sostanzialmente la formazione dei pianeti rocciosi del sistema solare. L'urto e l'aggregazione dei planetesimi, frammenti di roccia ricchi di ferro e silicati presenti nel disco circumstellare residuato dalla nascita della stella madre, determina la formazione di un certo numero di protopianeti, che, in virt\u00f9 dell'enorme attrito causato dalle plurime collisioni, si presentano come delle caldissime sfere di roccia fusa che irradiano calore nello spazio circostante. Il raffreddamento della parte pi\u00f9 superficiale del magma determina la formazione di strutture cristalline di silicati di ferro, da cui avranno origine dei minerali. A seconda della quantit\u00e0 di ossigeno dei silicati, una parte del ferro pu\u00f2 non venire incorporata nei minerali nascenti; questa frazione libera di ferro, a causa della sua densit\u00e0 maggiore rispetto al resto del magma silicatico, sprofonda verso il centro del pianeta nascente, andando a costituire un nucleo circondato da un mantello di magma prevalentemente silicatico; l'interno del pianeta in formazione assume cos\u00ec un aspetto pluristratificato, simile a quello della Terra. Ci\u00f2 che differenzia il nucleo di una super Terra da quello terrestre \u00e8 il fatto che il primo, nonostante le elevatissime temperature (), si presenterebbe completamente solido a causa delle elevate pressioni che gravano su di esso; il nucleo terrestre \u00e8 composto invece da una frazione solida, detta nucleo interno, circondata da un involucro fluido, il nucleo esterno, percorso da correnti convettive che sarebbero responsabili del campo geomagnetico.\nTra le super Terre povere d'acqua sono annoverati gli ipotetici pianeti di carbonio, che orbiterebbero attorno a stelle originatesi a partire da nebulose particolarmente ricche di questo elemento e povere in ossigeno. La loro struttura interna comprende un nucleo ferroso, circondato da un mantello interno di carburi e un mantello esterno di grafite, sovrastato a sua volta da una sottile crosta e, in alcuni casi, da un'atmosfera secondaria, ricca di composti del carbonio. Si ritiene che se nel mantello esterno si raggiungessero opportune condizioni di pressione, alcuni strati di grafite, dello spessore anche di diversi chilometri, potrebbero cristallizzare in diamante.\nNotevolmente differente \u00e8 la formazione dei pianeti ricchi d'acqua, rappresentati dai pianeti oceano: come gi\u00e0 accennato, questi pianeti si formano al di l\u00e0 della \"frost line\", che corrisponde ad una distanza dalla stella tale che la temperatura \u00e8 sufficientemente bassa da permettere ai composti volatili contenenti idrogeno, come l'acqua, l'ammoniaca e il metano, di raggiungere lo stato di ghiaccio. La loro struttura \u00e8 assai peculiare: questi pianeti sono infatti caratterizzati da grandissime quantit\u00e0 d'acqua, che danno luogo ad un oceano superficiale profondo diverse centinaia di chilometri. Negli strati inferiori di questo immenso oceano l'acqua, per effetto della grandissima pressione, raggiunge lo stato solido: si crea cos\u00ec un secondo mantello, pi\u00f9 superficiale rispetto a quello di roccia, costituito da ghiaccio. Non si tratta per\u00f2 del comune ghiaccio visibile nelle regioni fredde del nostro pianeta, il ghiaccio Ih, ma delle calde forme cristalline note come ghiaccio VII, X e XI, che si formano a seguito di pressioni elevatissime.\nAttivit\u00e0 geologica.\nAlcuni modelli teorici indicano che alcune super Terre possono manifestare un'attivit\u00e0 geologica affine a quella del nostro pianeta, caratterizzata forse da una tettonica a placche.\nL'attivit\u00e0 geologica della Terra \u00e8 alimentata dai moti convettivi che il magma del mantello compie in virt\u00f9 del calore endogeno, che \u00e8 in parte un residuo del processo di formazione planetaria e in parte \u00e8 dovuto al decadimento degli elementi radioattivi presenti nel mantello. Supponendo che possieda una concentrazione di tali elementi affine a quella del nostro pianeta, dal momento che questi hanno una diffusione uniforme nella Galassia, \u00e8 ragionevole pensare che una super Terra, in virt\u00f9 della sua grande massa, abbia una quantit\u00e0 maggiore di elementi radioattivi e dunque sviluppi un maggior calore endogeno, che alimenterebbe dunque nel mantello dei moti convettivi pi\u00f9 energici. La conseguenza sarebbe una tettonica a placche pi\u00f9 violenta di quella terrestre, caratterizzata dalla presenza di zolle pi\u00f9 sottili rispetto a quelle terrestri a causa di un pi\u00f9 rapido \"turn-over\" della crosta planetaria, che si riflette in un minor tempo a sua disposizione per raffreddarsi ed ispessirsi. Nonostante il ridotto spessore della crosta, le faglie dovrebbero presentare una resistenza analoga a quella terrestre a causa della maggiore forza di gravit\u00e0 che esercita una maggiore pressione su di esse.\nI modelli suggeriscono che sorprendentemente la massa della Terra sia appena superiore al limite necessario per poter avere una tettonica attiva; questo spiega come mai Venere, che \u00e8 appena meno massiccio della Terra, possieda una tettonica appena accennata, mentre Marte, con una massa circa un decimo di quella terrestre, si presenta geologicamente inattivo.\nClima ed abitabilit\u00e0.\nL'attivit\u00e0 geologica, e in particolare il vulcanismo, immette nell'atmosfera del nostro pianeta grandi quantit\u00e0 di gas, come l'anidride carbonica, che reagisce con il silicato di calcio delle rocce producendo carbonato di calcio e silice, solidi insolubili che sedimentano nei fondali oceanici. Il processo di subduzione della sottile crosta oceanica trasporta questi sedimenti nel mantello; la subduzione rifornisce cos\u00ec il mantello di carbonio, il quale, riconvertito in anidride carbonica, torna nell'atmosfera consentendo a questo ciclo di reazioni di riprendere. L'importanza di questo \"ciclo carbonio-silicio\" consiste nel fatto che il tutto agisce come un termostato che mantiene stabile la temperatura terrestre, contribuendo a mantenere l'acqua allo stato liquido e dunque rendendo il pianeta adatto a sviluppare la vita come la conosciamo. L'ipotetica maggiore efficienza della tettonica di una super Terra accelererebbe i tempi di questo ciclo, rendendo per certi versi questi pianeti pi\u00f9 adatti allo sviluppo di forme di vita.\nLa grande massa consente inoltre alla super Terra di trattenere un'atmosfera sufficientemente spessa in maniera pi\u00f9 efficiente ed impedisce alle molecole d'acqua di sfuggire nello spazio. Tuttavia non possediamo informazioni precise sulle atmosfere delle super Terre e non si conoscono con esattezza le temperature superficiali di questi pianeti n\u00e9 l'eventuale presenza di un effetto serra, anche se \u00e8 possibile stimare una temperatura di equilibrio in relazione dal grado di insolazione ricevuta dal pianeta e dall'albedo del pianeta. Ad esempio, per la Terra questa temperatura \u00e8 di (), ben al di sotto della temperatura media del pianeta; \u00e8 la presenza di importanti quantit\u00e0 di gas serra e del suddetto ciclo carbonio-silicio a far s\u00ec che la Terra mantenga una temperatura media tale da mantenere l'acqua allo stato liquido. Allo stesso modo, Venere ha una temperatura di equilibrio di (), nonostante l'imponente effetto serra che affligge l'atmosfera venusiana faccia s\u00ec che il pianeta abbia una temperatura reale di 737 K (464\u00a0\u00b0C)."}
{"id": "1480199", "revid": "433605", "url": "https://it.wikipedia.org/wiki?curid=1480199", "title": "Santa Teresinha (Bahia)", "text": "Santa Teresinha \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Feira de Santana."}
{"id": "1480203", "revid": "991694", "url": "https://it.wikipedia.org/wiki?curid=1480203", "title": "We Were Born to Fly", "text": ""}
{"id": "1480205", "revid": "1573940", "url": "https://it.wikipedia.org/wiki?curid=1480205", "title": "Okenia eolida", "text": "Okenia eolida () \u00e8 un mollusco nudibranchio della famiglia Goniodorididae.\nDescrizione.\nDifferisce da \"Okenia pilosa\" per avere un minor numero di papille laterali digitiformi.\nDistribuzione e habitat.\nRinvenuta al largo delle coste della Nuova Zelanda, dell'Australia orientale, delle Filippine e della California."}
{"id": "1480206", "revid": "433605", "url": "https://it.wikipedia.org/wiki?curid=1480206", "title": "Santan\u00f3polis", "text": "Santan\u00f3polis \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Feira de Santana."}
{"id": "1480211", "revid": "1788047", "url": "https://it.wikipedia.org/wiki?curid=1480211", "title": "Santo Est\u00eav\u00e3o", "text": "Santo Est\u00eav\u00e3o \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Feira de Santana."}
{"id": "1480212", "revid": "124185007", "url": "https://it.wikipedia.org/wiki?curid=1480212", "title": "Muriel Barbery", "text": "Allieva dell'\u00c9cole Normale Sup\u00e9rieure \u00e8 stata docente di filosofia presso un \"Institut universitaire de formation des ma\u00eetres\" (\"Istituto universitario di formazione degli insegnanti\").\nIl suo secondo romanzo \"L'\u00c9l\u00e9gance du h\u00e9risson\" (\"L'eleganza del riccio\") \u00e8 stato una delle sorprese editoriali del 2007 in Francia: ha infatti avuto ben 50 ristampe ed ha venduto oltre 2 milioni di copie, occupando il primo posto nella classifica delle vendite per trenta settimane. Al 2011, il romanzo ha venduto oltre 5 milioni di copie in tutto il mondo.\nL'edizione italiana, forte di oltre 1.700.000 copie vendute grazie al passaparola dei lettori, ha raggiunto, nel febbraio 2008, il primo posto nella classifica generale dei libri.\nA seguito di questo successo, nel 2008 \u00e8 stato ripubblicato in Italia il suo primo romanzo \"Une gourmandise\" (\"Estasi culinarie\"), uscito in Francia nel 2000."}
{"id": "1480214", "revid": "1728", "url": "https://it.wikipedia.org/wiki?curid=1480214", "title": "Dimitry Fomin", "text": ""}
{"id": "1480217", "revid": "1788047", "url": "https://it.wikipedia.org/wiki?curid=1480217", "title": "S\u00e3o Gon\u00e7alo dos Campos", "text": "S\u00e3o Gon\u00e7alo dos Campos \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Feira de Santana."}
{"id": "1480223", "revid": "433605", "url": "https://it.wikipedia.org/wiki?curid=1480223", "title": "Serra Preta", "text": "Serra Preta \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Feira de Santana."}
{"id": "1480227", "revid": "686936", "url": "https://it.wikipedia.org/wiki?curid=1480227", "title": "Dallas Cowboys", "text": "I Dallas Cowboys sono una squadra di football americano della National Football League, con sede a Frisco, nell'area metropolitana di Dallas, in Texas. Competono nella East Division della National Football Conference. Il logo \u00e8 una stella a cinque punte con i colori blu e bianco.\nI Dallas Cowboys sono una delle franchigie pi\u00f9 importanti e conosciute della lega: talvolta, infatti, vengono chiamati \"America's Team\" in quanto contano molti tifosi anche al di fuori dell'area in cui ha sede la squadra (il termine deriva dal titolo del film-documentario sulla loro stagione del 1979).\nL'importanza del club risulta, invece, evidente dai record che detiene: i Cowboys sono la seconda squadra pi\u00f9 vincente dell'NFL (a pari merito con i San Francisco 49ers) con cinque vittorie al Super Bowl all'attivo e sono la seconda squadra per numero di partecipazioni insieme ai Pittsburgh Steelers e ai Denver Broncos (8) dietro solo ai New England Patriots (11). Sono, inoltre, la franchigia americana con il maggior giro di affari, oltre che la prima squadra sportiva a livello globale. I Dallas Cowboys vantano, inoltre, altri primati come il maggior numero di stagioni consecutive (20, dal 1966 al 1985) chiuse con un record positivo (pi\u00f9 vittorie che sconfitte nelle 16 partite di stagione regolare) e quello del maggior numero di partite di fronte a uno stadio tutto esaurito (160). Inoltre \u00e8 stata proprio la direzione dei Cowboys a ideare e poi lanciare la moda nel 1972 di una squadra di ballerine professioniste, con complessi numeri coreografati per l'intrattenimento del pubblico, al posto delle solite \"cheerleader\". Cos\u00ec le Dallas Cowboys Cheerleaders, a volte chiamate anche le Dallas Cowgirls, sono diventate un elemento di spettacolo che hanno portato maggior visibilit\u00e0 e popolarit\u00e0 al club, un modello del business \"sport/show\" che \u00e8 stato copiato e implementato da quasi ogni squadra professionista di ogni sport americano a oggi.\nAl 2019, secondo la rivista \"Forbes\", il valore dei Cowboys \u00e8 di circa 5,5 miliardi di dollari (di cui il 7% rappresentato da debiti), e questo li rende la squadra NFL con il pi\u00f9 alto valore economico.\nStoria.\nNel 1960 i Dallas Cowboys entrano nella National Football League (NFL) come \"expansion team\", ovvero come nuova squadra che entra a fare parte della lega. La squadra gioc\u00f2 per i primi 11 anni (fino al 1971) al Cotton Bowl e qui, nella stagione successiva all'ingresso nella NFL, arriva la prima vittoria della storia della franchigia texana (27 a 24 contro i Pittsburgh Steelers). Con il passare degli anni, la squadra si rafforz\u00f2 e nel 1966 vinse la East Division qualificandosi per la prima volta ai playoff, la prima di venti partecipazioni consecutive sotto la direzione dell'allenatore Tom Landry.\nNel 1970 la franchigia texana arriv\u00f2 a disputare per la prima volta il Super Bowl (Super Bowl V, disputato all'Orange Bowl di Miami) perdendo per 16 a 13 contro gli allora Baltimore Colts. Nel 1971 la squadra si trasfer\u00ec dal Cotton Bowl al nuovo Texas Stadium (65.675 posti a sedere) che verr\u00e0 utilizzato fino al 2008. Dopo una serie di cinque stagioni, caratterizzate da un continuo progresso in termini di risultati, giunse nel 1971 la prima vittoria al Super Bowl (il Super Bowl VI), disputato nel Tulane Stadium di New Orleans (Louisiana)) contro i Miami Dolphins con un punteggio di 24 a 3. Nel 1975 la squadra di Dallas raggiunge per la terza volta nella sua storia il Super Bowl (Super Bowl X, disputato a Miami), ma per la seconda volta ne usc\u00ec sconfitta (21 a 17 contro i Pittsburgh Steelers). Nel 1977 la squadra vinse il suo secondo titolo, conquistando il Super Bowl XII al Louisiana Superdome di New Orleans contro i Denver Broncos nella vittoria per 27 a 10.\nNella stagione successiva i Cowboys raggiunsero per la quinta volta il Super Bowl (il Super Bowl XIII), ma ancora una volta, nonostante un finale di partita emozionante, vengono sconfitti dagli Steelers con il punteggio di 35 a 31. Negli anni successivi la franchigia di partecipa sempre ai playoff, raggiunge per due volte la finale della NFC ma la perde entrambe le volte: nel 1980 contro i Philadelphia Eagles e nel 1981 contro i San Francisco 49ers. Nel 1986, dopo 20 stagioni positive consecutive (pi\u00f9 vittorie che sconfitte), Dallas chiuse con 7 vittorie e 9 sconfitte, chiudendo una striscia da record.\nNel 1992 i Cowboys raggiunsero la finale della NFC dopo dieci anni e sconfissero i San Francisco 49ers per 30\u201320 ottenendo cos\u00ec l'accesso al Super Bowl XXVII, disputato al Rose Bowl Stadium di Pasadena (California) dove vinsero contro i favoriti Buffalo Bills (52 a 17). In questa stagione la squadra texana mise a referto un altro record inviando 11 giocatori al Pro Bowl: Troy Aikman, Emmitt Smith, Michael Irvin, Thomas Everett, Daryl Johnston, Russell Maryland, Nate Newton, Ken Norton Jr., Jay Novacek, Mark Stepnoski e Erik Williams.\nNel 1993 la franchigia disput\u00f2 la seconda finale di Conference consecutiva, disputata ancora una volta contro i 49ers, vincendo per 38 a 28 e ottenendo l'accesso al Super Bowl XXVIII di Atlanta) vinto, per il secondo anno consecutivo, Buffalo Bills con il punteggio di 30 a 13. Nella stagione 1995, dopo avere chiuso la stagione regolare con 12 vittorie e 4 sconfitte, i Cowboys vinsero il loro ottavo titolo della NFC, sconfiggendo i Green Bay Packers per 38 a 27 e andando, cos\u00ec, a disputare il Super Bowl XXX, disputato al Sun Devil Stadium di Tempe (Arizona)) che li vede uscire vittoriosi contro i gli Steelers (27 a 17); fu la prima volta in tre incontri al Super Bowl (X, XII e XXX) che la franchigia texana sconfisse quella della Pennsylvania e la prima volta che una squadra vinse il Super Bowl per tre volte in quattro anni.\nNegli anni 2000 i Dallas Cowboys, guidati dal quarterback Tony Romo, raggiunsero i playoff in quattro occasioni (2003, 2006, 2007, 2009), ma vennero sconfitti rispettivamente da Carolina Panthers (29 a 10), Seattle Seahawks (21 a 20) e New York Giants (21-17). Nel 2009 venne inaugurato il nuovo stadio della squadra: il Cowboys Stadium, da 80.000 posti a sedere. La prima partita nel nuovo stadio vide la partecipazione dell' ex-presidente George W. Bush e fece registrare il record di 105.121 spettatori. Nonostante la grande attesa i Cowboys furono sconfitti per 33 a 31 dai New York Giants. La stagione 2009 per\u00f2 si chiuse con bilancio positivo, con il successo all'ultima giornata sui Philadelphia Eagles, che permise a Dallas di finire la stagione con un bilancio di 11 vittorie e 5 sconfitte, vincendo anche il titolo della |NFC East per la seconda volta in tre anni. Nei playoff successivi i Cowboys superarono il primo turno (sempre contro gli Eagles), ma furono sconfitti nei Divisional Playoff dai Minnesota Vikings.\nPer quattro stagioni consecutive (2010-2013) Dallas non raggiunse pi\u00f9 i playoff. Torn\u00f2 a vincere la propria division nel 2014, venendo eliminata nel secondo turno di playoff dai Packers. Dopo una stagione da 4-12 nel 2015 il club, guidato dai rookie Dak Prescott ed Ezekiel Elliott, si riprese nel 2016 terminando la stagione regolare con il miglior record della NFC (13-3) ma venendo ancora eliminata da Green Bay nel divisional round.\nGiocatori importanti.\nMembri della Pro Football Hall of Fame.\nFino alla stagione 2017 sedici tra giocatori e membri dello staff dei Cowboys sono stati inseriti nella Pro Football Hall of Fame.\nNumeri ritirati.\nI Dallas Cowboys adottano una politica per la quale non ritirano i numeri di maglia dei grandi campioni del passato. Tuttavia alcuni sono \"non ufficialmente inattivi\", cos\u00ec che \u00e8 raro che i numeri dei giocatori presenti nel \"Ring of Honor\" vengano utilizzati dai giocatori in attivit\u00e0. Per esempio i numeri di maglia di Aikman (8), Staubach (12), Hayes e Smith (22), Irvin (88), e Lilly (74) non furono assegnati durante la stagione 2008. Per la stagione 2010 il numero 88 fu assegnato al rookie Dez Bryant che lo mantenne fino al 2017. Tale numero torn\u00f2 disponibile per il rookie CeeDee Lamb nel 2020.\nRecord di franchigia.\nCarriera\nStagionali\nRivalit\u00e0.\nIl fatto che la NFC East Division sia una delle meno variate dal momento della sua istituzione e il fatto che i Cowboys siano una delle squadre pi\u00f9 tifate, ricche e famose dell'intera lega ha portato alla nascita di alcune rivalit\u00e0 storiche che vedono protagonista la franchigia texana. In particolare sono considerate squadre rivali dai tifosi di Dallas i Philadelphia Eagles, i Giants, i Pittsburgh Steelers, i 49ers e soprattutto i Redskins.\nWashington Redskins.\nDefinita dalla rivista \"Sports Illustrated\" come la pi\u00f9 accesa rivalit\u00e0 nella NFL e una delle pi\u00f9 accese nel mondo dello sport, la rivalit\u00e0 tra i Cowboys e i Redskins decoll\u00f2 fin da subito. Alcune fonti dicono sia nata prima ancora della nascita dei Cowboys, in seguito a dissapori tra George Preston Marshall, proprietario dei capitolini, e Clint Murchison Jr., imprenditore e fondatore della squadra texana. Il motivo sarebbe da ricercarsi nei piani di Marshall di mettere le mani sul bacino di tifosi provenienti dagli stati del sud, dove, fino alla fondazione dei Cowboys, non esistevano squadre di football professionistiche (per ingraziarsi ancora di pi\u00f9 il pubblico abituato alla segregazione, non mise sotto contratto nessun giocatore afro-americano fino al 1962). Redskins e Cowboys erano tra le franchigie pi\u00f9 competitive a cavallo tra gli anni '70 e '80 e le prestazioni sul campo contribuirono al nascere di una fortissima antipatia tra le due franchigie. Negli anni 2000 e 2010 entrambe le compagini hanno avuto una flessione nei risultati, ma questo non ha alterato l'intensit\u00e0 e la durezza nelle partite disputate.\nPhiladelphia Eagles.\nLe gare tra Cowboys e Philadelphia Eagles sono particolarmente intense dalla fine degli anni '70, quando, dopo un lungo periodo negativo, Philadelphia torn\u00f2 alla ribalta come contendente per il campionato. Da allora vi sono stati molti episodi che hanno aumentato la tensione tra queste franchigie. Nel 1989 Buddy Ryan, capo allenatore e tifoso degli Eagles, fu accusato da Jimmy Johnson, head coach di Dallas, di avere promesso ai suoi giocatori una \"taglia\" da 200 dollari per chi fosse riuscito a fare infortunare intenzionalmente Luis Zendejas e Troy Aikman, rispettivamente kicker e quarterback dei Cowboys. Nel 1999 Michael Irvin rimase immobile a terra durante una partita giocata a Filadelfia e si temette una possibile paralisi, mentre i tifosi di casa stavano esultando vedendo la scena.\nNew York Giants.\nGiants e Cowboys giocano nella stessa division ininterrottamente dal 1960. I newyorchesi erano una contendente negli anni '50 e '60 (quando i texani si erano appena formati), Dallas lo divenne negli anni '70, quando i Giants si trovavano in difficolt\u00e0. Il fatto di essere due squadre storicamente vincenti nella stessa division ha portato a una rivalit\u00e0 molto sentita da entrambi i lati. Questa rivalit\u00e0 \u00e8 singolare nel panorama sportivo americano, visto che nessuna altra squadra professionistica texana gioca nella stessa division o intrattiene una rivalit\u00e0 con una squadra dello stato di New York.\nPittsburgh Steelers.\nLa rivalit\u00e0 Steelers-Cowboys nasce con il contemporaneo periodo d'oro di entrambe le squadre negli anni '70. Le due franchigie si imposero a livello nazionale, conquistando titoli e tifosi fuori dalla loro zona geografica, creandosi un bacino di supporter a livello nazionale. Allora le due squadre avevano filosofie di gioco diverse: Dallas in attacco puntava maggiormente sul gioco sui passaggi, guidata dal quarterback Roger Staubach e aveva una difesa divenuta nota con il nome \"Doomsday Defence\", mentre Pittsburgh aveva la nomea di essere squadra \"operaia\", con un solido gioco sulle corse e la celebre Steel Curtain in difesa. Questo ha generato una rivalit\u00e0, nonostante Steelers e Cowboys non giocassero (e non giochino tuttora) nella stessa conference. Le due squadre si sono affrontate per tre volte in un Super Bowl (X, XIII, XXX), con la squadra della Pennsylvania vincente le prime due volte e i texani campioni nell'ultima. Questi tre incontri rendono Steelers-Cowboys la partita pi\u00f9 volte disputatasi al Super Bowl.\nSan Francisco 49ers.\nLa rivalit\u00e0 tra 49ers e Cowboys \u00e8 una delle pi\u00f9 iconiche della lega e risale fino agli anni '70, quando entrambe le squadre erano tra le pi\u00f9 forti e competitive di tutta la NFL. La sfida per l'NFC Championship del 1981 tra queste due squadre \u00e8 considerata una delle pi\u00f9 famose nella storia del football americano, quando Joe Montana e Dwight Clark realizzarono \"the Catch\" permettendo a San Francisco di vincere la partita all'ultimo minuto. Le due squadre si incontrarono ancora per tre volte consecutive nell'NFC Championship Game tra il 1992 e il 1994: tutte e tre le volte la squadra vincente di quell'incontro (Dallas le prime due volte, San Francisco nel '94) avrebbe poi vinto il Super Bowl. Nella rivalit\u00e0 sportiva \u00e8 anche presente la rivalit\u00e0 territoriale tra lo stato della California e quello del Texas. Nonostante queste due squadre non stiano vivendo il loro momento migliore negli anni 2010, la rivalit\u00e0 rimane comunque molto sentita da entrambe le parti."}
{"id": "1480230", "revid": "1788047", "url": "https://it.wikipedia.org/wiki?curid=1480230", "title": "Tanquinho", "text": "Tanquinho \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Feira de Santana."}
{"id": "1480232", "revid": "433605", "url": "https://it.wikipedia.org/wiki?curid=1480232", "title": "Teodoro Sampaio (Bahia)", "text": "Teodoro Sampaio \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Feira de Santana."}
{"id": "1480233", "revid": "254059", "url": "https://it.wikipedia.org/wiki?curid=1480233", "title": "Placido Fabris (garibaldino)", "text": "Biografia.\nNacque a Povegliano (TV) dove il padre, originario di Pieve d'Alpago (Belluno), s'era stabilito circa una quindicina d'anni prima, appena conseguita la laurea a Padova, per esercitarvi la condotta medica.\nCompiuti gli studi classici, Placido Fabris segu\u00ec le orme paterne, avviandosi ai corsi di medicina, tenuti tra le universit\u00e0 di Padova, Pavia e Bologna, fra le pause che lo videro indossare la camicia rossa in tutte le campagne dell'epopea garibaldina. Evidentemente, gli studi liceali ed universitari lo misero in contatto con le punte pi\u00f9 avanzate del pensiero risorgimentale, in quel Veneto che a met\u00e0 ottocento ribolliva e scalpitava contro la dominazione austriaca.\nA 21 anni, nel 1860, rispose all'appello di Garibaldi per la costituzione di un corpo di volontari, i Mille, per la conquista del Regno delle Due Sicilie. L'11 aprile 1860 lo troviamo in un editto dell'Imperial Regia Delegazione Provinciale, assieme ad altri due poveglianesi, condannato in contumacia per essere fuoriuscito illegalmente dal Veneto, all'epoca ancora sotto il dominio dell'impero asburgico.\nFabris cominci\u00f2 la sua avventura al seguito di Garibaldi senza grado alcuno, assegnato alla 7\u02c6 Compagnia, comandata da Benedetto Cairoli, con la quale sostenne il battesimo del fuoco a Calatafimi il 15 maggio, vincendo faticosamente la prima battaglia contro i Borboni. Partecip\u00f2 alla conquista di Palermo. Furono tre giorni di aspri scontri e, presso il Ponte dell'Ammiraglio, Placido Fabris venne dato per morto, ferito cos\u00ec gravemente da essere considerato irrecuperabile, con il petto trafitto dalla baionetta di un soldato borbonico.\nMa, grazie ad una buona dose di fortuna e alla prestanza fisica, non mor\u00ec. Ricompar\u00ec, quasi come un risorto, a seguire la spedizione dei mille, lungo il Regno delle Due Sicilie, sino a meritarsi un encomio solenne di Benedetto Cairoli, guadagnato sul campo del Volturno. \nFedele a Garibaldi, lo segu\u00ec anche nella prova di forza del 1862, quando Garibaldi tent\u00f2 con una nuova spedizione di prendere Roma, ancora sotto il dominio temporale del Papa. Il tentativo garibaldino venne bloccato dall'esercito sabaudo sull'Aspromonte, dove, com'\u00e8 noto a tutti, \u00abGaribaldi fu ferito\u00bb. Lo scontro tra l'idealit\u00e0 garibaldina e la ragion di Stato sabauda cost\u00f2 al Fabris una detenzione nelle patrie galere assieme agli altri garibaldini, detenzione di l\u00ec a poco cancellata da un'opportuna amnistia del re.\nRitroviamo Placido Fabris nel 1866, allo scoppio della Terza Guerra d'Indipendenza, per la liberazione delle terre irredente - Veneto, Trentino, Friuli Venezia Giulia- dal dominio austriaco. Partecip\u00f2 alle operazioni militari in Trentino e, alla vittoria di Bezzecca, dove venne ferito conquist\u00f2 una medaglia al valore militare. L'unica vittoria sul campo in quella guerra, vittoria per mano garibaldina, subito frustrata per le convenienze diplomatiche: i garibaldini infatti dovettero ritirarsi dalle terre conquistate e lasciare ancora il Trentino sotto l'Impero Asburgico. Fu in quell'occasione che Garibaldi rispose all'ordine di ritirarsi con il celebre \u00abObbedisco!\u00bb.\nTuttavia per Fabris la Terza Guerra d'Indipendenza ebbe delle conseguenze importanti. Restituito il Veneto all'Italia, pot\u00e9 finalmente tornare alla sua piccola patria, Povegliano, da cittadino italiano.\nNel 1867 Fabris partecipa all'ennesimo tentativo garibaldino di conquistare Roma, culminato nelle sconfitte presso Villa Glori e Mentana.\nPlacido Fabris, conosciuto anche come \"il Febo di Garibaldi\" per la prestanza e la nobilt\u00e0 dei tratti, si conged\u00f2 dalle campagne garibaldine con il grado di tenente e ritorn\u00f2 a Povegliano, per amministrare le sue propriet\u00e0.\nConsigliere comunale e assessore di Povegliano, si spense presso il cognato a Padova, il 17 dicembre 1907.\nLa condanna per omicidio.\nLa notte del 9 luglio 1868 Fabris sorprese un giovane villico che era entrato nella sua propriet\u00e0 e stava salendo su un pruno. Colto sul fatto dal \"Febo di Garibaldi\", questi non ci pens\u00f2 due volte a sparargli alle gambe con un fucile a pallini e, mentre il giovane villico tentava la fuga cercando di scavalcare il muro di cinta, gli spar\u00f2 nuovamente da distanza ravvicinata facendo cadere il giovane sulla strada. Tommaso Crema, questo il nome del giovane villico poveglianese, mor\u00ec dissanguato poche ore dopo.\nFabris venne processato e condannato dal tribunale di Treviso a due anni di carcere duro. In seguito la corte d'Appello di Venezia ridusse la pena a sei mesi, in parte condonati per grazia sovrana. Le medaglie non gli vennero ritirate e neppure il vitalizio, nonostante fosse stato appurato che la dichiarazione di essere privo di mezzi di sussistenza non era vera e poteva anzi disporre di un patrimonio di 100.000 lire.\nRiconoscimenti.\nIl comune di Povegliano, per aver dato i natali a Placido Fabris, \u00e8 legato alla storica impresa dei Mille, tanto che ha contribuito nel 1906 alle spese per l'erezione del monumento nazionale della spedizione dei Mille sullo scoglio di Quarto, e al monumento ad Anita Garibaldi a Roma. Nel 1954, il Consiglio Comunale presieduto dal sindaco Domenico Pavan, gli ha intitolato la scuola elementare di Povegliano. Nel comune \u00e8 presente pure una via a lui intitolata."}
{"id": "1480236", "revid": "767487", "url": "https://it.wikipedia.org/wiki?curid=1480236", "title": "Smodati", "text": "Gli Smodati sono una band italiana di genere pop punk, con influenze estetico-musicali mod revival.\nBiografia.\nNascono a met\u00e0 degli anni novanta a Milano accomunati dalla passione per il punk britannico, il Mod revival del '79, le sonorit\u00e0 anni sessanta, e il Britpop. Cresciuti nell'ambito della scena mod milanese e con forti connessioni con la sottocultura casual, partecipano a diverse compilation europee ed internazionali e pubblicano il primo album nel 2002.\nNel luglio 2009 si esibiscono insieme alla leggendaria mod band Purple Hearts al Camber Sands Scooter Rally in Inghilterra, bissando l'anno successivo di supporto a The Lambrettas. Nel 2008 incidono il singolo \"Ragazza del tempo migliore\", nel 2009 esce il successivo singolo \"Quegli anni\", entrambi accompagnati da relativo videoclip.\nNel 2011 viene pubblicato l'album \"La gloria \u00e8 nei momenti\".\nFormazione.\nFormazione attuale.\nEx-Componenti"}
{"id": "1480237", "revid": "2091899", "url": "https://it.wikipedia.org/wiki?curid=1480237", "title": "Costa d'Argento (Italia)", "text": "La Costa d'Argento \u00e8 un'area geografica che occupa l'estremit\u00e0 meridionale della Toscana, in provincia di Grosseto. Interessa i territori comunali di Monte Argentario, Orbetello, Magliano in Toscana, Isola del Giglio e Capalbio, situati nella Maremma grossetana. L'area complessiva nel 2012 contava una popolazione di 32.457 abitanti.\nToponimo.\nIl nome deriva dall'acronimo A.R.C.A. \"Associazione Rinascita Costa d'Argento\" fondata nel 1944 per la sistemazione dei centri abitati e delle infrastrutture del Comune di Monte Argentario dopo i bombardamenti alleati. Marchio nato per il solo Argentario ed esteso successivamente alle localit\u00e0 limitrofe.\nGeografia e territorio.\nLa Costa d'Argento si sviluppa nel tratto litoraneo compreso tra le pendici meridionali dei Monti dell'Uccellina (Parco naturale della Maremma), presso la localit\u00e0 di Talamone, e la foce del fiume Chiarone, al confine con la provincia di Viterbo e il Lazio.\nIl litorale risulta essere scoglioso all'estremit\u00e0 settentrionale (Talamone) e presso i promontori dell'Argentario e di Ansedonia; gli ampi arenili interessano, da nord a sud, il Golfo di Talamone, il Tombolo della Giannella, il Tombolo della Feniglia.\nTra i tomboli della Giannella e della Feniglia vi \u00e8 racchiusa la Laguna di Orbetello, in epoche remote parte integrante del Mar Tirreno, fino all'unione del Monte Argentario alla terraferma per il lento sollevamento dei due tomboli stessi.\nLa Costa d'Argento fa parte del Santuario dei cetacei classificata come Area Specialmente Protetta di Interesse Mediterraneo, lungo il litorale, sono numerose le fortificazioni e le torri di avvistamento."}
{"id": "1480238", "revid": "1962958", "url": "https://it.wikipedia.org/wiki?curid=1480238", "title": "Teatro La Rondinella", "text": "Il teatro La Rondinella \u00e8 un teatro di Montefano.\nStoria.\nLe prime notizie sulla realizzazione di una sala teatrale all'interno del Palazzo Comunale risalgono al 1789 quando fu deliberata la costruzione del palcoscenico realizzato nel 1802; il teatro sub\u00ec in seguito diversi interventi di manutenzione e ristrutturazione, fino a quello pi\u00f9 radicale del 1887, realizzato su un'idea progettuale dell'architetto Luigi Daretti. La realizzazione del progetto fu ad opera dell'ingegnere Virgilio Tombolini, allora direttore tecnico al Teatro la Fenice di Venezia. Negli anni ottanta fu dichiarato inagibile e sospese la programmazione fino all'ultimo restauro che termin\u00f2 nel 2004 restituendolo alla popolazione di Montefano.\nDalla sua riapertura fino al 2010 il teatro \u00e8 stato gestito dall\"'Associazione Culturale La Rondinella\" che ne organizzava le stagioni e furono rappresentati spettacoli di vari artisti fra cui: Monica Demuru, Petra Magoni, Ferruccio Spinetti, Tiziano Scarpa, Sieben, The Gang, Marco Poeta, Massimo Carlotto, Mario Pivano, Ares Tavolazzi, Enrico Brizzi, Bruno Lauzi, Fanny &amp; Alexander, La Macina, Paolo F. Bragaglia, Peppe Servillo, Don Andrea Gallo, Remo Remotti, Mauro Ermanno Giovanardi, Filippo Scozzari, Teresa De Sio, Paolo Benvegn\u00f9, Uzi &amp; Ari, Piano Magic, The Cesarians.\nArchitettura.\nIl Teatro della Rondinella ha una platea a pianta rettangolare, sulla quale si innestano, sostenuti da colonne di ghisa, due ordini di palchi con balconcini anch'essi in ghisa disposti a ferro di cavallo. Ha una capienza di 150 posti, di cui 80 in platea e un palco di 9,4 metri di larghezza per 5,2 metri di profondit\u00e0. Il boccascena \u00e8 di 5,3 metri. Il teatro comprende anche un nobile foyer, chiamato \"Sala dei Poeti\"\nDecorazioni.\nNel soffitto vi sono raffigurate, ad opera del pittore di Perugia Domenico Bruschi, le Muse Tersicore, Euterpe, Talia e Melpomene; i dipinti sono intervallati da quattro tondi raffiguranti dei putti che reggono le scritte: \"infansia\", \"giovinezza\", \"virilit\u00e0\" e \"vecchiaia\". Le eleganti ringhiere in ghisa dei palchetti, sono intervallate da sculture in stucco raffiguranti la Sfinge.\nLa sala dei poeti, elegante nella sua austera forma, \u00e8 sovrastata dal soffitto decorato con lo stemma cittadino, il blasone della famiglia Carradori e sei medaglioni con i ritratti di Giacomo Leopardi, Raffaello Sanzio, Carlo Goldoni e Dante Alighieri in bassorilievo."}
{"id": "1480240", "revid": "1788047", "url": "https://it.wikipedia.org/wiki?curid=1480240", "title": "Microregione di Feira de Santana", "text": "Feira de Santana \u00e8 una microregione dello Stato di Bahia in Brasile, appartenente alla mesoregione di Centro-Norte Baiano.\nComuni.\nComprende 24 municipi:"}
{"id": "1480241", "revid": "991694", "url": "https://it.wikipedia.org/wiki?curid=1480241", "title": "The Future Never Dies", "text": ""}
{"id": "1480242", "revid": "113757", "url": "https://it.wikipedia.org/wiki?curid=1480242", "title": "Peaceville records", "text": ""}
{"id": "1480243", "revid": "767487", "url": "https://it.wikipedia.org/wiki?curid=1480243", "title": "Bellezze in motoscooter", "text": "Bellezze in motoscooter \u00e8 un film del 1952 diretto da Carlo Campogalliani."}
{"id": "1480250", "revid": "1788047", "url": "https://it.wikipedia.org/wiki?curid=1480250", "title": "S\u00e3o Desid\u00e9rio", "text": "S\u00e3o Desid\u00e9rio \u00e8 un comune del Brasile nello Stato di Bahia, parte della mesoregione dell'Extremo Oeste Baiano e della microregione di Barreiras."}
{"id": "1480253", "revid": "1573940", "url": "https://it.wikipedia.org/wiki?curid=1480253", "title": "American Indoor Football Association", "text": "L'American Indoor Football Association (AIFA) \u00e8 una lega professionistica di football a 8 fondata nel 2006.\nLa nascita della lega coincide con la fine della American Indoor Football League (AIFL), dal momento che tutte le squadre di questa aderirono all'AIFA.\nI fondatori e proprietari dell'AIFA sono John Morris e Michael Mink.\nStoria.\nL'Atlantic Indoor Football League part\u00ec nel 2005 con sei squadre negli USA orientali.\nDue formazioni giocarono sempre in trasferta e la regular season fu ridotta di due settimane per problemi agli impianti.\nNell'off-season 2006 la lega cambi\u00f2 nome in American Indoor Football League e aderirono altre dieci squadre.\nDue squadre per\u00f2 fallirono e la lega us\u00f2 formazioni semi-pro per riempire i buchi nel calendario.\nLa lega fu acquisita dalla Greens Worldwide, Inc., gi\u00e0 proprietaria della North American Football League, ma questa abbandon\u00e8 presto il contratto.\nNove squadre lasciarono la lega dopo la stagione. Il 2 ottobre 2006 fu creata l'AIFA, cui aderirono tutti i team AIFL rimanenti.\nNove squadre si aggiunsero al gruppo nell'offseason 2006-07 portando il numero totale a 15.\nNel 2007 sono stati giocati tutti gli incontri previsti senza che alcuna squadra fallisse.\nL'AIFA Championship Bowl I si \u00e8 tenuto a Florence Carolina del Sud.\nA fine stagione due squadre hanno lasciato la lega, ma altre sei hanno firmato per entrarvi dal 2008.\nNel 2007 la squadra pi\u00f9 ad ovest era nel Mississippi, nel 2008 in Arizona.\nNello stesso anno l'AIFA annuncia un contratto di 3 anni per la trasmissione TV, via cellulare e webcast con la Simply 4Me Incorporated.\nDopo un anno di sospensione del campionato nel 2011, la lega \u00e8 tornata attiva nel 2012.\nI campioni in carica sono i Cape Fear Heroes."}
{"id": "1480255", "revid": "1355461", "url": "https://it.wikipedia.org/wiki?curid=1480255", "title": "Paradosso", "text": "Un paradosso, dal greco \"\u03c0\u03b1\u03c1\u03ac\" (\"contro\") e \"\u03b4\u03cc\u03be\u03b1\" (\"opinione\"), \u00e8, genericamente, la descrizione di un fatto che contraddice l'opinione comune o l'esperienza quotidiana, riuscendo perci\u00f2 sorprendente, straordinaria o bizzarra; pi\u00f9 precisamente, in senso logico-linguistico, indica sia un ragionamento che appare invalido, ma che deve essere accettato, sia un ragionamento che appare corretto, ma che porta a una contraddizione.\nSecondo la definizione che ne d\u00e0 Mark Sainsbury, si tratta di \"una conclusione apparentemente inaccettabile, che deriva da premesse apparentemente accettabili per mezzo di un ragionamento apparentemente accettabile\".\nIn filosofia ed economia il termine paradosso \u00e8 usato spesso anche come sinonimo di antinomia. In matematica invece si distinguono i due termini: il paradosso consiste in una proposizione eventualmente dimostrata e logicamente coerente, ma lontana dall'intuizione; l'antinomia, invece, consiste in una vera e propria contraddizione logica.\nIl paradosso \u00e8 un potente stimolo per la riflessione. Rivela sia la debolezza della nostra capacit\u00e0 di discernimento sia i limiti di alcuni strumenti intellettuali per il ragionamento.\n\u00c8 stato cos\u00ec che paradossi basati su concetti semplici hanno spesso portato a grandi progressi intellettuali.\nTalvolta si \u00e8 trattato di scoprire nuove regole matematiche o nuove leggi fisiche per rendere accettabili le conclusioni che all'inizio erano \"apparentemente inaccettabili\". Altre volte si sono individuati i sottili motivi per cui erano fallaci le premesse o i ragionamenti \"apparentemente accettabili\".\nSin dall'inizio della storia scritta si hanno riferimenti ai paradossi: dai paradossi di Zenone alle antinomie di Immanuel Kant, fino a giungere ai paradossi della meccanica quantistica e della teoria della relativit\u00e0 generale, l'umanit\u00e0 si \u00e8 sempre interessata ai paradossi. Il buddhismo zen (specie quello di scuola Rinzai) affida l'insegnamento della sua dottrina ai k\u014dan, indovinelli paradossali.\nParadossi nella vita comune.\nMolti sono i paradossi in senso letterale, ossia contro l'opinione comune. Ad esempio, si parla molto del riscaldamento globale e dell'effetto serra. \nMolti paradossi sono alla base di trame di film famosi, ad esempio nel primo \"Terminator\" vediamo che un androide \u00e8 stato mandato a uccidere Sarah Connor per impedire che John Connor nasca, in conseguenza di ci\u00f2 viene inviato un uomo a fermare l'androide, e infine quest'uomo va a letto con Sarah Connor provocando la nascita di John Connor; in pratica un viaggio nel tempo che ha lo scopo di evitare un evento scatena una serie di conseguenze che portano a provocare l'evento stesso: si tratta di un paradosso di predestinazione; nel secondo \"Terminator\" scopriamo che le macchine hanno origine dai resti del primo terminator inviato, una versione del classico paradosso del nonno. Meno noto \u00e8 il paradosso del Comma 22 del codice di guerra dei Klingon, desunto quasi letteralmente dal romanzo \"Comma 22\".\nI paradossi dei sensi.\nNelle neuroscienze sono noti molti paradossi dovuti all'imperfezione dei sensi, o all'elaborazione dei dati da parte della mente. Ad esempio, \u00e8 possibile creare un suono che sembra crescere sempre, mentre in realt\u00e0 \u00e8 ciclico. Per il tatto, basta provare con un compasso a due punte: sul polpastrello si percepiscono due punte separate di pochi millimetri, mentre sulla schiena se ne percepisce solo una anche a qualche centimetro. Oppure si immergano le mani in due bacinelle di acqua una calda e una fredda; dopo un paio di minuti si immergano entrambe in una bacinella tiepida e si avranno sensazioni contrastanti: fredda e calda. Le illusioni ottiche sono un altro esempio di paradossi sensoriali.\nParadossi statistici.\nIn statistica uno dei fenomeni pi\u00f9 strani che si hanno \u00e8 il paradosso di Simpson, di cui si fa un esempio: su una certa malattia, l'ospedale X ha il 55% di successi, l'ospedale Y il 60%. Quindi converrebbe farsi operare in Y.\nSe scomponiamo, a X sono 90% casi gravi, di cui il 50% \u00e8 risolto (45% del totale), mentre i restanti 10% lievi hanno il 100% (10% sul totale) di successo. Ad Y il 40% sono casi lievi, di cui risolvono il 90% (36%) e nel 60% di casi gravi il successo \u00e8 del 40% (24%).\nQuindi in realt\u00e0 conviene sempre farsi operare in X.\nIn pratica, l'interpretazione dei dati \u00e8 falsata da parametri non considerati.\nI paradossi pi\u00f9 antichi.\nIl pi\u00f9 antico paradosso si ritiene essere il paradosso di Epimenide, in cui il Cretese Epimenide afferma: \"Tutti i cretesi sono bugiardi\". Poich\u00e9 Epimenide era originario di Creta, la frase \u00e8 paradossale. A rigor di logica, moderna ovviamente, questo non \u00e8 un vero paradosso: detta \"p\" la frase di Epimenide, o \u00e8 vera \"p\" o \u00e8 vera \"non p\". La negazione di \"p\" \u00e8 \"Non tutti i cretesi sono bugiardi\", ossia \"Qualche cretese dice la verit\u00e0\", che non va confusa con l'opposto di \"p\" (cio\u00e8 \"Nessun cretese \u00e8 bugiardo\" equivalente a \"Tutti i cretesi sono sinceri\"). Evidentemente quindi Epimenide non fa parte dei cretesi sinceri, e la frase \u00e8 falsa. Tuttavia la negazione dei quantificatori non era ben chiara nella logica degli antichi greci. Subito dopo troviamo i paradossi di Zenone. Un altro famoso paradosso dell'antichit\u00e0, questo s\u00ec irresolubile, \u00e8 il paradosso di Protagora, pi\u00f9 o meno contemporaneo di Zenone di Elea.\nAlcuni paradossi, poi, hanno preceduto di secoli la loro risoluzione: prendiamo ad esempio il paradosso di Zenone della freccia:\nClassificazione dei paradossi logici.\nEsistono varie forme di classificazione dei paradossi. Secondo le loro implicazioni, i paradossi si dividono in: \nSe invece categorizziamo che cosa ci appare paradossale secondo i nostri sensi, abbiamo i paradossi visivi, auditivi, tattili, gustativi e olfattivi, pi\u00f9 spesso indicati come anomalie o ambiguit\u00e0, e i paradossi logici e matematici che sono categoria a s\u00e9.\nPi\u00f9 diffusa \u00e8 invece la classificazione di W. V. Quine (1962) che distingueva in tre classi di paradossi:\nC'\u00e8 anche un quarto tipo di paradosso preso in esame, addizionalmente, nel lavoro di Quine: un paradosso che \u00e8 effettivamente sia vero che falso contemporaneamente, chiamato \"dialetheia\". Nella logica occidentale \"mainstream\" si \u00e8 assunto che non esistessero, seguendo Aristotele, sebbene esistano delle eccezioni della filosofia orientale e nella logica paraconsistente.\nParadossi dell'induzione.\nMolti ritengono David Hume responsabile di aver introdotto il problema dell'induzione. In realt\u00e0, nella versione del paradosso del sorite, tale problema era noto sin dai tempi di Zenone, vero padre del pensiero paradossale. Il paradosso del sorite afferma:\nQuesti problemi sono i principali argomenti di discussione dell'epistemologia moderna, che fondamentalmente si riassumono nella domanda: \"Quando si pu\u00f2 definire vera una teoria?\"\nNon tutto \u00e8 vero quello che sembra (solito).\nA volte il buon senso, anche il buon senso matematico, pu\u00f2 farci prendere degli abbagli.\nUn esempio lo troviamo nella storiella del tacchino induttivista: un tacchino (statunitense) aveva imparato che ogni mattina, pi\u00f9 o meno alla stessa ora, il padrone gli portava da mangiare. Diligentemente memorizzava tutte le piccole differenze, finch\u00e9, dopo giorni e giorni, pot\u00e9 essere soddisfatto di aver trovato una regola infallibile: tra le nove e le dieci di mattina arrivava inevitabilmente il cibo. Al passare delle settimane e dei mesi la regola trov\u00f2 sempre conferme... fino al giorno del Ringraziamento, quando il tacchino fu calorosamente invitato sulla tavola della famiglia, come protagonista dell'arrosto tradizionale.\nEsempi pi\u00f9 matematici li troviamo nella teoria dei numeri, nello studio della distribuzione dei numeri primi. Dopo la \"sconfitta\" dell'ultimo teorema di Fermat, resta aperta la Congettura di Riemann sulla sua funzione zeta, che collega la distribuzione dei numeri primi con gli zeri di tale funzione. Finora se ne sono trovati miliardi (letteralmente) che giacciono sulla retta x=1/2, e la congettura che tutti gli zeri giacciano su questa linea potrebbe essere dunque accettata come vera.\nMa smentite di quello che sembrerebbe evidente sono famose in matematica, e una riguarda proprio i numeri primi.\nLa quantit\u00e0 di numeri primi inferiori a un certo numero, diciamo \"n\", solitamente indicata con formula_1, pu\u00f2 essere approssimata dalla funzione logaritmo integrale, o \"Li(n)\", di Gauss, definita come:\nformula_2.\nQuesto valore sembra essere \"sempre maggiore\" della vera distribuzione dei numeri primi, \"fino a numeri di centinaia di cifre\".\nTuttavia nel 1914 John Littlewood ha dimostrato invece che formula_3 per x intero cambia di segno infinite volte. Nel 1986 Herman te Riele ha dimostrato addirittura che esistono pi\u00f9 10180 interi consecutivi per cui formula_3 non \u00e8 mai minore di 6,62\u00d710370.\nQuindi, nonostante miliardi di esempi a favore, la veridicit\u00e0 o falsit\u00e0 della congettura (o ipotesi, visto che si pensa generalmente che sia vera) di Riemann \u00e8 tuttora in discussione.\nAltra paradossale situazione \u00e8 il teorema di Goodstein: si definisce una particolare funzione iterativa su numeri interi che inizialmente presenta una crescita esponenziale ma, venendo ridotta a ogni iterazione di un semplice 1, dopo innumerevoli iterazioni ritorna a 0. Tornando al teorema, esso ha la caratteristica di non poter essere provato all'interno degli assiomi di base della teoria dei numeri (Assiomi di Zermelo - Fraenkel) e come previsto dal teorema di incompletezza di G\u00f6del, per la sua dimostrazione occorre aggiungere un assioma: l'esistenza dei cardinali transfiniti.\nIl paradosso della chiaroveggenza.\nUno dei paradossi pi\u00f9 intriganti della teoria dei giochi \u00e8 il paradosso di Newcomb, che riguarda il principio di dominanza, ed \u00e8 il seguente: supponiamo che esista un oracolo, che sostenga di sapere in anticipo quali saranno le mie decisioni. Egli mette in una busta 1.000.000 \u20ac, ma solo se sceglier\u00f2 solo questa, altrimenti la lascia vuota. Poi mi vengono presentate due buste, una con sicuramente 1.000 \u20ac, e l'altra \u00e8 quella dell'oracolo. Posso scegliere se prendere una sola busta o tutte e due. Se applico il principio di massima utilit\u00e0, mi conviene prendere solo la seconda, e mi fido dell'oracolo. Se applico il principio di minima perdita, mi conviene sceglierle entrambe: se l'oracolo ha ragione, prendo almeno 1.000 \u20ac, se sbaglia 1.001.000 \u20ac. Il paradosso nasce dalla visione delle cose: se la scelta dell'oracolo si considera gi\u00e0 effettuata al momento della scelta (ossia l'oracolo \u00e8 un ciarlatano che tira a indovinare), applichiamo il principio di dominanza e conviene prendere sempre entrambe le buste. Se invece ammettiamo che il comportamento dell'oracolo sia influenzato dalla nostra scelta (ossia che l'oracolo sia realmente preveggente), ammettiamo il principio di utilit\u00e0 e conviene prendere solo la seconda. Uno dei due principi non \u00e8 quindi razionale, oppure non esiste la preveggenza. Si possono trovare argomenti a favore di tutte e due le ipotesi. Tra l'altro, basta che l'oracolo indovini pi\u00f9 del 50% delle volte.\nDiversamente, la chiaroveggenza potrebbe anche essere dannosa: supponiamo che ci sia una gara automobilistica in cui valga la regola \"perde chi sterza per primo\". Due macchine sono lanciate l'una contro l'altra: se uno dei due guidatori \u00e8 chiaroveggente, la strategia migliore per l'altro \u00e8 non sterzare; il veggente lo sa, e quindi per evitare l'impatto sterzer\u00e0 per primo."}
{"id": "1480258", "revid": "33689", "url": "https://it.wikipedia.org/wiki?curid=1480258", "title": "Contra", "text": ""}
{"id": "1480261", "revid": "149587", "url": "https://it.wikipedia.org/wiki?curid=1480261", "title": "Larnaka", "text": ""}
{"id": "1480262", "revid": "1788047", "url": "https://it.wikipedia.org/wiki?curid=1480262", "title": "S\u00e3o Francisco do Conde", "text": "S\u00e3o Francisco do Conde \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Salvador.\nFa parte della Regione Metropolitana di Salvador."}
{"id": "1480264", "revid": "1573940", "url": "https://it.wikipedia.org/wiki?curid=1480264", "title": "Okenia purpurata", "text": "Okenia purpurata \u00e8 un mollusco nudibranchio della famiglia Goniodorididae.\nIl nome deriva dal latino \"purpuratus\", cio\u00e8 vestito di porpora, per il colore e l'aspetto.\nDistribuzione e habitat.\nRinvenuta al largo delle coste orientali del Nuovo Galles del Sud."}
{"id": "1480266", "revid": "6923", "url": "https://it.wikipedia.org/wiki?curid=1480266", "title": "Ford RS200", "text": "La Ford RS200 \u00e8 un'autovettura da competizione prodotta dalla casa automobilistica statunitense Ford dal 1984 al 1986 per gareggiare nella categoria Gruppo B dei rally.\nLa storia.\nDopo l'introduzione della nuova Ford Escort nel 1981, la Ford Motorsport pens\u00f2 allo sviluppo di una vettura a trazione posteriore e turbocompressa per affrontare i rally Gruppo B, dando il via alla Ford Escort RS 1700T. Tuttavia alcuni problemi nello sviluppo portarono la Ford ad abbandonare il progetto nel 1983, perdendo la possibilit\u00e0 di entrare nel Gruppo B. Non volendo abbandonare l'idea di una vettura da rally e non volendo perdere inutilmente i costi di produzione della 1700T, si decise di costruire una nuova vettura dotata di trazione integrale e motore centrale, per competere al meglio con le avversarie Peugeot e Audi.\nLa carrozzeria venne realizzata in plastica e fibra di vetro e disegnata dalla Ghia, mentre venne prodotta dalla Reliant. I progettisti montarono una trasmissione anteriore per bilanciare la distribuzione dei pesi, ma questo richiese che la potenza proveniente dal motore andasse prima sulle ruote anteriori e in seguito su quelle posteriori, dando origine a un complesso schema di trazione. Il telaio venne progettato da Tony Southgate, operante nella Formula Uno, con l'iniziale aiuto di John Wheeler, anch'esso ingegnere F1. Le sospensioni a quadrilatero con doppi ammortizzatori per ogni ruota, diedero alla vettura un'ottima guidabilit\u00e0 e tenuta di strada, grazie anche all'eccellente distribuzione dei pesi. Esteticamente per\u00f2, la fretta di produrre la vettura fece s\u00ec che numerose componenti venissero prese da altre vetture Ford. Per esempio, il parabrezza e le luci posteriori erano uguali a quelle della Ford Sierra.\nIl motore era un 1800 cm\u00b3 turbocompresso della Cosworth (BDT) e produceva 258 CV nelle versioni stradali e tra i 350 CV e i 460 CV durante le competizioni. Per le versioni stradali furono anche disponibili dei kit di potenziamento, che portavano la potenza oltre i 300 CV. Anche se l'RS200 aveva un ottimo portamento stradale ed era molto ben bilanciata per essere competitiva, il suo rapporto peso potenza era scarso in confronto alle avversarie e il motore aveva un consistente turbo lag a bassi giri. Il terzo posto ottenuto al Rally di Svezia del 1986 da Kalle Grundel, fu la migliore posizione mai guadagnata dal veicolo nella categoria Gruppo B.\nAnche se non fu colpa delle caratteristiche tecniche della vettura, la RS200 fu protagonista di uno dei pi\u00f9 terribili incidenti nella storia del WRC. Nel Rally di Portogallo vennero feriti molti spettatori, dei quali ne morirono tre. Un altro spiacevole incidente avvenne sulla tappa del Rally di Hessen in Germania nel 1986, in cui il pilota Marc Surer perse il controllo della vettura schiantandosi contro un albero, che squarci\u00f2 l'RS200 in due, per poi finire contro un secondo sul quale l'auto esplose. Surer riusc\u00ec a salvarsi venendo sbalzato fuori dall'abitacolo, mentre il suo amico e copilota Michel Wyder mor\u00ec intrappolato nella vettura e avvolto dalle fiamme.\nL'incidente del Rally del Portogallo fece discutere parecchio e la FIA, la quale al tempo controllava il WRC, abol\u00ec il Gruppo B subito dopo la stagione del 1986 (non solo per via dell'incidente causato dalla RS200). \nPer il 1987, la Ford aveva pianificato di introdurre un'evoluzione della RS200 con una nuova versione del motore Cosworth BDT, ovvero il BDT-E da 2137\u00a0cm\u00b3. Tale motore, sviluppato dalla Brian Hart Ltd, poteva supportare una cavalleria da 557 CV fino a 826 CV tanto che le versioni pi\u00f9 potenti acceleravano da 0 a 100\u00a0km/h in soli 2,2 secondi. Con la seconda versione vennero potenziati anche i freni e le sospensioni. La cancellazione del Gruppo B fece s\u00ec che la RS200 E2 diventasse un veicolo da rallycross dall'agosto 1986 fino all'ottobre 1992. Il pilota norvegese Martin Schanche vinse il campionato nel 1991 con una Ford RS200 E2 da 652 CV.\nNel 1998 questa vettura venne anche utilizzata dal pilota svedese Stig Blomqvist (che gi\u00e0 l'aveva pilotata nel mondiale rally 1986) nella categoria Unlimited della Pikes Peak International Hillclimb con motore in versione da 850 CV, capace di una accelerazione da 0 a 100\u00a0km/h in 2 secondi; termin\u00f2 la cronoscalata al 4\u00ba posto assoluto.\nLa versione stradale.\nSecondo una regola FIA, una vettura per partecipare nel Gruppo B doveva esistere almeno in 200 esemplari stradali. Cos\u00ec la Ford realizz\u00f2 questi 200 veicoli pi\u00f9 un'altra ventina da utilizzare nelle competizioni.\nSolo 25 vetture delle 200 originali vennero aggiornate alla versione E2. Le intenzioni iniziali erano quelle di rinominare queste 25 vetture con un numero di serie oltre il 200, ma alla fine rimase quello iniziale. Questo aggiornamento della vettura denominato \"RS200 Evolution\", comprendeva il motore quattro cilindri 2.1 litri turbo potenziato a 580 CV; ci\u00f2 con un peso di 1050 kg, le permetteva di staccare lo 0 a 100 km/h in meno di 3,07 secondi.\nI progetti del corpo vettura della RS200 vennero in seguito comprati dalla Banham Conversions, la quale li utilizz\u00f2 per costruire una kitcar basata sulla Austin Maestro chiamata Banham 200. Essendo quindi una modifica estetica di questa vettura, l'intera meccanica non fu minimamente paragonabile a quella della RS200 originale, compresa la posizione del motore (anteriore in questa kitcar).\nSpecifiche (Gruppo B).\nIl motore era un 1.803\u00a0cm\u00b3 quattro cilindri in linea a iniezione elettronica che erogava 450 CV a 8000 giri/min. La coppia massima era di 489 Nm a 5500 giri/min. I cilindri avevano un alesaggio di 86\u00a0mm ed una corsa di 77,6\u00a0mm. La testata e il monoblocco motore erano in lega dall'alluminio, era montato longitudinalmente in posizione centrale. Le valvole (4 per cilindro) erano gestite da un doppio albero a camme in testa mosso da una catena dentellata. Il rapporto di compressione era di 7,2:1, mentre il turbocompressore Garrett T3 garantiva un pressione di sovralimentazione di 160 kPa. Il sistema di raffreddamento era ad acqua accoppiato a una ventola elettrica.La trazione era ripartita su tutte e quattro le ruote.\nLa trasmissione era a cinque rapporti, mentre le sospensioni erano uguali sia all'anteriore che al posteriore. Pi\u00f9 precisamente erano tutte indipendenti a quadrilatero con doppio ammortizzatore e doppie molle. Sia frontalmente che posteriormente si trovava una barra anti-rollio.\nLo sterzo aveva un meccanismo a cremagliera, alcune vetture avevano anche il servosterzo idraulico, e compiva 1,8 giri nella rotazione da un blocco all'altro.\nI freni anteriori avevano un circuito separato da quelli posteriori ed entrambi erano ventilati a disco con un diametro di 300\u00a0mm.\nLa velocit\u00e0 massima era di 190\u00a0km/h in quinta marcia a 8900 giri/min, di 156\u00a0km/h in quarta, di 127\u00a0km/h in terza di 101\u00a0km/h in seconda e di 68\u00a0km/h in prima. L'accelerazione da 0 a 100\u00a0km/h era di 3,2 secondi, mentre il quarto di miglio veniva percorso in 11,4 secondi raggiungendo la velocit\u00e0, praticamente massima, di 185\u00a0km/h."}
{"id": "1480268", "revid": "1788047", "url": "https://it.wikipedia.org/wiki?curid=1480268", "title": "Sim\u00f5es Filho", "text": "Sim\u00f5es Filho \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Salvador.\nFa parte della Regione Metropolitana di Salvador.\nVi ha sede l'emittente Zeta TV."}
{"id": "1480270", "revid": "29244", "url": "https://it.wikipedia.org/wiki?curid=1480270", "title": "Hopkinsia pilosa", "text": ""}
{"id": "1480281", "revid": "1788047", "url": "https://it.wikipedia.org/wiki?curid=1480281", "title": "Vera Cruz (Bahia)", "text": "Vera Cruz \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Salvador. Occupa circa il 70% della superficie totale dell'isola di Itaparica. Il territorio restante \u00e8 amministrato dal comune di Itaparica. Entrambi i comuni fanno parte della Regione Metropolitana di Salvador.\nLa sede del comune \u00e8 localizzata nell'abitato di Mar Grande, approdo delle imbarcazioni che effettuano servizio di collegamento con la capitale Salvador.\nL'area territoriale del comune comprende gli abitati di Barra do Gil, Coroa, Baiac\u00f9, Concei\u00e7ao, Barra Grande, Tair\u00f9, Aratuba, Berlinque, Cachaprego, Cat\u00f9, Mandaratiba, Jiribatuba, Campinas e Ponta Grossa."}
{"id": "1480282", "revid": "124485850", "url": "https://it.wikipedia.org/wiki?curid=1480282", "title": "Paolo Romano (attore)", "text": "Biografia.\nPaolo Romano \u00e8 nato a Torino il 2 aprile 1970, ma \u00e8 cresciuto a Cant\u00f9 in provincia di Como. Dopo il diploma si iscrive alla facolt\u00e0 di Scienze Politiche all\u2019Universit\u00e0 statale di Milano. Parallelamente studia recitazione a Milano per due anni presso il C.T.A e successivamente frequenta un corso quadriennale presso la Scuola d'arte drammatica Paolo Grassi, dove nel 1998 si diploma come attore.\nDal 1992 con Il genio buono di Carlo Goldoni comincia a lavorare in per svariati anni in teatro. Si avvicina al video tramite le pubblicit\u00e0. Ne ha girate pi\u00f9 di 200 in tutto il mondo. Dal 1999 si trasferisce a Roma dove attualmente risiede. Comincia a lavorare al cinema e soprattutto in televisione. \nAl cinema lo ricordiamo in Cuore sacro, regia di Ferzan \u00d6zpetek, A New Day in Old Sana'a, regia di Bader Ben Hirs (film anglo-yemenita interamente girato in inglese) vincitore al Cairo International Film Festival, Copperman di Eros Puglielli. \nProduce e dirige tre opere tra cui Ladri de B-ciclette, proiettato al Torino Film Festival. \nIn televisione esordisce da protagonista con la serie diretta da Gianluigi Calderone Sar\u00f2 il tuo giudice. Da li comincia girare ogni anno serie Tv sia per la Rai che per Mediaset. Ricordiamo, Papa Luciani al fianco di Neri Marcor\u00e8, So che ritornerai con Giancarlo Giannini, I fuoriclasse di Riccardo Donna e Mentre ero via di Michele Soavi. Diventa conosciuto al grande pubblico grazie all\u2019interpretazione dell\u2019infermiere Aldo Dess\u00ec nella serie Incantesimo, e con l'interpretazione del magistrato Nicotera in Un posto al sole.\nDal 2014 collabora col Ciak\\Teatro Stabile del Giallo con cui mette in scena 10 pieces teatrali tra cui ricordiamo: \"In linea con l'assassino\" (Phone Booth) di Larry Cohen, \"Sleuth\" di Anthomy Shafter, \"La parola ai giurati\" (\"12 Angry Men\") di Reginald Rose, e nel 2019 \"Nodo alla gola\" di Patrick Hamilton, regia di Raffaele Castria. Attualmente \u00e8 in scena con \"Arsenico e vecchi merletti\" di Joseph Kesselring nel ruolo di Mortimer (che fu di Cary Grant) produzione Teatro Quirino, Roma."}
{"id": "1480283", "revid": "1573940", "url": "https://it.wikipedia.org/wiki?curid=1480283", "title": "Okenia plana", "text": "Okenia plana \u00e8 un mollusco nudibranchio appartenente alla famiglia Goniodorididae."}
{"id": "1480284", "revid": "5456", "url": "https://it.wikipedia.org/wiki?curid=1480284", "title": "Atlantic Indoor Football League", "text": ""}
{"id": "1480285", "revid": "26630", "url": "https://it.wikipedia.org/wiki?curid=1480285", "title": "Ask.com", "text": "Ask.com (originariamente conosciuto come \"Ask Jeeves\") \u00e8 un motore di ricerca web statunitense incentrato sul segmento domande e risposte on-line, fondato nel 1996 da Garrett Gruener e David Warthen a Berkeley, in California.\nIl suo software originale \u00e8 stato realizzato da Gary Chevsky e intorno a questo, Warthen, Chevsky, Justin Grant, e altri, costruirono il sito AskJeeves.com. Alla fine del 2010, di fronte alla concorrenza insormontabile di motori di ricerca pi\u00f9 popolari come Google, la societ\u00e0 ha deciso di esternalizzare la sua tecnologia di ricerca sul web e \"Ask.com\" \u00e8 tornato alle sue radici come sito di domande e risposte on-line. Fa parte del gruppo IAC/InterActiveCorp.\nNell'agosto 2014, \u00e8 stato annunciato l'acquisto del sito lettone Ask.fm, al centro di eventi di cronaca soprattutto per essere stato la causa dell'induzione al suicidio di numerosi adolescenti. L'obiettivo dell'operazione \u00e8 l'integrazione con Ask.com, con il dichiarato intento di estirparvi il bullismo. Tutto il vecchio staff di Ask.fm non far\u00e0 parte della nuova struttura."}
{"id": "1480286", "revid": "991694", "url": "https://it.wikipedia.org/wiki?curid=1480286", "title": "You're Lovin' Me to Death", "text": ""}
{"id": "1480289", "revid": "1573940", "url": "https://it.wikipedia.org/wiki?curid=1480289", "title": "Okenia purpureolineata", "text": "Okenia purpureolineata \u00e8 un mollusco nudibranchio della famiglia Goniodorididae.\nIl nome deriva dal latino tardo \"purpureolineatus\", cio\u00e8 solcata da linee di color porpora.\nDistribuzione e habitat.\nRinvenuta al largo delle coste delle isole Ryukyu, delle coste giapponesi e presso Okinawa."}
{"id": "1480291", "revid": "36426", "url": "https://it.wikipedia.org/wiki?curid=1480291", "title": "Giardino Scotto", "text": ""}
{"id": "1480292", "revid": "1788047", "url": "https://it.wikipedia.org/wiki?curid=1480292", "title": "Microregione di Salvador", "text": "Salvador \u00e8 una microregione dello Stato di Bahia in Brasile, appartenente alla mesoregione di Metropolitana de Salvador.\nComuni.\nComprende 10 municipi:"}
{"id": "1480293", "revid": "339392", "url": "https://it.wikipedia.org/wiki?curid=1480293", "title": "Cittadella Medicea", "text": ""}
{"id": "1480299", "revid": "196390", "url": "https://it.wikipedia.org/wiki?curid=1480299", "title": "Bombe", "text": ""}
{"id": "1480302", "revid": "1788047", "url": "https://it.wikipedia.org/wiki?curid=1480302", "title": "S\u00e3o Jos\u00e9 do Jacu\u00edpe", "text": "S\u00e3o Jos\u00e9 do Jacu\u00edpe \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Jacobina."}
{"id": "1480304", "revid": "287204", "url": "https://it.wikipedia.org/wiki?curid=1480304", "title": "Astronomy and Astrophysics", "text": "Astronomy and Astrophysics (abbreviato spesso in A&amp;A o Astron. Astrophys.) \u00e8 una rivista europea in cui sono pubblicati articoli di teoria, osservazioni e strumenti astronomici ed astrofisici.\n\u00c8 stata pubblicata da Springer-Verlag tra il 1969 e il 2000, anno in cui EDP Sciences ha pubblicato la serie supplementare \"A&amp;A Supplement Series\"; nello stesso anno le due riviste si fusero e il giornale nato dalla fusione fu chiamato semplicemente \"Astronomy and Astrophysics\". \u00c8 edito da EDP Sciences e il suo copyright \u00e8 detenuto dall'European Southern Observatory.\n\"Astronomy and Astrophysics\" \u00e8 una delle principali riviste astronomiche, parallela all\"Astrophysical Journal\", all\"Astronomical Journal\" e a \"Monthly Notices of the Royal Astronomical Society\" (\"MNRAS\"). Mentre i primi due sono preferiti dai ricercatori con base negli Stati Uniti ed MNRAS \u00e8 preferito dagli astronomi del Regno Unito e del Commonwealth, A&amp;A tende ad esser preferito dagli astronomi europei (tranne il Regno Unito).\n\"A&amp;A\" nasce dall'unione nel 1969 dei sei maggiori giornali astronomici europei:\ncui si \u00e8 aggiunto nel 1992 il \"Bulletin of the Astronomical Institutes of Czechoslovakia\" (Cecoslovacchia), fondato nel 1947."}
{"id": "1480311", "revid": "433605", "url": "https://it.wikipedia.org/wiki?curid=1480311", "title": "Sa\u00fade", "text": "Sa\u00fade \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Jacobina."}
{"id": "1480315", "revid": "1788047", "url": "https://it.wikipedia.org/wiki?curid=1480315", "title": "Serrol\u00e2ndia", "text": "Serrol\u00e2ndia \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Jacobina."}
{"id": "1480316", "revid": "131358", "url": "https://it.wikipedia.org/wiki?curid=1480316", "title": "Johnny Heitinga", "text": ""}
{"id": "1480319", "revid": "1573940", "url": "https://it.wikipedia.org/wiki?curid=1480319", "title": "Okenia rosacea", "text": "Okenia rosacea () \u00e8 un mollusco nudibranchio della famiglia Goniodorididae.\nIl nome deriva dal latino tardo \"rosaceus\", cio\u00e8 di rosa, per il colore rosa brillante.\nDistribuzione e habitat.\nRinvenuta al largo della costa occidentale degli Stati Uniti, dall'Oregon alla penisola di Baja California."}
{"id": "1480321", "revid": "479409", "url": "https://it.wikipedia.org/wiki?curid=1480321", "title": "Chopper (elettronica)", "text": ""}
{"id": "1480322", "revid": "110157", "url": "https://it.wikipedia.org/wiki?curid=1480322", "title": "Provincia di Chincheros", "text": "La provincia di Chincheros \u00e8 una provincia del Per\u00f9 nella regione di Apur\u00edmac. Ha come capoluogo la citt\u00e0 omonima.\nGeografia antropica.\nSuddivisioni amministrative.\nLa provincia di Chincheros comprende 8 distretti:"}
{"id": "1480324", "revid": "1788047", "url": "https://it.wikipedia.org/wiki?curid=1480324", "title": "V\u00e1rzea do Po\u00e7o", "text": "V\u00e1rzea do Po\u00e7o \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Jacobina."}
{"id": "1480325", "revid": "1543377", "url": "https://it.wikipedia.org/wiki?curid=1480325", "title": "Continental Indoor Football League", "text": "La Continental Indoor Football League (CIFL) \u00e8 stata una lega nordamericana di indoor football con sede negli USA nordorientali. La sua attivit\u00e0 \u00e8 iniziata nell'aprile 2006 come Great Lakes Indoor Football League (GLIFL). Fu creata da Jeff Spitaleri, suo fratello Eric e Cory Trapp, tutti di Canton, Ohio.\nLa lega inizialmente era nota con il nome di OPIFL (Ohio-Penn Indoor Football League), ma poi i proprietari cercarono di aumentarne l'appeal espandendone l'attivit\u00e0 a tutta la regione dei Grandi Laghi. Nel 2007 la lega si espanse, salendo a 14 squadre, e cambiando nome in Continental Indoor Football League. Nella stagione successiva il numero di squadre crebbe a 15, ma dal 2009 il numero cominci\u00f2 a calare.\nLa lega ha sospeso le attivit\u00e0 al termine della stagione 2014.\nAlbo d'oro.\nFinali"}
{"id": "1480328", "revid": "767487", "url": "https://it.wikipedia.org/wiki?curid=1480328", "title": "Topolino pap\u00e0", "text": "Topolino pap\u00e0 (\"Mickey Plays Papa\") \u00e8 un cortometraggio del 1934 di Topolino.\nUscito il 29 settembre 1934."}
{"id": "1480330", "revid": "1788047", "url": "https://it.wikipedia.org/wiki?curid=1480330", "title": "V\u00e1rzea Nova", "text": "V\u00e1rzea Nova \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Jacobina."}
{"id": "1480331", "revid": "228587", "url": "https://it.wikipedia.org/wiki?curid=1480331", "title": "Hannes Schick", "text": "Nel 1978-81 studia comunicazione, giornalismo e psicologia alle Universit\u00e0 di Salisburgo e Vienna. \nSi trasferisce a Milano e frequenta corsi di specializzazione in fotografia. Primo reportage sul conflitto israeliano-palestinese nel 1979. Durante il 1980 fino al 1982 viaggia a Los Angeles, New York, Berlino e Londra, per realizzare il reportage \"Blank Generation\" sui movimenti ribelli urbani. \nUna raccolta fotografica di questo reportage viene esposta nella galleria Il diaframma a Milano.\nDal 1983 fino al 1987 lavora come fotografo di moda e pubblicit\u00e0, collaborando con \"Marie Claire\", \"Cosmopolitan\" e \"Bazaar\". Nel 1988 si trasferisce a New York dove scopre la preferenza per tematiche \nsociali e geopolitiche.\nTra il 1989-91 realizza reportage sullo sterminio di alcune trib\u00f9 dell'Amazzonia e sulle popolazioni indios del Centro America. Documenta le guerre civili in Nicaragua, Guatemala ed El Salvador. Le fotografie di questi eventi vengono esibite nella mostra fotografica \"Assenza di Luce\", nei Superstudi di Milano. Nel 1993 si stabilisce definitivamente a Milano dove collabora con le riviste \"King\" e \"Moda\".\nCome inviato speciale del settimanale \"L'Europeo\" segue il summit Bush-Gorbaciov, il golpe di stato dell'agosto 1991 e realizza reportage sulle carceri russe e sugli effetti del disastro di \u010cernobyl'. \nLe sue fotografie delle guerre nell'ex-Jugoslavia vengono distribuite dal network Contrasto-Magnum e pubblicate sulle riviste \"Stern\", \"Der Spiegel\" e \"Newsweek\". \nNella mostra fotografica \"Ponte della Speranza\" espone lavori eseguiti in Russia e nell'ex-Jugoslavia.\nGli anni 1995-1997 sono caratterizzati da intenso lavoro fotogiornalistico su tematiche inerenti a disagio sociale, distruzione dell'ambiente, mine antiuomo, prostituzione minorile, immigrazione. Collaborazione con le riviste \"Avvenimenti\", \"Il Mondo\", \"Oggi\", \"Maxim\", \"Traveller\". \nMostre fotografiche: \"C'era una volta l'Amazzonia\", \"Immagini sul Clima\".\nTra il 1998 e il 2003 esegue numerosi viaggi in Asia e Sudamerica per continuare a documentare la difficile situazione degli indios e del degrado ambientale. Seguono viaggi in Siria, Libano, Iran, Israele e Palestina per documentare la guerra tra israeliani e palestinesi e la situazione nel medio oriente. Collabora con il magazine \"Ventiquattro\" (\"Il Sole 24 Ore\"), \"Anna\", \"Amica\", \"Colors\", \"Focus\", \"Gulliver\", \"Grazia\", \"No Limits\" ed espone alla Triennale di Milano nell'ambito della mostra fotografica \"Il Chiaro Scuro della Violenza\".\nTra il 2003 e il 2005 seguono continui spostamenti che lo portano ad attraversare il continente americano e l'estremo oriente e continua la collaborazione con Io donna, rivista del gruppo Corriere della Sera.\nDal 2006 al 2007 lavora come caporedattore e photo-editor per la rivista specializzata Arte Navale, realizzando lavori sulla vita del mare e della nautica.\nNel 2008 fonda l'Agenzia Fotogiornalistica Milorker Press Agency, nata da una rivista fondata dalla regista Kyara van Ellinkhiuzen nel 1993."}
{"id": "1480335", "revid": "124159082", "url": "https://it.wikipedia.org/wiki?curid=1480335", "title": "Sharon Carter", "text": "Sharon Carter \u00e8 un personaggio dei fumetti creata da Stan Lee (testi), Jack Kirby (schizzi) e Dick Ayers (matite), pubblicato dalla Marvel Comics. La sua prima apparizione avviene in \"Tales of Suspense\" (vol. 1) n. 75 (marzo 1966).\nFidanzata storica di Capitan America e nipote del primo amore dell'eroe, Peggy Carter, Sharon \u00e8 un'agente speciale dello S.H.I.E.L.D., nota con il nome in codice di Agente 13.\nBiografia del personaggio.\nPrimi anni.\nNata a Richmond, Virginia, dai ricchi possidenti terrieri Harrison e Amanda Carter, Sharon \u00e8 cresciuta ascoltando le storie sulla zia paterna, Peggy Carter, che durante la seconda guerra mondiale ha combattuto al fianco dei partigiani nella resistenza francese. Ispirata dall'eroismo della zia, raggiunta la maggiore et\u00e0 Sharon entra a far parte dello S.H.I.E.L.D. venendo designata come \"Agente 13\".\nContemporaneamente al suo ingresso in servizio Capitan America riemerge dalla sua animazione sospesa e durante una delle prime missioni di Sharon la aiuta a sconfiggere Batroc il Saltatore. In seguito i due collaborano di frequente contro numerosi avversari, tra cui l'A.I.M., l'HYDRA e il Teschio Rosso, finendo per innamorarsi ed intrecciare una relazione sentimentale resa difficile dal pericolo corso ogni giorno dalla donna a causa del suo lavoro di agente S.H.I.E.L.D., da cui Cap vorrebbe si ritirasse.\nIn seguito, come tramite tra lo S.H.I.E.L.D. e il NYCPD, l'Agente 13 si infiltra nel gruppo per la supremazia bianca noto come \"National Force\" e, durante una battaglia tra questi ultimi ed una gang di Harlem, apparentemente, muore arsa viva a causa dei disordini provocati dall'intervento della Guardia Nazionale.\nCapitan America apprende di ci\u00f2 tramite video convincendosi della sua morte sebbene, in realt\u00e0, Nick Fury avesse organizzato tutto allo scopo di mandare la donna in missione sotto copertura dietro le linee nemiche. Durante tale incarico per\u00f2, Sharon perde i contatti con la base e viene pertanto dichiarata realmente morta.\nRitorno.\nCatturata in realt\u00e0 dal dittatore Tap-Kwai, Sharon riesce a scappare solo diverso tempo dopo e, per sopravvivere, diviene una mercenaria, trovandosi costretta a scendere a compromessi umilianti e azioni di dubbia moralit\u00e0; diventa pi\u00f9 cinica, dura ed aggressiva. Entrata in contatto con il gruppo neonazista Kubecult, arriva addirittura ad aiutare Teschio Rosso ad entrare in possesso del Cubo Cosmico, evento che la porta a rincontrarsi con Capitan America, in cattivo stato di salute per via del deterioramento del Siero del Super Soldato nel suo corpo, salvandogli la vita tramite una trasfusione di sangue del Teschio Rosso, che possiede a sua volta il siero non contaminato.\nI due non riallacciano immediatamente la loro relazione, sebbene ancora innamorati l'uno dell'altra e, dopo che torna operativa allo S.H.I.E.L.D., affrontano insieme minacce quali il Conte Nefaria, il Teschio Rosso investito dai poteri divini del Cubo Cosmico e Incubo.\nCivil War.\nDopo aver servito brevemente come direttrice dello S.H.I.E.L.D. in assenza di Nick Fury, Sharon viene assegnata direttamente al monitoraggio di Capitan America da Maria Hill e, in seguito al ritrovamento di Bucky, lei e Cap sembrarono riconciliarsi. Poco tempo dopo per\u00f2, con lo scoppio della guerra civile tra superumani essi si trovano nuovamente divisi per via delle differenti opinioni in merito all'Atto di Registrazione dei Superumani; e proprio Sharon viene incaricata di guidare la task force designata alla cattura di Capitan America.\nCondizionata mentalmente dal Dottor Faustus, l'Agente 13 assurge ad assassina inconsapevole del suo amato, cui esplode tre colpi nello stomaco, dopo che Crossbones lo colpisce con un fucile di precisione alla spalla.\nDopo la morte di Capitan America.\nDistrutta dal senso di colpa, Sharon tenta addirittura il suicidio ma fallisce per un blocco mentale innestatole da Faustus. Successivamente si scopre incinta del figlio di Steve e decide di collaborare con Falcon e Vedova Nera per andare alla ricerca del Soldato d'Inverno, intenzionato a uccidere il nuovo direttore dello S.H.I.E.L.D.: Tony Stark.\nSebbene la missione abbia esito positivo, nel suo svolgimento Sin pugnala l'Agente 13 all'addome facendole perdere il bambino e il Dottor Fuastus, liberandola dal suo controllo mentale, le fa dimenticare di essere mai stata incinta. Quando tuttavia Falcon e Natasha le rivelano la verit\u00e0, come conseguenza, Sharon lascia lo S.H.I.E.L.D..\nCapitan America: Rinato.\nRecuperati i ricordi della sua prigionia, Sharon si convince che l'aver visto Steve nella macchina temporale del Teschio Rosso (fabbricata dal Dottor Destino) non fosse un'allucinazione e, dopo aver analizzato anche l'arma del delitto si reca dai Nuovi Vendicatori convinta che Steve non sia morto ma esista un modo per salvarlo. Saputo da Hank Pym e Reed Richards di essere la \"costante\" necessaria per il recupero del corpo di Steve, l'Agente 13 \u00e8 decisa a salvare il suo amato disperso nel tempo ma Norman Osborn, che ha catturato il nuovo Capitano, rivela al mondo la responsabilit\u00e0 della donna nella morte del supereroe, e le d\u00e0 ventiquattro ore per costituirsi. Bench\u00e9 Falcon riesca a liberare Bucky, Sharon si fa arrestare e viene portata in Latveria dove trova il Teschio Rosso ancora vivo all'interno di un corpo robot ed alleato con il Dottor Destino che, assieme al Dottor Zola la collega alla macchina del tempo riportando indietro Capitan America e impiantando nel suo corpo la coscienza del Teschio Rosso. La successiva battaglia con i sopraggiunti Nuovi Vendicatori porta Steve Rogers a espellere dal proprio corpo la psiche del Teschio recuperando il controllo. Ricongiuntisi, Sharon e Cap passano un po' di tempo da soli nella casa in Virginia della donna.\nSuccessivamente unitasi ai Vendicatori Segreti, Sharon sembra morire sacrificandosi per impedire all'enorme fortezza volante del Dottor Zola di invadere la Terra ma, in seguito, la si scopre essere ancora viva, e viene salvata dalla prigionia dello scienziato grazie a Falcon e Jet.\nPoteri e abilit\u00e0.\nAnche se sprovvista di superpoteri, lo speciale addestramento ricevuto dallo S.H.I.E.L.D. ha permesso a Sharon di sviluppare forza, resistenza, velocit\u00e0, agilit\u00e0 e riflessi eccezionali e l'ha resa un'esperta nel combattimento corpo a corpo, nell'uso di qualunque arma da fuoco e nella guida di qualunque veicolo. Inoltre, il suo lunghissimo periodo come agente dell'organizzazione l'ha fatta diventare una spia esperta.\nAltre versioni.\nTerra X.\nNella realt\u00e0 alternativa di \"Terra X\", Sharon Carter \u00e8 una delle tante vittime di \"HYDRA\", una forma di vita aliena tentacolare che necessita di assorbire menti per potersi espandere e sopravvivere.\nMangaverse.\nNel \"Marvel Mangaverse\", Sharon Carter \u00e8 la direttrice dello S.H.I.E.L.D. nonch\u00e9 responsabile della decimazione di oltre il 99% della popolazione superumana, sebbene in seguito la si scopre essere una pedina sotto il controllo mentale del presunto morto Nick Fury.\nUltimate.\nNell'universo Ultimate, l'agente dello S.H.I.E.L.D. Sharon Carter ed il suo partner Jimmy Woo collaborano spesso con l'Uomo Ragno. Tendenzialmente taciturna ma dotata di una vena ironica, una forte fede cattolica ed una rigida moralit\u00e0, Carter, assieme al suo partner, riesce a scampare alla fuga de I Sei, e successivamente combatte Silver Sable al fianco dell'Uomo Ragno mentre, nel corso della Saga del Clone, aiuta ad evacuare il quartiere di Peter. In seguito viene trasferita al Progetto Pegasus."}
{"id": "1480336", "revid": "1745361", "url": "https://it.wikipedia.org/wiki?curid=1480336", "title": "Icario di Sparta", "text": "Icario () \u00e8 un personaggio della mitologia greca. Fu un re di Sparta.\nGenealogia.\nFiglio di Periere e di Gorgofone o di Ebalo e della ninfa Batea, spos\u00f2 la naiade Peribea (o Policasta figlia di Lygaeus) e divenne padre, di Penelope, Perileo, Toante, Damasippo, Imeusmius, Alete, Iftime, Aliseo e Leucadio.\nMitologia.\nIcario re di Sparta, fu destituito (insieme al fratello Tindaro) dal fratellastro Ippocoonte fece ritorno in patria solo dopo che Ippocoonte fu ucciso da Eracle.\nLe nozze di Penelope.\nMentre il fratello Tindaro doveva scegliere tra tutti i pretendenti che aspiravano alla mano di Elena, lui doveva scegliere tra quelli che volevano sua figlia Penelope e tra gli interessati c'era anche Odisseo.\nQuest'ultimo, per avvantaggiarsi sugli altri, sugger\u00ec a Tindaro il modo di scegliere tra i pretendenti di Elena in cambio della sua influenza verso Icario ed Icario, dietro consiglio del fratello, diede Penelope ad Odisseo come sposa.\nPausania invece, scrive che Icario, per assegnare la mano di Penelope, istitu\u00ec delle gare di corsa dove il vincitore fu Odisseo che cos\u00ec ottenne il diritto di sposarla.\nDopo il matrimonio, Icario volle che i due sposi vivessero nella sua reggia e pi\u00f9 volte scongiur\u00f2 la figlia di non abbandonarlo. Odisseo chiese a Penelope di scegliere tra lui ed il padre e lei, arrossendo, si limit\u00f2 a coprirsi il capo con un velo rendendo chiare le intenzioni al padre, che la lasci\u00f2 partire per Itaca. \nIcario eresse una statua, altri dicono un santuario, consacrata alla d\u00e8a della modestia nel medesimo luogo in cui la figlia si era velata il capo.\nIcario riaccolse Penelope dopo che, lasciatasi sedurre da Antinoo fu ripudiata da Odisseo.\nNell'Odissea.\nNell\"'Odissea\" Icario, visto che Odisseo non tornava, consiglia Penelope di sposare Eurimaco che \"tutti i Proci supera con i suoi regali e offre sempre doni nuziali\". \nNessun altro autore riferisce che Icario spinse la figlia a sposare uno dei Proci, tanto che si \u00e8 pensato che quei versi del poema fossero interpolati."}
{"id": "1480337", "revid": "1788047", "url": "https://it.wikipedia.org/wiki?curid=1480337", "title": "Microregione di Jacobina", "text": "Jacobina \u00e8 una microregione dello Stato di Bahia in Brasile, appartenente alla mesoregione di Centro-Norte Baiano.\nComuni.\nComprende 16 municipi:"}
{"id": "1480340", "revid": "183694", "url": "https://it.wikipedia.org/wiki?curid=1480340", "title": "Giorgio Berti", "text": "Biografia.\nSi laure\u00f2 nell'Universit\u00e0 di Ferrara nel 1949 e dopo aver lavorato, per alcuni anni, nel settore privato, divenne avvocato, operando in materia di diritto amministrativo. Inizi\u00f2 ad occuparsi di tematiche di diritto amministrativo e costituzionale anche a livello teorico, divenendo successivamente professore universitario e insegnando a Ferrara, a Modena, a Venezia, a Padova (scienze politiche), a Firenze e, da ultimo, nell'Universit\u00e0 Cattolica di Milano.\nInsegn\u00f2 sia diritto amministrativo che diritto costituzionale, oltre a dottrina dello Stato, a conferma di una visione poliedrica delle problematiche tipiche del diritto pubblico. Negli anni settanta fu tra i principali fautori di una riforma dell'amministrazione italiana in senso regionale.\nNel 2000 \u00e8 stato insignito del premio Aldo Sandulli.\nLasciato l'insegnamento nel 2003, era divenuto successivamente professore emerito dell'Universit\u00e0 Cattolica di Milano.\nPensiero.\nBerti fu autonomo rispetto alle principali scuole di pensiero ed accademiche del diritto amministrativo, come testimoniato dal suo stesso percorso formativo. Il nocciolo del suo pensiero giuridico ruota attorno alla libert\u00e0 dell'individuo ed al riconoscimento dei suoi diritti incomprimibili nei confronti di ogni entit\u00e0 esterna, fra cui lo Stato e la pubblica amministrazione, che dello Stato rappresenta il braccio operativo. \nLo studio del diritto amministrativo era dunque inteso come inquadrato in una pi\u00f9 ampia riflessione sulla libert\u00e0 \u2013 costituzionalmente protetta \u2013 dell'individuo nei confronti del pubblico potere. Al contempo, l'amministrazione \u2013 anche in chiave riformistica \u2013 era intesa come un'organizzazione al servizio del cittadino, funzionale alla promozione delle libert\u00e0 dell'individuo ed alla attuazione dei diritti fondamentali ad esso attribuiti dalla Carta costituzionale. \nLo studio del diritto amministrativo non si esaurisce pertanto nell'analisi normativa e nella ricostruzione dogmatica degli istituti, quanto, piuttosto, nello studio della loro funzione e della loro aderenza e conformit\u00e0 a valori di rango costituzionale, se non extragiuridici. In questo, il suo pensiero appare affine a quello di Feliciano Benvenuti, gi\u00e0 titolare di cattedra nell'Universit\u00e0 Cattolica di Milano."}
{"id": "1480342", "revid": "5456", "url": "https://it.wikipedia.org/wiki?curid=1480342", "title": "Great Lakes Indoor Football League", "text": ""}
{"id": "1480345", "revid": "5456", "url": "https://it.wikipedia.org/wiki?curid=1480345", "title": "Ohio-Penn Indoor Football League", "text": ""}
{"id": "1480348", "revid": "767487", "url": "https://it.wikipedia.org/wiki?curid=1480348", "title": "Topolino e il ladro di cuccioli", "text": "Topolino e il ladro di cuccioli (\"The Dognapper\") \u00e8 un film del 1934 diretto da David Hand. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 17 novembre 1934, distribuito dalla United Artists. Il cartone animato ha come protagonisti Topolino e Paperino come agenti di polizia che inseguono Pietro Gambadilegno dopo che questo ha rapito la cagnolina di Minni, Fifi. Il film \u00e8 stato distribuito in DVD col titolo Il cane rapito.\n\"Topolino e il ladro di cuccioli\" fu il terzo film di Paperino (il quale, solo in questa occasione, ha le zampe colorate di nero) e la prima storia di avventura ad avere come protagonisti Topolino e Paperino. Il papero era apparso in precedenza nello stesso anno in \"Una serata di beneficenza\", che era stata la prima apparizione congiunta dei personaggi.\nTrama.\nI giornali titolano che Fifi, la \"campionessa\" di Minni, \u00e8 stata rapita, e viene descritto il sospettato, Pietro Gambadilegno. Una trasmissione radio che descrive l'auto di fuga del sospettato \u00e8 sentita dall'ufficiale di polizia Topolino e il suo assistente Paperino. La coppia vede presto Pietro sfrecciare con l'auto, e lo inseguono in moto. Nonostante le sue manovre evasive, Pietro non \u00e8 in grado di fuggire da Topolino e Paperino, che alla fine lo seguono nel suo nascondiglio in una segheria abbandonata.\nAll'interno, Pietro incatena Fifi al muro e afferra un mitra. Topolino e Paperino seguono Pietro nella segheria e lo tengono sotto tiro. I due uomini di legge sono per\u00f2 imbranati e incompetenti, infatti ogni volta che sono in grado di stare al passo di Pietro non riescono per\u00f2 a catturarlo.\nInfine, mentre Topolino e Paperino sono in piedi su un tronco, Pietro accende una sega circolare posizionata per tagliare il tronco. Topolino e Paperino corrono per rimanere davanti alla lama, ma il tronco finisce e la lama si stacca, andando fuori controllo. La lama si rivela una minaccia per tutti e tre i personaggi, ma alla fine la gamba di legno di Pietro rimane incastrata nel foro centrale e lo blocca. Topolino e Paperino lo trattengono con un corsetto, e infine lo portano in prigione, mentre la nuovamente libera Fifi gli abbaia rabbiosamente contro.\nDistribuzione.\nEdizione italiana.\nIl film \u00e8 stato distribuito in VHS doppiato in italiano e colorato al computer. Su DVD \u00e8 invece presente l'edizione originale, senza doppiaggio italiano, col titolo \"Il cane rapito\"."}
{"id": "1480349", "revid": "709565", "url": "https://it.wikipedia.org/wiki?curid=1480349", "title": "Acanthicus adonis", "text": "Acanthicus adonis, il pleco adone o pleco dalla coda a lira a pois, \u00e8 una grande specie di pesce gatto corazzato del genere \"Acanthicus\". Originario del fiume Tocantins in Brasile, sono stati avvistati degli individui che assomigliano alla specie anche nel Per\u00f9 amazzonico. La specie \u00e8 occasionalmente venduta nel commercio di acquari e acquariofilia, ma le sue enormi dimensioni da adulto e il comportamento territoriale e aggressivo necessitano una vasca molto grande che pochi possono permettersi. Questi pesci sono onnivori opportunisti.\nDescrizione.\nIl pleco adone \u00e8 tra le pi\u00f9 grandi specie di pesce gatto corazzato esistenti e pu\u00f2 raggiungere anche il metro di lunghezza (3,3 piedi).\nLa livrea varia dal marrone scuro al nero con numerose macchie bianche, soprattutto da giovane. Man mano che il pesce matura, le macchie diventano meno numerose e pi\u00f9 piccole, spesso scomparendo del tutto negli adulti di grandi dimensioni. Il suo parente pi\u00f9 stretto, il pleco dalla coda a lira (A. hystrix) \u00e8 completamente privo di macchie bianche, indipendentemente dall'et\u00e0. Al contrario, \"A. adonis\" manca del pattern vermicolato spesso (ma non sempre) presente sul ventre di \"A. hystrix\".\nDistribuzione e habitat.\nQuesta specie \u00e8 diffusa in Sudamerica, dove \u00e8 endemico nel basso corso del bacino del fiume Tocantins.\nBiologia.\nIl pleco adone \u00e8 un onnivoro generalista, sebbene prediliga il cibo vegetale.\nRilascia le uova in anfratti. La femmina si allontana mentre il maschio protegge e ventila le uova fino alla schiusa."}
{"id": "1480352", "revid": "1573940", "url": "https://it.wikipedia.org/wiki?curid=1480352", "title": "Okenia stellata", "text": "Okenia stellata \u00e8 un mollusco nudibranchio della famiglia Goniodorididae.\nDescrizione.\nIl nome deriva dal latino tardo \"stellatus\", cio\u00e8 a forma di stella, in quanto le papille laterali sono molto allungate e si dispongono in varie direzioni rispetto al corpo dando l'apparenza di una stella a pi\u00f9 punte.\nDistribuzione e habitat.\nRinvenuta al largo delle coste del Queensland e del Nuovo Galles del Sud, in Australia."}
{"id": "1480354", "revid": "628767", "url": "https://it.wikipedia.org/wiki?curid=1480354", "title": "Chincheros", "text": "Chincheros \u00e8 una citt\u00e0 del Per\u00f9 di circa 15.000 abitanti, capoluogo dell'omonima provincia. Abitato di origine inca, sorge a circa trenta chilometri a nord di Cusco. Un tempo passaggio obbligato sulla strada per Machu Picchu, oggi \u00e8 un centro prevalentemente agricolo."}
{"id": "1480359", "revid": "1788047", "url": "https://it.wikipedia.org/wiki?curid=1480359", "title": "Af2", "text": "L'af2 (abbreviazione di arenafootball2) era il nome di una lega statunitense di football a 8 e pi\u00f9 precisamente della \"minor league\" della Arena Football League. Partita nel 2000, la sua stagione si svolgeva fra aprile e luglio.\nCome la maggior parte delle \"minor league\" nei vari sport, l'af2 esisteva per sviluppare giocatori per la serie maggiore. Le squadre erano legate a citt\u00e0 ed impianti pi\u00f9 piccoli della lega maggiore: l'AFL era giocata in citt\u00e0 come Los Angeles, New York, Filadelfia, Dallas, Tampa, Las Vegas e Chicago, mentre l'af2 in altre come North Little Rock, Green Bay, Huntsville, Manchester, Oklahoma City, Boise, Spokane, Louisville e Tulsa.\nCon la cancellazione della stagione 2009 della Arena Football League, la Af2 cess\u00f2 di esistere. Gli ultimi campioni furono gli Spokane Shock che in seguito passarono alla nuova incarnazione della AFL nel 2010.\nStoria.\nNel giugno 2003 in un'intervista per Sports Illustrated, il commissioner AFL David Baker menzion\u00f2 brevemente l'af2, dicendo come la lega sarebbe un giorno arrivata a 100 squadre, non raggiungendo mai quella previsione. L'af2 part\u00ec con 15 squadre nel 2000, per arrivare a 28 nel 2001, e a 34 nel 2002. Da allora i numeri sono scesi e poi rimasti sostanzialmente in linea, fino alla sua dissoluzione.\nLa diminuzione fra il 2002 e il 2006 pu\u00f2 essere parzialmente attribuita alla rapidissima crescita che ha caratterizzato la lega nelle prime tre stagioni. Molte squadre erano finanziariamente instabili e fallirono. Questo perch\u00e9 le spese erano pi\u00f9 alte rispetto ad altre leghe. I costi di franchigia variavano fra i 600.000 e il milione di dollari.\nNel 2007 riprese la crescita della lega, con 9 nuove franchigie: Boise Burn, Cincinnati Jungle Kats, Fort Wayne Fusion, Laredo Lobos, Lubbock Renegades, Mahoning Valley Thunder, Texas Copperheads, Tri-Cities Fever e Corpus Christi Sharks. Texas, Laredo e Tri-Cities giunsero da altre leghe dell'indoor football.\nL'ultima stagione si disput\u00f2 nel 2009 dopodich\u00e9 la lega si sciolse. Alcune sue franchigie come gli Spokane Shock, i Milwakee Iron (divenuti Mustangs) e i Tulsa Talons (divenuti San Antonio Talons) confluirono nella nuova AFL mentre altre, come i Green Bay Blizzard, passarono alla Indoor Football League.\nFusione con la Xtreme Football League.\nL'Xtreme Football League era una lega di indoor football nata all'inizio del 1999, che sarebbe dovuta partire nel 2000. Le citt\u00e0 coinvolte erano: Birmingham, Greenville, Huntsville (Tennessee Valley), Jacksonville, Norfolk, Pensacola, Richmond, Roanoke e Tallahassee. Nonostante fosse tutto pronto, la lega si fuse con la af2 il 29 luglio 1999, un anno prima dell'avvio del campionato.\nAlbo d'oro.\nI vincitori del campionato af2 si aggiudicavano l'Arena Cup. Di seguito l'albo d'oro:"}
{"id": "1480361", "revid": "15756", "url": "https://it.wikipedia.org/wiki?curid=1480361", "title": "Chiesa della Missione ai Vergini", "text": "La chiesa della Missione ai Vergini (gi\u00e0 chiesa di San Vincenzo de' Paoli del Complesso Monumentale Vincenziano) \u00e8 un luogo di culto cattolico del centro storico di Napoli situato in via Vergini 51, non lontano dal Museo archeologico nazionale. Viene detta anche chiesa della Casa della Missione ai Vergini.\nStoria.\nNel 1669 i Padri Missionari arrivarono a Napoli grazie al cardinale Innico Caracciolo che chiam\u00f2 in citt\u00e0 p.\u00a0Cosimo Galilei, nipote diretto di Galileo Galilei. Successivamente e solo nel corso del Settecento, grazie alle donazioni della duchessa di Sant'Elia, Maria Giuseppa de Brandis Staremberg, la Casa della Missione si espanse, difatti l'intenzione era quella di formare isola nel Borgo dei Vergini di Napoli, antico quartiere appena fuori le mura della citt\u00e0.\nNel 1724 sotto la supervisione di padre Andrea Garagni furono eseguiti i primi lavori di ampliamento, ma successivamente i lavori vennero affidati a Luigi Vanvitelli che vi lavor\u00f2 dal 1753 al 1760. La costruzione del nuovo complesso di matrice vanvitelliana termin\u00f2 nell'anno 1760; tuttavia la facciata della chiesa venne aggiunta soltanto nel 1788 con il disegno di un architetto ignoto.\nL'espansione coinvolse molte propriet\u00e0 vicine e comport\u00f2 l\u2019edificazione di nuovi ambienti, tra cui la Sala dell'Assunta, la Cappella d'Estate (usato come Oratorio dalla Congregazione dei Padri della Missione) e la chiesa accessibile dall'esterno di San Vincenzo de\u2019 Paoli, nella cui cripta \u00e8 sepolta Maria Giuseppa von Staremberg, serva di Dio.\nIl complesso comprende anche una cappella delle Reliquie, di architettura vanvitelliana, nella quale \u00e8 custodita la terza ampolla del sangue di san Gennaro, e dove \u00e8 conservato il quadro dell\"Anima dannata\" di scuola fiorentina.\nRecentemente nella Cripta della duchessa di Sant\u2019Elia, sono state ritrovate le spoglie mortali di Domenico Cotugno, importante luminare della medicina del \u2018700 a Napoli, di cui si era persa traccia dopo i bombardamenti del 1943. Il giorno 30 novembre 2018, per solennizzare questo ritrovamento, \u00e8 stata affissa una targa commemorativa.\nDescrizione.\nLa chiesa \u00e8 uno dei capolavori di Luigi Vanvitelli, tanto che, dopo la sua costruzione, divenne un vero e proprio modello di riferimento per l'architettura religiosa della citt\u00e0.\nLa facciata \u00e8 stretta fra due palazzi abitativi ed \u00e8 in un sobrio stile barocco. Essa \u00e8 suddivisa in due fasce orizzontali da un cornicione marmoreo e, ciascuna di queste due, \u00e8 a sua volta tripartita verticalmente da lesene, anch'esse in marmo, corinzie. Al centro della parte inferiore, si apre il portale.\nL'interno della chiesa \u00e8 a pianta centrale, con vano centrale coperto da una cupola, poggiante su un tamburo e sormontata da una lanterna, sul quale si aprono altri due gemelli, che costituiscono l'avancorpo e il presbiterio, e, in alto, quattro coretti. Gli altari sono quattro per lato. Il primo a destra \u00e8 sormontato dal \"Cristo che d\u00e0 la missione agli apostoli\" di Giacinto Gimignani, il secondo dalla \"Trinit\u00e0 con gli Arcangeli e le anime purganti\" di Giovanni d'Episcopo, il terzo dalla \"Sacra Famiglia\" di Severino Galante, il quarto dal \"Crocifisso con la Maddalena\" di ignoto pittore settecentesco. Il primo a destra, invece, \u00e8 sovrastato dalla \"Conversione di San Paolo\" di Giovanni Sarnelli, il secondo dalla \"Madonna con il Bambino e San Giovanni Nepomuceno\" di ignoto pittore settecentesco, il terzo da \"San Giustino de Jacobis\" di Giuseppe Aprea, il quarto, infine, dalla \"Morte di San Giuseppe\" anch'essa di Giovanni d'Episcopo. Dietro l'altare maggiore campeggia il \"San Vincenzo de'Paoli in gloria\" di Francesco De Mura. Sempre settecenteschi sono il coro in radica di noce, posto nel presbiterio, e il lavabo in marmo nella sacrestia, opera del marmoraio partenopeo Pascale Cartalano.\nNei vari ambienti del complesso si conservano ulteriori opere d'arte di valore, riconducibili ad artisti come Francesco De Mura, Paolo De Matteis, Girolamo Cenatiempo, Paolo De Majo e Santolo Cirillo.\nOrgano a canne.\nL'organo a canne della chiesa \u00e8 stato costruito negli anni cinquanta del XX secolo dalla ditta organaria cremonese Rotelli-Varesi ed in seguito pi\u00f9 volte restaurato.\nLo strumento \u00e8 a trasmissione elettrica, con consolle mobile indipendente situata nella navata e avente due tastiere di 61 note ciascuna e pedaliera concavo-radiale di 32 note. Il materiale fonico \u00e8 collocato in due luoghi distinti all'interno della chiesa:"}
{"id": "1480363", "revid": "1788047", "url": "https://it.wikipedia.org/wiki?curid=1480363", "title": "Uau\u00e1", "text": "Uau\u00e1 \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Euclides da Cunha."}
{"id": "1480364", "revid": "1543377", "url": "https://it.wikipedia.org/wiki?curid=1480364", "title": "P-Bus", "text": "Il P-Bus o Peripheral bus \u00e8 un protocollo di controllo tramite interfaccia seriale sviluppato da Sony e impiegato nell'industria televisiva. L'uso tipico \u00e8 per comandare centraline di controllo di video server e videoregistratori, ma in qualche caso il server supporta questo protocollo direttamente.\nTramite una singola porta seriale sono configurabili fino a 24 periferiche, ognuna delle quali \u00e8 in grado di memorizzare una serie di \"registri\", corrispondenti a un determinato stato del dispositivo controllante, e di rispondere a una serie di determinati segnali (chiamati \"trigger\", in tutto 16), a cui corrispondono azioni specifiche da parte delle macchine controllate.\nI trigger seguono due standard principali, a seconda del fabbricante, e sono composti dai seguenti segnali:\nCome si pu\u00f2 notare, la differenza fondamentale \u00e8 nell'inversione dei trigger 0 e 1. Quasi tutte le apparecchaiture permettono di configurare entrambe le opzioni."}
{"id": "1480367", "revid": "62958135", "url": "https://it.wikipedia.org/wiki?curid=1480367", "title": "Stazione di Montecatini Terme", "text": "Per stazione di Montecatini Terme si pu\u00f2 intendere:"}
{"id": "1480368", "revid": "1788047", "url": "https://it.wikipedia.org/wiki?curid=1480368", "title": "Tucano (Bahia)", "text": "Tucano \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Euclides da Cunha."}
{"id": "1480370", "revid": "287204", "url": "https://it.wikipedia.org/wiki?curid=1480370", "title": "Iota Draconis b", "text": "Iota Draconis b, chiamato anche Hypatia, \u00e8 un pianeta extrasolare che orbita la stella Iota Draconis, nella costellazione del Dragone.\nScoperta.\nIl pianeta \u00e8 stato scoperto nel 2002 da un team guidato da Sabine Frink. Per la sua individuazione \u00e8 stato usato il metodo della velocit\u00e0 radiale che analizza le minime variazioni dovute alla gravit\u00e0 del pianeta nella velocit\u00e0 radiale della stella.\nOrbita e caratteristiche.\nIota Draconis b ha una massa minima almeno 8 volte quella di Giove. Orbita attorno alla propria stella a una distanza di 1,25 UA impiegando poco meno di un anno e mezzo per compiere una rivoluzione completa.\nHa un'eccentricit\u00e0 molto elevata che \u00e8 stata di aiuto alla sua individuazione dato che le stelle giganti come Iota Draconis hanno pulsazioni che possono nascondere la presenza di un pianeta."}
{"id": "1480371", "revid": "287204", "url": "https://it.wikipedia.org/wiki?curid=1480371", "title": "Metodo della velocit\u00e0 radiale", "text": ""}
{"id": "1480372", "revid": "339392", "url": "https://it.wikipedia.org/wiki?curid=1480372", "title": "Aeroporto di Pisa Galileo Galilei", "text": ""}
{"id": "1480376", "revid": "1573940", "url": "https://it.wikipedia.org/wiki?curid=1480376", "title": "Pseudacanthicus histrix", "text": "Pseudacanthicus histrix () \u00e8 un pesce d'acqua dolce appartenente alla famiglia Loricariidae e alla sottofamiglia Ancistrinae.\nDistribuzione e habitat.\n\u00c8 una specie endemica del Brasile.\nDescrizione.\nPresenta un corpo compresso sull'addome, dalla colorazione scura, che pu\u00f2 raggiungere i 90 cm. Le pinne sono molto ampie e la pinna dorsale \u00e8 alta. La pinna caudale ha i raggi esterni molto allungati.\nAlimentazione.\n\u00c8 onnivoro.\nAcquariofilia.\nNon \u00e8 una specie facile da allevare perch\u00e9 pu\u00f2 raggiungere dimensioni molto grandi e pu\u00f2 diventare territoriale, ma pu\u00f2 essere trovato in commercio."}
{"id": "1480378", "revid": "1776051", "url": "https://it.wikipedia.org/wiki?curid=1480378", "title": "Am\u0103r\u0103\u0219tii de Jos", "text": "Am\u0103r\u0103\u0219tii de Jos \u00e8 un comune della Romania di 5.774 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 3 villaggi: Am\u0103r\u0103\u0219tii de Jos, Prapor, Ocolna."}
{"id": "1480379", "revid": "287204", "url": "https://it.wikipedia.org/wiki?curid=1480379", "title": "Amarastii de Jos", "text": ""}
{"id": "1480380", "revid": "729019", "url": "https://it.wikipedia.org/wiki?curid=1480380", "title": "Strade Ferrate Sarde", "text": "La Strade Ferrate Sarde, nota anche con l'acronimo SFS, era una societ\u00e0 ferroviaria italiana, operante in Sardegna.\nProfilo e Storia.\nLa nascita.\n\u00c8 il 1933 quando la societ\u00e0 genovese Strade Ferrate Pugliesi, che aveva in gestione la ferrovia Martina Franca-Taranto, assorbe le Ferrovie Settentrionali Sarde e le relative linee, divenendo una delle tre concessionarie operanti sulla rete secondaria sarda. Per questo la societ\u00e0 mut\u00f2 ragione sociale pochi mesi dopo, divenendo la Societ\u00e0 Anonima Strade Ferrate Sarde.\nIl piano di espansione delle SFS port\u00f2 in quello stesso anno all'acquisizione della maggioranza delle azioni di un'altra delle concessionarie della rete a scartamento ridotto isolana, le Ferrovie Complementari della Sardegna, fatto che port\u00f2 sotto il controllo delle Strade Ferrate Sarde 846\u00a0km dei quasi 1000 della rete secondaria dell'isola. Proprio nell'ambito di una migliore organizzazione della gestione delle linee, le SFS acquisirono dalle FCS la gestione della Sassari-Alghero e della Monti Tempio nel 1941: in questo modo le SFS controllavano direttamente tutte le linee secondarie del nord Sardegna, le FCS gestivano le linee del centro e del sud dell'isola, mentre una terza societ\u00e0, la Ferrovie Meridionali Sarde, controllava le due linee del Sulcis, le uniche ferrovie pubbliche a scartamento ridotto indipendenti dal gruppo SFS-FCS.\nIl dopoguerra e la fusione.\nNel dopoguerra la rete SFS fu interessata ad alcuni interventi di ammodernamento finanziati dallo Stato, ma i conti della societ\u00e0 cominciarono ad avere un andamento sempre pi\u00f9 negativo, oltretutto la diffusione delle autolinee e l'avvento della motorizzazione di massa stava togliendo utenza alla societ\u00e0. Fu per questi motivi che sia le SFS che le controllate FCS iniziarono un piano di dismissioni, che port\u00f2 nella rete settentrionale alla chiusura della tratta Monti-Luras della Monti-Tempio il 21 luglio 1958, sostituita da autolinee.\nIn quello stesso anno nel parco mezzi delle SFS fecero la comparsa i primi mezzi a trazione Diesel (le automotrici ADm e i locomotori LDe), fatto che port\u00f2 a una velocizzazione delle relazioni, ma la situazione finanziaria della societ\u00e0 andava peggiorando di anno in anno, tanto che nel 1971 venne commissariata insieme alle FCS, passando alla Gestione commissariale governativa.\nCongiuntamente alla controllata FCS negli anni ottanta la societ\u00e0 cre\u00f2 il progetto Trenino Verde, per rispondere alla domanda di turismo ferroviario che da alcuni lustri interessava le ferrovie secondarie sarde.\nA Roma intanto si decise di razionalizzare la gestione della rete secondaria sarda sopravvissuta alla politica degli smantellamenti, cos\u00ec gli unici due gestori della rete ancora attivi, ovvero le SFS e le FCS, furono unite in unico ente, le Ferrovie della Sardegna, che vide la luce nel 1989. Dal 2010 le linee ex SFS sono gestite dall'ARST."}
{"id": "1480382", "revid": "1573940", "url": "https://it.wikipedia.org/wiki?curid=1480382", "title": "Okenia vancouverensis", "text": "Okenia vancouverensis () \u00e8 un mollusco nudibranchio della famiglia Goniodorididae.\nDistribuzione e habitat.\nRinvenuta al largo delle coste occidentali del Nordamerica, dalla Columbia Britannica canadese allo stato di Washington degli USA."}
{"id": "1480389", "revid": "1788047", "url": "https://it.wikipedia.org/wiki?curid=1480389", "title": "Microregione di Euclides da Cunha", "text": "Euclides da Cunha \u00e8 una microregione dello Stato di Bahia in Brasile, appartenente alla mesoregione di Nordeste Baiano.\nComuni.\nComprende 9 municipi:"}
{"id": "1480393", "revid": "1305772", "url": "https://it.wikipedia.org/wiki?curid=1480393", "title": "Am\u0103r\u0103\u0219tii de Sus", "text": "Am\u0103r\u0103\u0219tii de Sus \u00e8 un comune della Romania di 1.564 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Am\u0103r\u0103\u0219tii de Sus e Zvorsca."}
{"id": "1480394", "revid": "287204", "url": "https://it.wikipedia.org/wiki?curid=1480394", "title": "Amarastii de Sus", "text": ""}
{"id": "1480397", "revid": "1788047", "url": "https://it.wikipedia.org/wiki?curid=1480397", "title": "Teixeira de Freitas", "text": "Teixeira de Freitas \u00e8 un comune del Brasile nello Stato di Bahia, parte della mesoregione del Sul Baiano e della microregione di Porto Seguro."}
{"id": "1480398", "revid": "1573940", "url": "https://it.wikipedia.org/wiki?curid=1480398", "title": "Okenia vena", "text": "Okenia vena \u00e8 un mollusco nudibranchio della famiglia Goniodorididae.\nDistribuzione e habitat.\nRinvenuta al largo delle coste del Nuovo Galles del Sud, in Australia."}
{"id": "1480401", "revid": "767487", "url": "https://it.wikipedia.org/wiki?curid=1480401", "title": "Topolino nel Far West", "text": "Topolino nel Far West (\"Two-Gun Mickey\"), anche conosciuto col titolo Topolino eroe del West, \u00e8 un film del 1934 diretto da Ben Sharpsteen. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 15 dicembre 1934, distribuito dalla United Artists. Nel film i personaggi interpretano una loro versione western.\nTrama.\nMinni cavalca in citt\u00e0 per prendere un grosso sacco di soldi dalla banca. Durante il tragitto incontra Topolino, che la aiuta ad attraversare una pozza d'acqua. Tuttavia la ragazza \u00e8 troppo orgogliosa per ringraziarlo. In citt\u00e0, dopo che ha ritirato i soldi, Minni viene inseguita dal bandito Pietro Gambadilegno e dai suoi scagnozzi che glieli vogliono rubare. I banditi inseguono Minni fuori citt\u00e0 e Topolino, vedendo l'inseguimento, si precipita a salvarla. Topolino sconfigge gli sgherri di Pietro con le sue pistole. Nel duello con Pietro, per\u00f2, finisce le munizioni, ma riesce a far cadere il bandito dentro a un cactus. Dopo che Minni, \"indipendentemente\", ha baciato Topolino, i due cavalcano verso l'orizzonte portando Pietro alla giustizia.\nDistribuzione.\nEdizione italiana.\nEsistono tre edizioni italiane del corto. Nel DVD \"Walt Disney Treasures: Topolino in bianco e nero\" \u00e8 stata inclusa l'edizione originale, senza doppiaggio italiano. Nel 1955 il corto venne doppiato negli stabilimenti Fono Roma dalla CDC e curato da Roberto De Leonardis. Successivamente, venne ridoppiato nel 1973 presso la C.V.D. ed era basato sugli stessi dialoghi del primo e presenta invece i nuovi titoli di testa e anche di coda. Quella trasmessa su Rai 2 nel 1996, \u00e8 invece doppiata in italiano per la terza volta dalla Royfilm con la collaborazione della Angriservices Edizioni sotto la direzione di Leslie La Penna e colorata al computer.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Topolino in bianco e nero\", senza doppiaggio italiano."}
{"id": "1480402", "revid": "1776051", "url": "https://it.wikipedia.org/wiki?curid=1480402", "title": "Apele Vii", "text": "Apele Vii \u00e8 un comune della Romania di 2.295 abitanti, ubicato nel distretto di Dolj, nella regione storica dell'Oltenia."}
{"id": "1480403", "revid": "1788047", "url": "https://it.wikipedia.org/wiki?curid=1480403", "title": "Vereda", "text": "Vereda \u00e8 un comune del Brasile nello Stato di Bahia, parte della mesoregione del Sul Baiano e della microregione di Porto Seguro."}
{"id": "1480407", "revid": "799504", "url": "https://it.wikipedia.org/wiki?curid=1480407", "title": "Chiesa di Santa Maria della Mercede a Montecalvario", "text": "La chiesa di Santa Maria della Mercede a Montecalvario (nota anche come chiesa di Montecalvario) \u00e8 una delle chiese monumentali di Napoli, situata in largo Montecalvario.\nStoria.\nIl tempio venne fondato nel 1560 grazie alla nobile napoletana Ilaria D'Apuzzo, la quale, in seguito, ne fece dono ai frati osservanti di San Francesco. Inoltre la chiesa \u00e8 ben visibile dalla Veduta di Antonio Lafreri che evidenzia l'edificio con la cupola. Negli anni ottanta del Cinquecento venne fondata la congrega dell'Immacolata Concezione. \nAgli inizi del XVII secolo la chiesa fu ampliata, venendo preceduta da una scalinata monumentale e da un portico a cinque arcate; nel 1677 venne realizzato un intervento decorativo ad opera di Gennaro Schiavo che diede all'interno un tocco barocco.\nNel 1808 fu abolito il convento e trasformato in caserma. Lo spazio antistante fu riservato a mercato di commestibili con un progetto di Stefano Gasse. L'intervento distrusse la scalinata, che fu sostituita con un'anonima scala circondata dalle botteghe del Gasse. La sistemazione fu conclusa soltanto nel 1816.\nDopo dieci anni i Francescani ritornarono al convento e restaurarono la chiesa; altri restauri furono effettuati nel 1858. Nella pianta dello Schiavoni si nota l'insula occupata da altri edifici.\nNel 1928, al posto del collegio della Concezione, fu innalzato un edificio scolastico, ma il complesso fu lievemente danneggiato dal terremoto dell'Irpinia del 1980 e nel 1990 fu nuovamente restaurato.\nNel 1980 \u00e8 stata rinvenuta, sotto i marmi dell'altare maggiore, la predella con la processione con il sangue di San Gennaro.\nL'interno.\nL'interno, a navata unica con cappelle laterali e cupola, possiede l'altare maggiore della bottega del Fanzago e due acquasantiere realizzate dalla stessa bottega. Di notevole fattura sono le epigrafi, i sepolcri e le sculture custodite nelle cappelle.\nNella prima cappella sulla sinistra vi \u00e8 una pregevole tavola cinquecentesca rappresentante la \"Madonna del Rosario col Giudizio Universale\" di Giovanni Demio; le rimanenti cappelle custodiscono tavole dello stesso periodo: una \"Deposizione\" di un seguace di Giovan Bernardo Lama; il \"Trittico con la Madonna Annunciata tra i Santi Andrea e Veronica\", proveniente dalla scuola di Andrea Sabatini.\nAltre opere sono di Fabrizio Santafede, Michele Curia, Leonardo Castellani, Vincenzo Diano (fratello del pi\u00f9 noto Giacinto), Odoardo Fischetti e della scuola del Beinaschi.\nLa struttura ha subito anche diverse alterazioni fra il XIX secolo e il XX secolo come due finestre murate sul fianco sinistro. L'aggiunta di corpi di fabbrica e le sopraelevazioni hanno alterato i volumi originali del complesso."}
{"id": "1480408", "revid": "92723", "url": "https://it.wikipedia.org/wiki?curid=1480408", "title": "Diocesi di Argyll", "text": ""}
{"id": "1480413", "revid": "110157", "url": "https://it.wikipedia.org/wiki?curid=1480413", "title": "Argetoaia", "text": "Argetoaia \u00e8 un comune della Romania di 4.711 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 12 villaggi: Argetoaia, B\u0103ranu, Berbe\u0219u, Iord\u0103che\u0219ti, Leordoasa, Malumnic, Novac, Piria, Poiana F\u00e2nt\u00e2nii, Salcia, Teascu din Deal, Ursoaia."}
{"id": "1480414", "revid": "1788047", "url": "https://it.wikipedia.org/wiki?curid=1480414", "title": "Tapero\u00e1 (Bahia)", "text": "Tapero\u00e1 \u00e8 un comune del Brasile nello Stato di Bahia, parte della mesoregione del Sul Baiano e della microregione di Valen\u00e7a."}
{"id": "1480417", "revid": "2081013", "url": "https://it.wikipedia.org/wiki?curid=1480417", "title": "Domenico Comparetti", "text": "Biografia.\nNacque a Roma, nel rione Trastevere, da Barbara de Andrei e Agostino Comparetti, una famiglia del medio ceto cittadino, impegnato nell'amministrazione della cosa pubblica e nelle libere professioni. Le doti non comuni e la naturale propensione per gli studi, manifestate fin dall'infanzia, gli valsero l'apprezzamento del principe Michelangelo Caetani che volle personalmente seguire e consigliare il giovane Comparetti nel suo percorso di studi. Nel 1855 consegu\u00ec la laurea in Scienze naturali e matematica presso l'Universit\u00e0 La Sapienza di Roma e per breve tempo lavor\u00f2 nella farmacia dello zio.\nNel frattempo si dedic\u00f2 da autodidatta agli studi umanistici, tra l'altro imparando il greco. Nel 1858 pubblic\u00f2 sulla prestigiosa rivista \"Rheinisches Museum\" le \"Observationes in Hyperidis orationem funebrem\" con la traduzione dei frammenti di Iperide scoperti da poco. Il Caetani gli fece ottenere nel 1859 la cattedra di Lingua e letteratura greca all'Universit\u00e0 di Pisa. Seguirono in quell'anno gli \"Scritti di critica filologica\", l'edizione dell'orazione di Iperide \"In favore di Euxenippo\", nel 1861, e le osservazioni \"Sulle iscrizioni relative al Metroon Pirense\" nel 1862.\nA Pisa, nel 1863, conobbe Leone Raffalovich, un uomo di affari ebreo di Odessa. Dopo un brevissimo fidanzamento, il 13 agosto ne spos\u00f2 la figlia Elena Raffalovich e nel 1865 nasceva Laura. La loro natura molto diversa - lui posato e dedito unicamente ai suoi studi filologici, lei vivace e interessata ai problemi sociali, pedagogici e all'emancipazione della donna - fece s\u00ec che i due coniugi si separassero: nel 1872 Elena lasciava la famiglia per stabilirsi a Venezia, occupandosi della costituzione di giardini d'infanzia froebeliani e di scuole di formazione per maestre giardiniere.\nIntanto nel 1864 il Comparetti aveva pubblicato l'orazione di Iperide \"Per i morti nella guerra Lamiaca\" e, con la collaborazione di Alessandro D'Ancona, lo studio \"Intorno al libro dei sette savi di Roma\", nel 1865, e i \"Saggi dei dialetti greci dell'Italia meridionale\", nonch\u00e9 il \"Virgilio nella tradizione letteraria fino a Dante\" nel 1866, gli studi su \"Virgilio mago e innamorato\" e l\"Edipo\", nel 1867, e le \"Ricerche intorno al libro di Sindibad\", nel 1869.\nNel 1872 fu trasferito all'Istituto di Studi Superiori di Firenze e pubblic\u00f2 a Livorno \"Virgilio nel Medioevo\", in due volumi, quadro accurato delle vicende della cultura occidentale da Augusto a Dante Alighieri. Si occup\u00f2 dello studio dei papiri di Ercolano, raccolti dal 1855 nella \"Collectio prior Herculanensium voluminum quae supersunt\" insieme con la successiva \"Collectio Altera\" dei disegni dei papiri. Si trattava dei papiri di Filodemo di Gadara scoperti negli scavi eseguiti nella met\u00e0 del Settecento in una villa romana - e perci\u00f2 da allora chiamata \"Villa dei Papiri\" - il cui proprietario fu identificato dal Comparetti in Lucio Calpurnio Pisone Cesonino, amico di Filodemo e suocero di Gaio Giulio Cesare.\nRisultato delle sue ricerche fu il volume \"La villa ercolanese dei Pisoni, i suoi monumenti e la sua biblioteca. Ricerche e notizie\", pubblicato nel 1883, che comprende una relazione sui papiri di Ercolano, catalogati e riprodotti in fotostampa, e un saggio sulla morale epicurea. Sul tema dei papiri di Ercolano il Comparetti torner\u00e0 molti anni dopo con \"La biblioth\u00e8que de Philod\u00e8me\", pubblicata a Parigi nel 1910. Nel frattempo, il 9 maggio 1875, era entrato a far parte dell'Accademia Nazionale dei Lincei, e fu socio dell'Accademia napoletana di archeologia, lettere e belle arti dal 1889.\nComparetti sollecit\u00f2 il governo a finanziare ricerche archeologiche a Creta, affidate all'allievo Federico Halbherr che nel 1884 scopr\u00ec l'importante iscrizione minoica di Gortyna e, successivamente, condusse scavi a Festo, ad Haghia Triada e a Prini\u00e0s. Risultati di quelle ricerche furono pubblicate nella rivista \"Museo italiano di antichit\u00e0 classica\", fondata da Comparetti, il quale pubblic\u00f2 poi nel 1893 la memoria \"Le leggi di Gortyna e le altre iscrizioni arcaiche cretesi\". Intanto apprendeva il finnico e in quell'anno fece il primo dei suoi quattro viaggi in Finlandia, dedicati allo studio del \"Kalevala\": nel 1891 pubblicava cos\u00ec \"Il Kalevala e la poesia tradizionale dei Finni\".\nNel 1887 prefer\u00ec lasciare l'incarico per dedicarsi esclusivamente alle proprie ricerche: gli subentr\u00f2 nella cattedra l'allievo Girolamo Vitelli.\nFu nominato senatore il 20 novembre 1891. L'unica figlia Laura spos\u00f2 Luigi Adriano Milani; e Domenico Comparetti, desiderando che il proprio cognome si trasmettesse ai discendenti maschi della figlia, ottenne per concessione regia l'aggiunta del proprio cognome a quelli dei nipoti Milani. Suo pronipote fu don Lorenzo Milani.\nArchivio e biblioteca personali.\nLa Biblioteca Umanistica dell'Universit\u00e0 degli studi di Firenze conserva l'archivio e la biblioteca personali di Domenico Comparetti, donati all'Ateneo per volont\u00e0 testamentaria subito dopo la sua morte. Il Fondo archivistico comprende il Carteggio (con estremi cronologici dal 1854 al 1922 e oltre 900 mittenti identificati) e un fondo denominato Manoscritti, articolato nelle sezioni di Archeologia, Filologia Classica, Filologia Moderna e Varie per complessive 15.988 carte circa, conservate in 20 scatole. Il Fondo librario comprende circa 11.000 volumi, antichi (fra cui 235 cinquecentine) e moderni, 3.300 opuscoli, materiale manoscritto oltre a oggetti di interesse archeologico appartenuti a Comparetti. La raccolta libraria \u00e8 specializzata soprattutto negli ambiti disciplinari di archeologia, papirologia, letteratura, folclore, filologia classica e romanza."}
{"id": "1480421", "revid": "1788047", "url": "https://it.wikipedia.org/wiki?curid=1480421", "title": "Valen\u00e7a (Bahia)", "text": "Valen\u00e7a \u00e8 un comune del Brasile nello Stato di Bahia, parte della mesoregione del Sul Baiano e della microregione di Valen\u00e7a."}
{"id": "1480422", "revid": "1573940", "url": "https://it.wikipedia.org/wiki?curid=1480422", "title": "Okenia virginiae", "text": "Okenia virginiae \u00e8 un mollusco nudibranchio della famiglia Goniodorididae.\nDistribuzione e habitat.\nRinvenuta al largo delle coste del Natal (Africa australe), del Queensland (Australia), dell'emirato di Oman (Penisola arabica)."}
{"id": "1480423", "revid": "1776051", "url": "https://it.wikipedia.org/wiki?curid=1480423", "title": "B\u00e2rca", "text": "B\u00e2rca \u00e8 un comune della Romania di 4.081 abitanti, ubicato nel distretto di Dolj, nella regione storica dell'Oltenia."}
{"id": "1480427", "revid": "37401", "url": "https://it.wikipedia.org/wiki?curid=1480427", "title": "Antipapi", "text": ""}
{"id": "1480444", "revid": "78273", "url": "https://it.wikipedia.org/wiki?curid=1480444", "title": "Suzuki DL-1000/DL-650", "text": ""}
{"id": "1480455", "revid": "834", "url": "https://it.wikipedia.org/wiki?curid=1480455", "title": "Ut1", "text": ""}
{"id": "1480457", "revid": "1318658", "url": "https://it.wikipedia.org/wiki?curid=1480457", "title": "UT2", "text": ""}
{"id": "1480458", "revid": "289247", "url": "https://it.wikipedia.org/wiki?curid=1480458", "title": "Atletica leggera alle olimpiadi estive 1972", "text": ""}
{"id": "1480459", "revid": "834", "url": "https://it.wikipedia.org/wiki?curid=1480459", "title": "Ut2", "text": ""}
{"id": "1480462", "revid": "729019", "url": "https://it.wikipedia.org/wiki?curid=1480462", "title": "Pol\u00edcia Federal do Brasil", "text": "La Pol\u00edcia Federal do Brasil (Italiano: \"Polizia Federale\") \u00e8 la forza di polizia federale del Brasile, di cui la gran parte dei compiti consiste nell'investigazione dei crimini contro il Governo Federale o gli organi di sua competenza, la lotta al traffico internazionale di droga, il terrorismo, l'immigrazione e il controllo delle frontiere (compresi porti e aeroporti).\nOgni stato federato del Brasile ha poi il proprio \"Dipartimento di Pol\u00edcia Civil\" che si occupa del lavoro di investigazione forense e criminale. Ogni stato ha inoltre un corpo di Pol\u00edcia Militar che svolge la funzione di gendarmeria."}
{"id": "1480465", "revid": "1318658", "url": "https://it.wikipedia.org/wiki?curid=1480465", "title": "UT3", "text": ""}
{"id": "1480472", "revid": "237256", "url": "https://it.wikipedia.org/wiki?curid=1480472", "title": "Alexander Alexandrovich Fadeyev", "text": ""}
{"id": "1480474", "revid": "106908", "url": "https://it.wikipedia.org/wiki?curid=1480474", "title": "Comuni della Para\u00edba", "text": "Segue un elenco dei 222 comuni dello stato brasiliano della Para\u00edba (PB)."}
{"id": "1480475", "revid": "31886", "url": "https://it.wikipedia.org/wiki?curid=1480475", "title": "Montalto (Rionero Sannitico)", "text": "Montalto \u00e8 una frazione di Rionero Sannitico, in provincia di Isernia. La popolazione residente \u00e8 composta da 200 abitanti circa e si estende da ovest verso est lungo il tratturo Lucera-Castel di Sangro. \nBorgate.\nMontalto si divide nelle seguenti borgate:\nOrigini sannite.\nOriginariamente il paese era posto pi\u00f9 in alto rispetto all'attuale collocazione.\nResti di abitazioni medievali si trovano sulla sommit\u00e0 del monte Castello (r' \"cuastiegl)\" dove la tradizione popolare parla anche di un antico ponte levatoio.\nPoco distante un'altra altura, detta \"c'mter\", presenta un recinto fortificato di origine sannitiche\nche si estende per circa 500 metri intorno alla sommit\u00e0 stessa. Di notevole interesse un incavo circolare scavato in un blocco di pietra nei pressi della porta meridionale\ndove la fortificazione presenta un'interruzione a corridoio obliquo o \"porta scea\".\nLa disposizione asimmetrica consentiva ai difensori appostati sul lato meridionale di colpire il fianco destro degli avversari non protetto dallo scudo. Il toponimo Cimiterio, ricorda la \"Cimetra\" citata da Tito Livio nel Libro X - Ab Urbe Condida.\nAlcuni scavi eseguiti negli anni 60 del XX sec., presso l'antica fontana di San Lorenzo, hanno portato alla luce numerose terrecotte votive, una decina di testine muliebri, una figura acefala, rappresentazioni di parti anatomiche umane. Il sito \nnon ha portato alla luce delle evidenze architettoniche e pertanto il luogo di culto \u00e8 determinato solo dalla presenza di una sorgente di acqua salutare.\nNel territorio di Montalto \u00e8 stata ritrovata l'iscrizione osca recante la scritta: \"p(a)k(is). de(kis). p(a)k(ieis). s\u00f9ad eitiv(ad) upsed (Pacio Decio figlio di Pacio a proprie spese fece)\". \nNotizie di Montalto intorno all'anno 1000.\nDopo la conquista normanna nell'Italia meridionale si form\u00f2 la \"signoria bannale\", basata sul possesso e sul controllo del territorio.\nPi\u00f9 il feudo era distante dalla capitale del regno tanto pi\u00f9 il feudatario si sentiva indipendente.\nLa signoria normanna dei Borrello fu caratterizzata infatti da una forte anarchia nei confronti del potere centrale detenuto a Palermo.\nSecondo il \"catalogus baronum\" i feudatari dell'epoca, in cambio dell'autorit\u00e0 ricevuta dovevano fornire al Re uomini armati, a piedi o a cavallo, (\"servientes\" e \"milites\") in proporzione al valore del feudo e alla sua consistenza demografica, oltre ai versamenti fiscali.\nIn genere i feudatari fornivano un \"milites\" ogni 24 fuochi o famiglie composte mediamente da 5 componenti.\nIl \"catalogus baronus\" era finalizzato alla creazione di un grande esercito normanno, dagli Abruzzi alla Sicilia, con lo scopo di fornire armati per le Crociate e per contrastare la minaccia dei Bizantini e dei Germanici.\nMontalto all'epoca dei normanni si chiamava Montem Altum e Rionero Sannitico era Rigo Nigro.\nLa consistenza demografica di Montalto si aggirava intorno ai 100 abitanti, quella di Rionero intorno ai 200.\nDa segnalare anche il feudo di Castilionis l'odierna Castiglione frazione di Rionero che allora contava circa 200 abitanti.\nMontem altum non coincideva con l'attuale paese ma doveva trovarsi poco pi\u00f9 in alto nella zona chiamata \"casarino\" dove sono ancora visibili i resti di una vecchia chiesa.\nNel 1002 il feudo, ribattezzato \"Terra Burrelliensis\", fu concesso a Borrello I dai principi di Benevento e negli successivi i suoi figli, Giovanni, Oderisio II, Randusio e Borrello II ingrandirono il feudo di Trivento con la conquista dei territori limitrofi.\nQuella dei Borrello fu una grande Signoria feudale, tra le pi\u00f9 durature d'Abruzzo.\nPur facendo parte del Principato di Benevento i Borrello agirono sempre nella pi\u00f9 assoluta indipendenza.\nUn secolo dopo la concessione del feudo, per\u00f2, i Borrello diventarono vassalli e la loro terra fu annessa alla Contea di Molise, della quale fece parte dal 1105 al 1134. Cinque anni dopo fu conquistata da Ruggero II, che annettendola al Regno di Sicilia ne scorpor\u00f2 il sud, che conflu\u00ec nella Terra del Lavoro, mentre il nord dell'antica \"Terra Burrelliensis\" rest\u00f2 nel territorio della Contea di Sangro.\nCircostanze storiche relative al feudo di Montalto.\nIl tenimento di Montalto (concesso per la prima volta in feudo, nel 1450, dal Re Alfonso V d'Aragona ad Antonio Tardioli\n), in origine, era abitato: poi per avvenimenti ignoti, divenne disabitato e durante la sua disabitazione fu detto,\nimpropriamente, feudo rustico. Sulle circostanze della disabitazione del feudo di Montalto \u00e8 possibile avanzare l'ipotesi della totale distruzione dell'abitato localizzato sull'altura chiamata Castello. La causa di questa distruzione potrebbe essere imputata al terribile terremoto del 5 dicembre 1456. Nella vicina Castel di Sangro il terremoto caus\u00f2 il crollo di gran parte degli edifici e nella localit\u00e0, di 192 fuochi (stimati in 960 abitanti), vi furono 70 morti (7.29%), in particolare le cronache dell'epoca segnalano il distacco di una frana dall'altura soprastante. A Rionero Sannitico ci fu il crollo di gran parte delle case e nella localit\u00e0, di 33 fuochi (stimati in 165 abitanti), vi furono 18 morti (10.9%). A Forli del Sannio Il terremoto caus\u00f2 il crollo di gran parte delle case e nella localit\u00e0, di 40 fuochi (stimati in 200 abitanti), vi furono 14 morti (7%). A San Pietro Avellana crollarono gran parte delle case e nella localit\u00e0, di 32 fuochi (stimati in 160 abitanti), vi furono 30 morti (18.75%). Ad Acquaviva d'isernia crollarono la maggior parte degli edifici e nella localit\u00e0, di 32 fuochi (stimati in 160 abitanti), vi furono 40 morti (25%). A Roccasicura Il terremoto caus\u00f2 il crollo di gran parte delle case e nella localit\u00e0, di 11 fuochi (stimati in 55 abitanti), vi furono 12 morti (21.81%). A Roccacinquemiglia Il terremoto caus\u00f2 il crollo di gran parte delle case e nella localit\u00e0, di 26 fuochi (stimati in 130 abitanti), vi furono 20 morti (15.38%). Dopo questo terremoto, il pi\u00f9 forte che si sia registrato storicamente in Italia, la tendenza fu quella al decastellamento con l'abbandono dei siti fortificati in altura e la concentrazione della popolazione nei centri maggiori della pianura. Montalto, negli anni successivi al distruttivo terremoto del 1456, dovrebbe aver subito questo genere di processo, con l'abbandono definitivo del sito fortificato del Castello e la conseguente disabitazione e trasformazione in feudo rustico. \nDue secoli dopo, nel 1656, in una cartografia tratturale, troviamo ancora Montalto disabitato. Nessuna casa, taverna, chiesa, viene rilevata dalla mappa, sono presenti solo due elementi: la fontana di San Lorenzo ed alcuni ruderi di un'antica fabbrica rustica situati a 166 metri dalla stessa fontana. \nIl feudo di Montalto iniziava in corrispondenza di una pietra con una croce scolpita. Nella descrizione riportata nell'Atlante del Capecelatro si legge testualmente: \"In un luogo detto Pesco Lantera finisce il feudo detto Falascuso e si entra in quello di Mont'Alto del Mag.co Giulio Petra di Castel di Sangro, dov'\u00e8 un titolo di pietra, accanto alla strada della banda sinistra, con una Croce fatta ad un Santo, lo quale si lassa per parti diece dal solco sinistro\". \nSANTAGNERA - SANT'ANGELO \nLa serra Sant'Angelo corrisponde alla dialettale \"chiena Santagn'ra\" dove troviamo una Grotta e una sorgente d'acqua detta \"Font' Santagn'ra\" mentre pI\u00f9 a valle scorre il \"torrente Santa Croce\". Sono questi gli elementi inequivocabili della presenza del culto di San Michele lungo il tratturo Lucera Castel di Sangro nell'antico feudo di Montalto. \nIl ritrovamento di numerose terrecotte votive presso la fontana di San Lorenzo ed il rinvenimento di un'epigrafe osca in localit\u00e0 serra Sant'Angelo \n- Sette porte, fanno pensare alla presenza di Santuari pagani dedicati ad Ercole. \nLa figura mitologica di Ercole venne introdotta dai coloni greci presso i popoli sanniti. I Santuari dedicati ad Ercole ed i relativi riti pagani, erano situati lungo le vie della transumanza, nelle grotte, con annesse sorgenti d'acqua. Con la diffusione del cristianesimo, al culto di Ercole, subentra quello dell'Arcangelo Michele, il Santo guerriero che sconfigge con la spada, le forze del male. \nCRONOLOGIA STORICA DEL FEUDO DI MONT'ALTO \n13 marzo 1453 - Il Re Alfonso d'Aragona con suo Privilegio dato a Foggia, conferm\u00f2 a Nicol\u00f2 Giovanni Petra i suoi antichi Castelli di Collealto e di Montealto. (\"Teatro genologico delle famiglie illustri nobili feudatarie et antiche de regni de sicilia ultra e citra\") \n1536-1540 - Donato de Mutio e gli eredi di Adriano Carafa sono tassati per 24 ducati per i feudi di Senella, cinque noni del \"Castello di Montalto\" e del Castello di San Nicola di Ruffolo. (\"Regia Camera della Sommaria - Archivio di Stato di Napoli\"). \n1553-1557 - Magnifico Giovanni Geronimo Petra di Castel di Sangro, figlio ed erede di Donato Antonio Petra, per il relevio del Feudo di Coll'Alto sito nellapProvincia d'Abruzzo Citra e per la nona parte del Feudo nominato \"Monte Alto\" nella stessa provincia. (\"Regia Camera della Sommaria - Archivio di Stato di Napoli\"). \n1554 - 1555 - Francesco Minotta e Donato Vincenzo Minotta figli del quondam Ioanni Battista et Vincenso Scongiafurno figlio del quondam Ioanni per li relevij delli feudi di Schinaforte et certa parte del feudo di Monte Alto. (\"Regia Camera della Sommaria - Archivio di Stato di Napoli\"). \n1557-1558 - Magnifico Donato Antonio Petra de Castello di Sanguino, per compra fatta dal magnifico Francesco de Burgo d'una parte delle doje che detto Francesco possede delle nove parte del feudo nominato de \"Monte Alto\" et nel castello di Sanguino, et tassati cio\u00e8 detto Donato in tar\u00ec 1 grana 32 et detto Francesco in ducati 1 et grana 1 1/4. (\"Regia Camera della Sommaria - Archivio di Stato di Napoli)\". \n1592-1593 - Magnifico Geronimo Petra Barone della Rocchetta et feudi di Coll'Alto e \"Mont'alto\" non sia molestato per li frutti nelle gabelle. (\"Regia Camera della Sommaria - Archivio di Stato di Napoli)\". \n1601 - Laurentia del Burgo di Castello de Sangro possede un quarto del feudo di \"Mont'Alto\" detto de lo Burgo, immunit\u00e0 delle gabelle. (\"Regia Camera della Sommaria - Archivio di Stato di Napoli\"). \n1603-1604 - Angela de Mostis (Angelo de Massa?), possessore della sesta parte del Feudo di Monte Alto sito in Castello di Sangro et al'altre due terze parti sono di Gioseppe e Giovanni Geronimo Petra. (\"Regia Camera della Sommaria - Archivio di Stato di Napoli\"). \n1603 - 1604 - Gioseppe Petra di Castello di Sangro, possessore di nove parti del feudo di Monte Alto e due parti ne possedeno Gioseppe Carissimo et Angelo de Massa, per la vendita et pascoli d'erba d'esso. (\"Regia Camera della Sommaria - Archivio di Stato di Napoli\"). \n1609 - Dottor Donato Antonio Volpe et altri possessori di diece parti del feudo rustico nominato Mont'Alto, per loro pasci pascolo. (\"Regia Camera della Sommaria - Archivio di Stato di Napoli\"). \nNel 1618 il Dottore Antonio o Donatantonio Volpe possiede un feudo rustico nominato Mont'Alto in Abruzzo Citeriore attraversato dal tratturo con il pagamento dalla Regia Dogana delle percore. (\"Regia Camera della Sommaria - Archivio di Stato di Napoli\"). \nIl feudo di Montalto nel 1626 apparteneva per sei none parti ai fratelli Donatantonio ed Attanasio Volpe, per due parti all'Universit\u00e0 di Castel di Sangro e per una nona parte alle Cappelle del Santissimo di quel Comune.\nNello stesso anno l'Universit\u00e0 di Castel di Sangro cedette in \"solutum\" ai fratelli Volpe, con facolt\u00e0 di ricompra, le sue due none parti per ducati 681; e successivamente, cio\u00e8 nel 1654, il Barone Ottavio Volpe, erede di Donatantonio ed Attanasio, trovandosi in condizioni economiche disagiate, vendette tutto il feudo a Donato Donatiello delle Cappelle di Rivisondoli per ducati 6060. Allo strumento dell'acquisto Donato Donatiello volle che vi fosse apposta una garanzia di ducati 2465 per sua cautela in caso di evizione del feudo di Montalto. Ottavio Volpe mori nel mese di giugno del 1657. \nAll'inizio del secolo XVIII fra le dette Cappelle di Rivisondoli, D. Alfonso Carafa duca di Montenero (ex Barone di Rionero) ed i cittadini dello stesso Comune sorse lite innanzi alla R. Camera, chiedendosi alle Cappelle che i cittadini e coloni di Rionero, costituitisi nel limitrofo feudo di Montalto, dopo di aver raccolto le vettovaglie, fossero condannati a lasciarlo libero.\nLa R. camera accolse la domanda e commise la esecuzione dei suoi ordini alla Corte di Rivisondoli.\nMa i cittadini suddetti ne reclamarono al Sacro R. Consiglio, deducendo che essi, non potevano essere espulsi da Montalto, perch\u00e9 da tempo immemorabile erano nel possesso di pascere, acquare, pernottare e coltivare i terreni del feudo col pagamento del terraggio per la coltura e di un'annua prestazione alle Cappelle per tutti gli altri diritti.\nPer transigere la lite, con istrumento del 14 maggio 1737 per notar Nicola Manna di Foggia, la Cappelle concessero al Duca ed ai cittadini di Rionero, insieme con altri diritti, anche \"la facolt\u00e0 di poter seminare e coltivare (nel feudo) in ciascun anno, a cominciare dall'anno 1737, \"tomola seu moggia\" 500 di detto feudo, ad elezione di detto sig. Duca, mediante l'annua prestazione di Ducati sessanta\" e di tenere in Montalto, per tutto l'anno, venti buoi per la coltura e la raccolta delle vettovaglie col diritto di \"acquare, pascolare e pernottare senza veruna corrisposta\"\nCon detta convenzione si stabil\u00ec pure che nel cesire o sboscare il territorio concesso in colonia i cittadini non dovevano tagliare, bruciare o danneggiare gli alberi fruttiferi esistenti nel feudo; e si dichiar\u00f2 che, per effetto della concessione, il duca ed i cittadini di Rionero dovevano rinunciare ad ogni altra ragione ed azione, che avessero potuto vantare sul feudo.\nL'istrumento fu ratificato dalle parti con altro atto del 17 giugno 1737 per notar Liberatore di Castel di Sangro, atto che poi (com'\u00e8 pacifico) fu munito di Regio Assenso.\nNel 1737 l'Universit\u00e0 di Castel di Sangro, volendo esercitare il suo diritto di riscatto per le due none parti del feudo vendute ai signori Volpe, convenne in giudizio le Cappelle, le quali con decisione del S.R. Consiglio del giugno del 1770, furono condannate a rilasciargliele.\nNelle due none parti riscattate dalla detta universit\u00e0 capitarono 92 moggia, che facevano parte delle 500 moggia concesse dalle Cappelle a colonia perpetua al Duca Carafa ed ai cittadini di Rionero;\nma a Castel di Sangro fu assegnato solo il corrispondente reddito, mentre ai cittadini fu lasciato il possesso delle terre.\nNella cartografia dei primi anni del sec. XIX, Montalto risulta ancora disabitata. Gli unici elementi presenti in una pianta del 1810 sono: la fonte di San Lorenzo, una prima masseria nelle sue immediate vicinanze (Casone dei Guardiani), un secondo casone situato vicino alla Masseria della Volpe e alla Fonte della \"Capracotta\". in localit\u00e0 Pratella troviamo disegnate nella stessa mappa del 1810, il casone del SS di Rivisondoli, la padula e la Fonte di Pratella. Da notare come i termini tratturali evidenziati con le classiche lettere RT siano riportati su tutto il tratturo, uno a destra, un al centro e uno a sinistra del tracciato.\nPossiamo affermare con una certa precisione che i primi insediamenti abitativi dell'odierna Montalto, risalgono intorno alla met\u00e0 del sec. XIX, quando i nuovi coloni lasciarono le borgate di Castiglioni, Vigne, Collefava e iniziarono a costruire case, lungo il tratturo Lucera Castel di Sangro. I cognomi di queste persone erano: Frate, Di Franco, Panzera, Ferrante, Crapetta.\nNasce cos\u00ec l'odierna Montalto intorno al 1850 e nel contempo vanno avanti le vicissitudini sulla propriet\u00e0 dell'ex feudo tra le Cappelle di Rivisondoli, il comune di Castel di Sangro e quello di Rionero. \nCon atto per notar Rugiero del 9 settembre 1924 le Cappelle di Rivisondoli vendettero la parte del Feudo di Montalto, da esse posseduta, al Sig. Aurelio Marchionna; e costui, credendo di esserne diventato padrone assoluto, cominci\u00f2 ad ostacolare i diritti delle due popolazioni, tentando a pi\u00f9 riprese d'impedire o di restringere gli usi ad esse spettanti sul feudo.\nSeguirono le richieste del Marchionna e del Comune per la liquidazione degli usi civici, la decisione del commissario regionale di Napoli, della Corte d'appello di Roma e della Cassazione.\nLa suprema corte di cassazione con sentenza dell'11 maggio \u2013 7 aprile 1933 riconobbe gli usi civici quesiti a favore degli abitanti di Rionero sul feudo di Montalto, detti usi furono pertanto soggetti a liquidazione secondo le norme eversive della feudalit\u00e0.\nLa suprema corte di cassazione riconobbe anche gli usi civici originari e naturali a favore della popolazione di Montalto:\n\u201cCon il terzo motivo del ricorso si censura la sentenza precedente emessa dalla corte d'appello di Roma, per aver ritenuto che anche gli usi civici originari pretesi dagli abitanti di Montalto fossero stati contemplati nella stipulazione della convenzione del maggio 1737.\nCon quell'atto i cittadini di Rionero rinunciavano ad ogni ragione ed azione che potesse loro competere sul feudo di Montalto.\nI cittadini di rionero pertanto non avevano alcun diritto originario sul feudo di Montalto, diritti che invece appartenevano agli abitanti di Montalto in qualit\u00e0 di componenti di quel piccolo nucleo di individui che costitu\u00ec la frazione Montalto.\nOra ammessi gli usi civici originari e naturali a favore della popolazione di Montalto sul feudo omonimo, essi non possono essere che quelli designati nell'art. 12 delle istruzioni del 10 marzo 1810, quelli cio\u00e8 di pascere, acquare, pernottare, coltivare, con una corrisposta al padrone, legnare per lo stretto uso del fuoco, degli istrumenti rurali e degli edifici, cavar pietre o fossili di prima necessit\u00e0, occupare suolo per abitazioni.\nGli esposti principi sono stati costantemente professati dalla giurisprudenza, dalla dottrina e dalle disposizioni legislative. In vero la massima sesta della Commissione feudale, approvata con Sovrano Rescritto del 19 settembre 1815, insegna: \u201ctutti i feudi, tranne le difese costituite secondo le leggi del Regno, sono soggetti agli usi civici. Questa proposizione deriva dal diritto nativo, che in ogni popolazione ogni uomo ha alla propria esistenza. Questo diritto si esercita direttamente sulla terra prima propriet\u00e0 dell'uomo e prima sorgente della sussistenza, nonch\u00e9 delle ricchezze nazionali. Questo diritto fu rispettato dalle antiche leggi feudali, che vietarono costantemente la formazione di nuove difese per non privare degli usi le popolazioni\u201d. (Rescritto 18 settembre 1815 e rapporto della Commissione demaniale al Ministero dell'Interno)."}
{"id": "1480476", "revid": "144796", "url": "https://it.wikipedia.org/wiki?curid=1480476", "title": "Clemente Venceslao di Sassonia", "text": "Imparentato con le principali casate dell'Europa della sua epoca, fu un governante illuminato nelle sue diocesi, ma il suo legame in particolare con la corte reale francese ed ai suoi membri a cui egli diede asilo politico, gli valse le ire dei rivoluzionari francesi che assaltarono il suo principato all'inizio della guerra della prima coalizione, costringendolo ad una precipitosa fuga. Negli ultimi anni della sua vita fu in grado di mantenere unicamente il titolo di vescovo di Augusta, perdendo tutte le qualifiche che gli derivavano dal potere temporale, sia per le annessioni alla Francia rivoluzionaria, sia per il crollo del Sacro Romano Impero.\nBiografia.\nLa famiglia e i primi anni.\nClemente Venceslao era il nono figlio del principe elettore e duca Federico Augusto III di Sassonia, il quale era anche re di Polonia. Sua madre era Maria Giuseppa d'Austria, figlia dell'imperatore Giuseppe I del Sacro Romano Impero e pertanto egli era anche cugino degli imperatori Giuseppe II e Leopoldo II. Quest'ultimo chiam\u00f2 una delle sue figlie Maria Clementina in suo onore, della quale Clemente Venceslao fu padrino di battesimo. Sua sorella Maria Giuseppina aveva sposato il delfino Luigi Ferdinando di Borbone-Francia e pertanto Clemente Venceslao fu zio materno di tre re di Francia: Luigi XVI, Luigi XVIII e Carlo X. Un'altra sua sorella, Maria Amalia, and\u00f2 in sposa a Carlo III di Spagna ed egli fu quindi zio materno di re Carlo IV di Spagna e di re Ferdinando IV di Napoli.\nNel 1760, in ossequio alla politica di vicinanza all'impero, suo padre lo invi\u00f2 a Vienna affinch\u00e9 entrasse nelle schiere dell'esercito austriaco. Venne ammesso subito col grado di feldmaresciallo luogotenente in riconoscimento al suo titolo ed alle sue illustri parentele, per quanto non avesse esperienza in campo militare. Prese parte come osservatore alla battaglia di Torgau (3 novembre 1760) contro l'esercito prussiano, ma dopo quell'esperienza decise che la carriera militare non gli si addiceva, preferendo a questa la carriera ecclesiastica che certamente gli avrebbe consentito di far fronte alle sue precarie condizioni di salute ed ai frequenti disturbi reumatici dai quali era afflitto.\nLa carriera ecclesiastica.\nPer questo motivo, pur senza ricevere la consacrazione sacerdotale come previsto dalle disposizioni del Concilio di Trento, nel 1763 gli vennero garantite le cattedre episcopali di Frisinga e Ratisbona, ma rinunci\u00f2 ad entrambe diocesi per il pi\u00f9 prestigioso arcivescovato di Treviri e per il vescovato di Augusta nel 1768. Il 21 settembre 1763, ricevette il suddiaconato e gli ordini minori dal vescovo ausiliare Franz Ignaz Albert von Werdenstein. Venne consacrato infine sacerdote il 1 maggio 1764 a Monaco di Baviera dal principe-vescovo di Augusta, Giuseppe Ignazio Filippo d'Assia-Darmstadt, ed in quello stesso giorno celebr\u00f2 la sua prima messa nella chiesa dei gesuiti della citt\u00e0. Il 10 agosto 1766 fu ordinato vescovo dallo stesso Giuseppe Ignazio Filippo d'Assia-Darmstadt nella cattedrale di Frisinga. Nel 1773 fu padrino di battesimo del principe Klemens von Metternich, futuro cancelliere dell'Impero austriaco.\nArcivescovo elettore a Treviri.\nIl 21 febbraio 1768 assunse la carica di principe-elettore ed arcivescovo di Treviri, nonch\u00e9 quella di primate di Germania per antica consuetudine. Chiese per il suo ingresso nella nuova sede una celebrazione modesta, ma il capitolo della cattedrale lo accolse comunque con grande festa come si addiceva ad un principe, con suono di campane, colpi di cannone e la banda militare in testa al corteo, intronizzandolo il giorno successivo. Una settimana dopo si rec\u00f2 in nave a Coblenza, dove giunse nel pomeriggio del 28 febbraio 1768. Da l\u00ec prosegu\u00ec alla volta della fortezza di Ehrenbreitstein, stabilendosi nel sottostante castello di Philippsburg che egli stesso contribu\u00ec a migliorare ed ampliare, tornando a Treviri solo tre altre volte nel corso della propria vita.\nLa corte.\nClemente Venceslao fu una persona di costumi miti che visse semplicemente a livello personale, non mancando ad ogni modo di preoccuparsi di mantenere l'alta dignit\u00e0 della sua carica: alla sua corte erano occupate in tutto 520 persone, tra le quali era compreso un team di medici che includeva il suo archiatra di corte, Johannes Gottlob Haupt (\u2020 1794), che conosceva sin dalla sua giovinezza in Sassonia. Pur consumando pasti parsimoniosi, a corte il consumo di vino era alto, e Clemente Venceslao compensava questo \"peccato\" raccogliendo quello avanzato per farne aceto. Pare inoltre che proprio l'elettore sia stato l'inventore del cosiddetto \"Kalte Ente\", un punch composto essenzialmente da vino e spumante ed affinato con limone o melissa. Il principe-elettore si serviva di un proprio chef personale per la preparazione dei suoi piatti.\nLe visite e i ricevimenti sontuosi erano rari. Tuttavia, in occasione dell'inaugurazione del nuovo castello di Coblenza il 23 novembre 1787, dopo una messa solenne nella \"Liebfrauenkirche\", si dice che 600 persone abbiano assistito a un ballo in cui \"cibo e bevande erano presenti in abbondanza\". In quel giorno di festa, tuttavia, l'elettore concesse anche l'amnistia a 32 prigionieri e distribu\u00ec la somma di 2000 fiorini ai bisognosi di Coblenza e di Ehrenbreitstein.\nSi occup\u00f2 di rinvigorire anche le strutture del suo principato, facendo ricostruire il Castello di Philippsburg ad Ehrenbreitstein e trasformandolo in una magnifica residenza principesca. Fond\u00f2 un teatro a Coblenza (il \"Theater Koblenz\") che venne inaugurato il 23 novembre 1787, giorno dell'onomastico dell'elettore, con l'opera \"Il ratto nel serraglio\" di Mozart; incoraggi\u00f2 altres\u00ec lo sviluppo della musica nell'arcidiocesi. Clemente Venceslao amava la caccia e stabil\u00ec una propria residenza estiva al Castello di K\u00e4rlich, anche se si oppose fervidamente ad alcuni metodi disumani di caccia che pure erano usati all'epoca.\nLe riforme.\nTutt'altro che contrario alle idee dell'Illuminismo, Clemente Venceslao si prodig\u00f2 moltissimo per l'educazione pubblica, fondando numerose organizzazioni per l'educazione e la prosperit\u00e0 del suo popolo, rendendo obbligatoria l'istruzione elementare dal 1786; nel 1783 emise un editto di tolleranza verso le altre religioni, in particolare verso il protestantesimo. Ebbe una visione multiforme degli affari della propria diocesi. Permise ai gesuiti di rimanere a Treviri anche dopo l'abolizione della Compagnia, protestando contro le riforme radicali del cugino, l'imperatore Giuseppe II, che aveva bandito numerose processioni popolari bollandole come mero retaggio di antiche superstizioni e pratiche paganeggianti che spesso sfociavano in meri \"piaceri mondani\" e pertanto, con una legge apposita del 29 novembre 1784, proib\u00ec lo svolgimento a quelle che duravano pi\u00f9 di un'ora. Sempre in materia di religione, protesse Johann Nikolaus von Hontheim e nell'agosto 1786 fu tra i firmatari della puntualizzazione di Ems nella quale venne ribadita l'indipendenza decisionale della chiesa tedesca del Sacro Romano Impero da quella di Roma, per quanto poi tale documento non sfoci\u00f2 in nulla di concreto. Nel 1787 ricevette anche la carica di principe-prevosto di Ellwangen.\nIl 30 ottobre 1787 eman\u00f2 un decreto sovrano per migliorare la qualit\u00e0 della viticoltura del principato, stabilendo che dopo sette anni le uve del vitigno renano (quelle pi\u00f9 diffuse nell'area) andassero sostituite perch\u00e9 producevano un vino troppo acido, sostituendole invece con viti buone, ovvero del tipo Riesling. Questa disposizione fu attuata rigorosamente in tutto l'elettorato di Treviri, mentre venne seguita con meno solerzia nelle regioni di confine con altre aree come ad esempio la Francia o il Lussemburgo dove erano diffusi altri vitigni autoctoni.\nGli ultimi anni e la Rivoluzione Francese.\nAllo scoppio della Rivoluzione francese alla fine del XVIII secolo, Clemente Venceslao si preoccup\u00f2 delle sorti della propria diocesi, bloccando immediatamente tutte le riforme in essere e tenendo un regime decisamente pi\u00f9 duro, soprattutto nei confronti dei francesi rivoluzionari. Offr\u00ec asilo politico a tutti i membri della famiglia reale francese (re Luigi XVI era suo nipote), e permise a Coblenza di divenire uno dei centri tedeschi sostenitori del monarchismo francese. Dal 21 ottobre 1792, si ritir\u00f2 nella sua residenza al castello di K\u00e4rlich, non lontano da Coblenza, dove il 10 agosto 1784 aveva ordinato sacerdote l'allora studente di teologia francese Franz Josef Pey, il quale mor\u00ec poi martire il 3 settembre 1792, insieme ad altri 190 sacerdoti, durante i massacri di settembre a Parigi per mano dei rivoltosi. \nFugg\u00ec successivamente a Bonn di fronte all'avanzata delle truppe francesi, prima che i rivoluzionari distruggessero il suo castello. Ripieg\u00f2 quindi ad Augusta e poi ad Oberdorf, tornando brevemente a Coblenza nel 1793. Nel 1794 dovette lasciare di nuovo la citt\u00e0 e fuggire in Sassonia con sua sorella Cunegonda, dopo che il generale Moreau aveva invaso la Germania meridionale raggiungendo i suoi domini nel 1796. Il 7 luglio 1801 torn\u00f2 a Oberdorf. Clemente Venceslao usc\u00ec duramente colpito col suo principato dalla rivoluzione: col Trattato di Lun\u00e9ville del 1801, perse tutte le terre dell'arcidiocesi ad ovest del fiume Reno, mantenendo solo una minima parte del territorio. Nel 1803 perse definitivamente tutti i propri territori di ragione secolare, il vescovato di Augusta e il Prevostato di Ellwangen, che vennero secolarizzati. Come indennizzo personale, ricevette una pensione di 100.000 \"gulden\" e si ritir\u00f2 ad Augusta dove ancora era vescovo e dove mor\u00ec nel 1812. Venne sepolto nella chiesa parrocchiale di san Martino presso Marktoberdorf im Allg\u00e4u in una tomba eretta nel 1823 col contributo di sua sorella e di sua nipote, la duchessa Maria Amalia di Sassonia (1757-1831). Il suo cuore venne invece sepolto nella cripta dell'ex chiesa del monastero di Sant'Ulrico e Afra, presso Augusta.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1480478", "revid": "400694", "url": "https://it.wikipedia.org/wiki?curid=1480478", "title": "Elezioni amministrative in Italia", "text": "Le elezioni amministrative in Italia sono i procedimenti elettorali consistenti nella chiamata quinquennale alle urne dei cittadini per esprimere il voto per il rinnovo dei consigli comunali e, dal 1993, per la contestuale elezione del sindaco. Dal 2014 alle elezioni amministrative per il rinnovo dei consigli provinciali partecipano invece solamente i consiglieri comunali della provincia interessata.\nFonti normative.\nLe norme italiane vigenti in materia di elezioni amministrative sono:"}
{"id": "1480479", "revid": "834", "url": "https://it.wikipedia.org/wiki?curid=1480479", "title": "Ut3", "text": ""}
{"id": "1480480", "revid": "339392", "url": "https://it.wikipedia.org/wiki?curid=1480480", "title": "Polizia federale brasiliana", "text": ""}
{"id": "1480481", "revid": "94825008", "url": "https://it.wikipedia.org/wiki?curid=1480481", "title": "Comuni del Maranh\u00e3o", "text": "Segue un elenco dei 215 comuni dello stato brasiliano del Maranh\u00e3o (MA)."}
{"id": "1480483", "revid": "339392", "url": "https://it.wikipedia.org/wiki?curid=1480483", "title": "Polizia federale del Brasile", "text": ""}
{"id": "1480485", "revid": "4175", "url": "https://it.wikipedia.org/wiki?curid=1480485", "title": "Sofia Asgatovna Gubaidulina", "text": ""}
{"id": "1480486", "revid": "682118", "url": "https://it.wikipedia.org/wiki?curid=1480486", "title": "Comuni del Pernambuco", "text": "Segue un elenco dei 184 comuni dello stato brasiliano del Pernambuco (PE)."}
{"id": "1480493", "revid": "547034", "url": "https://it.wikipedia.org/wiki?curid=1480493", "title": "Comuni del Piau\u00ed", "text": "Segue un elenco dei 222 comuni dello stato brasiliano del Piau\u00ed (PI)."}
{"id": "1480503", "revid": "599013", "url": "https://it.wikipedia.org/wiki?curid=1480503", "title": "Gr\u00e9gory Wimb\u00e9e", "text": "Carriera.\nRaggiunse nel 1990 l'AS Nancy, nel 1992 fu prestato al OFC Charleville e al suo ritorno nel 1994 divenne il portiere titolare del Nancy.\nNel 1996, il suo club arriva ai massimi livelli del calcio francese.\nNel 1997 venne ceduto all' e nel 1998 fu acquistato dal , compagine in cui militer\u00e0 fino alla fine del 2004.\nDurante l'estate 2004, fu comprato dal club rivale di Nancy, l'FC Metz.\nAlla fine della stagione 2006 il Metz retrocesse in Ligue 2 e Wimb\u00e9e cerc\u00f2 per finire la sua carriera un club di Ligue 2, il Grenoble Foot 38, squadra in cui milita tuttora.\n\u00c8 noto per essere l'unico portiere ad avere segnato un gol durante una partita di Ligue 1: il 28 novembre 1996 quasi alla fine della partita tra AS Nancy e (0-1), durante un calcio d'angolo\nWimb\u00e9e esce dalla sua porta e segna con il piede destro il solo gol della sua carriera.\nIl 24 agosto 2009 firma un contratto annuale con il Valenciennes, al termine del quale si ritira dall'attivit\u00e0 agonistica."}
{"id": "1480508", "revid": "120139551", "url": "https://it.wikipedia.org/wiki?curid=1480508", "title": "Curuppumullage Jinarajadasa", "text": "Massone e teosofo, \u00e8 stato presidente della Societ\u00e0 Teosofica Internazionale.\nBiografia.\nAncora ragazzo, in India, si avvicin\u00f2 alla teosofia. Nel 1889 Charles Webster Leadbeater, quando accett\u00f2 di tornare in Inghilterra per fare da tutore al figlio di Alfred Percy Sinnett, port\u00f2 in Inghilterra con lui anche Jinarajadasa, uno dei suoi allievi. Jinarajadasa si rec\u00f2 al St. John College di Cambridge e studi\u00f2 lingue orientali. Poi lavor\u00f2 all'Ananda College di Henry Steel Olcott, in Sri Lanka (Colombo). Intorno al 1904 visit\u00f2 Chicago, dove incontr\u00f2 e influenz\u00f2 Weller Van Hook, il noto chirurgo e autore che poi divenne un teosofo. Jinarajadasa impar\u00f2 anche l'italiano, il francese, lo spagnolo e il portoghese. Nel 1916 o 1917 si spos\u00f2 con la femminista inglese Dorothy M. Graham. Ha fondato nel 1917 a Adyar con Annie Besant la \"Women's Indian Association\" (WIA). \nJinarajadasa ha anche viaggiato nel Sud America, dove ha fondato rami della Societ\u00e0 Teosofica Internazionale. Nel 1946 \u00e8 diventato presidente della Societ\u00e0 Teosofica di Adyar. Nel 1949 ha fondato la Scuola di Saggezza ad Adyar. \n\u00c8 stato anche un massone, membro dell'Ordine Le Droit Humain, raggiunse il 33\u00ba ed ultimo grado del Rito scozzese antico ed accettato.\nJinarajadasa, presidente della Societ\u00e0 Teosofica Internazionale tra il 1945 ed il 1953, ha scritto molte opere su teosofia, teologia, filosofia e l'occultismo. Ha inoltre partecipato alle ricerche di Besant e Leadbeater per la stesura di \"Chimica occulta\", sull'atomo occulto."}
{"id": "1480520", "revid": "729019", "url": "https://it.wikipedia.org/wiki?curid=1480520", "title": "Stazione di Sulmona", "text": "La stazione di Sulmona \u00e8 la stazione ferroviaria principale dell'omonimo comune e il secondo nodo ferroviario d'Abruzzo per importanza dopo quello di Pescara. Sorge alla periferia della citt\u00e0 a 328 m s.l.m..\nStoria.\nLa stazione di Sulmona nacque in conseguenza della costruzione, tra il 1873 ed il 1875, della ferrovia di collegamento della citt\u00e0 di Pescara, posta sulla dorsale costiera Adriatica con il centro montano abruzzese dell'Aquila. La costruzione venne eseguita dalla Societ\u00e0 Italiana per le strade ferrate meridionali che ne era la concessionaria. Tale stazione era \"passante\" e si trovava in una zona pi\u00f9 a nord dell'edificio attuale, su una curva (dismessa nel 1888) che permetteva il collegamento diretto Pescara-L'Aquila. Il terrapieno su cui posava il binario \u00e8 ancora visibile sia mediante osservazione sul posto che mediante foto aerea (\u00e8 la naturale prosecuzione di una curva di cui solo le parti estreme fanno ancora parte delle linee Sulmona-L'Aquila e Sulmona-Pescara).\nNel 1888 venne aperta al traffico ferroviario anche la tratta Roma-Sulmona che realizzava il collegamento pi\u00f9 breve con la \"capitale\" trasformando cos\u00ec la stazione da semplice impianto ferroviario \"passante\" in stazione di diramazione. Negli stessi anni prendeva forma il progetto, a lungo proposto, di collegamento verso il sud e Napoli attraverso il valico di Campo di Giove, la stazione di Rivisondoli-Pescocostanzo (punto pi\u00f9 alto della linea a 1268\u00a0m s.l.m.), e Carpinone.\nLa realizzazione di una linea cos\u00ec complessa richiese molto tempo e la costruzione di una ferrovia di servizio a cremagliera a scartamento ridotto tra Cansano e Roccaraso; il primo tratto della futura linea fu aperto all'esercizio il 18 settembre 1892 ed aveva come stazioni capolinea Sulmona e Cansano, mentre l'intera tratta venne inaugurata il 18 settembre 1897 realizzando l'importante collegamento trasversale, e pi\u00f9 breve, tra le stazioni di Napoli sul Tirreno e quella di Pescara sull'Adriatico. A seguito di ci\u00f2 venne costruito anche un deposito locomotive sul lato sud-ovest del piazzale binari, mentre sul fianco ovest, dal lato esterno, trovarono posto gli edifici sussidiari per gli alloggi del personale.\nLa tratta Roma-Sulmona fu sede, nel 1927, dell'attivazione sperimentale della trazione trifase a 10.000 Volt e frequenza industriale di 45 \u00a0Hz; il 23 marzo 1929 vi fu l'inaugurazione ufficiale della stazione \"elettrificata\" di Sulmona.\nLa seconda guerra mondiale colp\u00ec duramente la stazione e i suoi impianti (perch\u00e9 vitale nodo della rete) che vennero devastati. La stazione venne interamente ricostruita rientrando in funzione nel 1947. Gli edifici e gli impianti attuali infatti risalgono tutti al dopoguerra. Fu realizzato un monumento ai ferrovieri che persero la vita nel bombardamento.\nStrutture e impianti.\n\u00c8 posta sulla linea ferroviaria Roma-Pescara ed \u00e8 altres\u00ec origine delle linee ferroviarie di collegamento per L'Aquila, Rieti e Terni verso nord e per Carpinone, Isernia e Napoli verso sud. \nLa stazione possiede 14 binari di cui 5 per il servizio viaggiatori e 9 a servizio dell'officina.\nAdiacente alla stazione \u00e8 il deposito locomotive di Sulmona.\nLa stazione sorge a circa 2 km a nord del centro cittadino a cui \u00e8 collegata da un viale alberato. Di recente \u00e8 stato aggiunto un bar-pizzeria per agevolare i viaggiatori.\nNella piazza esterna di accesso \u00e8 posta come monumento una locomotiva a vapore del gruppo 835.\nMovimento.\nIl traffico passeggeri \u00e8 costituito principalmente da treni regionali da e per le direttrici di Pescara e L'Aquila."}
{"id": "1480530", "revid": "1456895", "url": "https://it.wikipedia.org/wiki?curid=1480530", "title": "Psyclon Nine", "text": "Gli Psyclon Nine sono un gruppo industrial/EBM formato nel 2000 in California, nella San Francisco Bay Area. Anche se in realt\u00e0 il loro genere si potrebbe definire meglio Aggrotech mentre per quanto riguarda la loro natura Black metal \u00e8 aumentata negli ultimi lavori.\nBiografia.\nFurono fondati nel 2000 da Nero Bellum ( che per nome d'arte utilizza Marshall Carnage) e Josef Heresy che iniziarono con un progetto denominato \"Defkon Sodomy\", influenzati da band quali KMFDM o Ministry. Inizialmente decisero di adottare un genere pi\u00f9 vicino all'Industrial \"classico\" e all'Heavy metal ma in album si possono sentire le influenze della musica elettronica di band quali Suicide Commando.\nPolemiche.\nI componenti del gruppo sono accusati di fare propaganda nazista poich\u00e9 il nome del gruppo proviene dal nome del gas usato dai nazisti durante l'olocausto: Zyklon B. A queste accuse Nero Bellum risponde dicendo: \"le persone che pensano che siamo nazisti sono degli idioti, non voglio che questo tipo di gente ascolti la nostra musica\".\nLa band resiste alle accuse grazie al fatto che uno dei fondatori del gruppo - Eric Gottesman - \u00e8 di origine ebraica e la loro canzone - Requiem for the Christian Era - contiene le parole di una preghiera ebrea."}
{"id": "1480532", "revid": "237256", "url": "https://it.wikipedia.org/wiki?curid=1480532", "title": "Rodion Shchedrin", "text": ""}
{"id": "1480533", "revid": "484362", "url": "https://it.wikipedia.org/wiki?curid=1480533", "title": "Comuni del Goi\u00e1s", "text": "Segue un elenco dei 245 comuni dello stato brasiliano del Goi\u00e1s (GO)."}
{"id": "1480534", "revid": "1305772", "url": "https://it.wikipedia.org/wiki?curid=1480534", "title": "Lysander Spooner", "text": "Fu un importante studioso del diritto dell'800, e divenne molto famoso quando con la compagnia postale privata da lui fondata, la \"American Letter Mail Company\", sfid\u00f2 il monopolio dell'U.S. Post Office costringendo il governo statunitense a eliminare dal mercato la compagnia dello studioso, e allo stesso tempo ad abbassare le tariffe.\nBiografia.\nSpooner \u00e8 stato indubbiamente uno dei pi\u00f9 importanti e influenti anarco-individualisti della storia. Basandosi sul diritto naturale, o \"Scienze della giustizia\", egli considerava non solo illegittima, ma anche illegale qualsiasi azione coercitiva nei confronti degli individui o delle propriet\u00e0 a loro appartenenti.\nSpooner sostenne la necessit\u00e0 di incrementare la concorrenza nella societ\u00e0. Da questa sua teoria nacque l'idea di creare la \"American Letter Mail Company\", ossia una compagnia postale in concorrenza con il monopolio statale. Questa sua iniziativa gli caus\u00f2 una serie di attacchi da parte del governo che causarono il suo fallimento, ma allo stesso tempo ottenne un deciso abbassamento delle tariffe statali.\nL'illegittimit\u00e0 dello Stato.\nSpooner considerava illegittima e illegale la pretesa dello Stato di rappresentare i propri cittadini, perch\u00e9 non \u00e8 mai stato firmato da ciascun cittadino alcun contratto che prevedesse il trasferimento dell'autodeterminazione da ciascun individuo al popolo e della sovranit\u00e0 dal popolo allo Stato. Quindi, da un punto di vista strettamente legale, secondo Lysander Spooner, ogni stato che eserciti la propria autorit\u00e0 in queste condizioni ha i caratteri dell'organizzazione criminale.\nIl fatto che i cittadini si rechino liberamente ai seggi per eleggere dei propri rappresentanti in seno alle istituzioni statali non \u00e8 paragonabile alla firma di alcun regolare contratto. Infatti, la decisione, da parte di un individuo adulto, di sottomettersi a un'organizzazione come lo Stato nazionale (o a una comunque determinata collettivit\u00e0), \u00e8 una scelta di una tale gravit\u00e0 che comporta l'avvio di procedure comportanti garanzie, cautele e scadenze almeno pari a quelle tipiche del contratto regolare.\nIl pensiero di Spooner \u00e8 ben esemplificato in questo passo:\nAbolizionismo.\nSpooner fu un fervente abolizionista, riteneva la schiavit\u00f9 come la pi\u00f9 classica violazione dei diritti di ogni uomo, e certamente la sua critica pi\u00f9 forte a questa violazione la possiamo trovare in uno dei suoi pi\u00f9 importanti lavori \"The Unconstitutionality of Slavery\" del 1846.\nI saggi del filosofo su questo tema furono molto influenti all'epoca, tanto da essere inseriti nello statuto del \"Liberty Party\", o da essere spesso menzionati da importanti esponenti dell'epoca come Gerrit Smith e Frederick Douglass.\nNel 1858 pubblic\u00f2 e fece circolare \"Plan for the Abolition of Slavery\".\nInfluenze.\nLe sue teorie influenzarono fortemente l'anarco-capitalismo, tipicamente americano, e probabilmente alcuni afferenti alla scuola austriaca.\nTra gli autori nei quali possiamo trovare una sua sicura forte influenza \u00e8 certamente da menzionare Murray N. Rothbard."}
{"id": "1480535", "revid": "1745361", "url": "https://it.wikipedia.org/wiki?curid=1480535", "title": "Comuni del Rio Grande do Norte", "text": "Segue un elenco dei 165 comuni dello stato brasiliano del Rio Grande do Norte (RN)."}
{"id": "1480537", "revid": "484362", "url": "https://it.wikipedia.org/wiki?curid=1480537", "title": "Comuni del Mato Grosso", "text": "Segue un elenco dei 140 comuni dello stato brasiliano del Mato Grosso (MT)."}
{"id": "1480538", "revid": "1318658", "url": "https://it.wikipedia.org/wiki?curid=1480538", "title": "Wilfried Hannes", "text": "Carriera.\nClub.\nInizi\u00f2 la carriera come attaccante, in seguito al Borussia M\u00f6nchengladbach divenne dapprima difensore, poi libero con spiccate doti offensive. Con la squadra della Renania Settentrionale-Vestfalia, di cui era un giocatore chiave, vinse tre Bundesliga (1975, 1976, 1977) e due Coppe UEFA (1975, 1979).\nCome libero, fu noto per le sue improvvise spinte offensive, per i suoi tiri da grande distanza che spesso finivano in rete e per i suoi colpi di testa. A riprova di ci\u00f2 segn\u00f2 con i \"puledri\" 58 reti su 261 partite di Bundesliga, risultando capo-cannoniere della squadra nella stagione 1980-1981.\nSuccessivamente milit\u00f2 in , Bellinzona e , non ottenendo per\u00f2 i risultati ottenuti con il Borussia.\nNazionale.\nGioc\u00f2 per la Germania Ovest per un solo anno, collezionando 8 presenze e partecipando al . Il perch\u00e9 abbia giocato cos\u00ec poche presenze in Nazionale \u00e8 dovuto al fatto che era chiuso dai fratelli F\u00f6rster (Karlheinz e Bernd).\nAllenatore.\nDal 2004 allena il Borussia 1912 Freialdenhoven, compagine di quinta divisione. All'inizio della sua carriera da allenatore allen\u00f2 anche l'Alemannia Aachen di Aquisgrana."}
{"id": "1480541", "revid": "237256", "url": "https://it.wikipedia.org/wiki?curid=1480541", "title": "Maya Mikhailovna Plisezkaya", "text": ""}
{"id": "1480545", "revid": "1488558", "url": "https://it.wikipedia.org/wiki?curid=1480545", "title": "Comuni del Par\u00e1", "text": "Segue un elenco dei 142 comuni dello stato brasiliano del Par\u00e1 (PA)."}
{"id": "1480551", "revid": "484362", "url": "https://it.wikipedia.org/wiki?curid=1480551", "title": "Comuni dell'Esp\u00edrito Santo", "text": "Segue un elenco dei 77 comuni dello stato brasiliano dell'Esp\u00edrito Santo (ES)."}
{"id": "1480552", "revid": "713714", "url": "https://it.wikipedia.org/wiki?curid=1480552", "title": "Petrella Liri", "text": "Petrella Liri \u00e8 una frazione di 116 abitanti del comune italiano di Cappadocia (AQ), in Abruzzo.\nGeografia fisica.\nSorge nella valle di Nerfa ai piedi del monte Aurunzo (SIC), vicino alle sorgenti del fiume Liri, al confine dell'Abruzzo con il Lazio. Il paese \u00e8 sovrastato da un'ampia pineta che fu piantata nei primi decenni del Novecento. Nel suo territorio si trovano le grotte di Beatrice Cenci. Dista circa un chilometro e mezzo dal capoluogo comunale.\nOrigini del nome.\nLa caratteristica del paese \u00e8 la simbiosi con le rocce su cui \u00e8 costruito, da cui deriva probabilmente il toponimo. Come per le altre omonime localit\u00e0 il nome deriverebbe da \"petraeus\", ovvero \"ci\u00f2 che cresce sulla roccia\" oppure da \"piccola pietra\", ovvero \"pretella\" nel dialetto locale.\nStoria.\nLe pi\u00f9 antiche testimonianze del territorio riguardano gli scavi presso la grotta Cola, dove sono stati rinvenuti resti umani e animali preistorici e antichi, e che secondo le ultime ricostruzioni potrebbe essere stata una grotta-santuario fino all'epoca degli Equi e dei Marsi, che abitavano la valle di Nerfa prima dell'occupazione romana.\nI primi documenti storici che riportano Petrella sono alcuni carteggi ecclesiastici. A parte un'incerta citazione della met\u00e0 del X secolo, nel 1051 la chiesa di San Pietro, probabilmente riconducibile alla contemporanea area situata a sud del paese denominata Santo Pietro, venne acquistata dall'abate Umberto di Subiaco; nella bolla del 1188 di Papa Clemente III sono invece elencate le chiese di Sant'Angelo e San Giovanni. Inoltre, nell'opera seicentesca intitolata \"Vita di Berardo\" di Muzio Febonio \u00e8 riportato un episodio accaduto intorno al 1100 che ha per protagonista un nobile, Giovanni da Petrella, contrapposto alla famiglia Colonna.\nI suoi abitanti erano principalmente dediti all'agricoltura nella fertile valle del Liri o alla transumanza verso l'agro romano. In seguito all'eversione feudale Petrella venne aggregata al governo di Tagliacozzo a dal 1811 al comune di Cappadocia di cui ha ospitato la sede municipale fino al 1837.\nNel 1882, con Regio Decreto di Umberto I, al nome \"Petrella\" venne affiancato l'appellativo \"Liri\" per distinguerla da altre omonime localit\u00e0 italiane.\nDistrutta dal terremoto di Avezzano del 1915 e messa in crisi dalla partenza di molti ragazzi come alpini nella Grande Guerra, si spopol\u00f2 poi rapidamente con l'emigrazione verso Roma nel secondo dopoguerra. Rimane abitata stabilmente da poche decine di persone e si ripopola, in particolare, durante il periodo estivo.\nSociet\u00e0.\nTradizioni e folclore.\nIl 15 e 16 agosto si celebrano annualmente le feste religiose e civili in onore dei compatroni san Michele Arcangelo e san Rocco."}
{"id": "1480553", "revid": "29990", "url": "https://it.wikipedia.org/wiki?curid=1480553", "title": "Paiari", "text": ""}
{"id": "1480556", "revid": "94825042", "url": "https://it.wikipedia.org/wiki?curid=1480556", "title": "Comuni dello stato di Rio de Janeiro", "text": "Segue un elenco dei 91 comuni dello stato brasiliano di Rio de Janeiro (RJ)."}
{"id": "1480559", "revid": "298229", "url": "https://it.wikipedia.org/wiki?curid=1480559", "title": "Viktor Sanejev", "text": ""}
{"id": "1480560", "revid": "1573940", "url": "https://it.wikipedia.org/wiki?curid=1480560", "title": "Dynamic Superobot Wars", "text": " \u00e8 un manga di G\u014d Nagai e Ken Ishikawa pubblicato in Giappone nel 2002 e in Italia ad aprile 2005 dalla d/visual.\nIl volume consiste di 10 capitoli di 24 pagine usciti in allegato a modellini dei robot protagonisti della serie, storie successivamente riadattate dagli stessi autori per poter formare un \"unicum\" coerente nel volume.\nTrama.\nI principali difensori della Terra, Mazinga Z, il Grande Mazinga, Ufo Robot Grendizer, Jeeg e Getter Robot, successivamente rimpiazzato da Getter Robot G, devono difendere il pianeta dall'arrivo di Varon l'annientatore, temibile nemico proveniente dallo spazio con l'intento di distruggere la Terra."}
{"id": "1480562", "revid": "94825019", "url": "https://it.wikipedia.org/wiki?curid=1480562", "title": "Comuni del Mato Grosso do Sul", "text": "Segue un elenco dei 78 comuni dello stato brasiliano del Mato Grosso do Sul (MS)."}
{"id": "1480563", "revid": "484362", "url": "https://it.wikipedia.org/wiki?curid=1480563", "title": "Comuni della Rond\u00f4nia", "text": "Segue un elenco dei 51 comuni dello stato brasiliano della Rond\u00f4nia (RO)."}
{"id": "1480564", "revid": "94825057", "url": "https://it.wikipedia.org/wiki?curid=1480564", "title": "Comuni del Roraima", "text": "Segue un elenco dei 14 comuni dello stato brasiliano del Roraima (RR)."}
{"id": "1480565", "revid": "125130375", "url": "https://it.wikipedia.org/wiki?curid=1480565", "title": "Sessualit\u00e0 infantile", "text": "La sessualit\u00e0 infantile concerne quella serie di fenomeni che entrano nel campo del desiderio sessuale, dei comportamenti e nello sviluppo fisico e psichico dei bambini.\nLa teoria psicoanalitica di Sigmund Freud ha rivoluzionato la percezione occidentale del bambino proprio in quanto fu il primo a sostenere, su basi scientifiche, e quindi in maniera coerente e chiara, l'esistenza di una sessualit\u00e0 propria del bambino, che si esprime essenzialmente in una sessualit\u00e0 non genitale, quindi in questo senso differente e specifica rispetto alla sessualit\u00e0 adulta, ma connessa ad essa attraverso il principio di piacere, che ne \u00e8 il movente fondamentale.\nFreud.\nCinque fasi.\nFreud delinea lo sviluppo psicosessuale infantile distinto in 5 fasi: la fase orale, la fase anale e la fase fallica, che culmina nella risoluzione del complesso di Edipo nel bimbo e del complesso di Elettra nella bimba. In seguito vi \u00e8 una fase di latenza fino alla fase genitale della pubert\u00e0. La tesi di base freudiana \u00e8 che la sessualit\u00e0 dell'infante (primi 6 anni di vita) sia \"perversa polimorfa\" e che sviluppi forti impulsi all'incesto, spesso con il genitore di sesso opposto. Il bambino si vede costretto a imbrigliare e a sublimare tale desiderio per sviluppare una sana sessualit\u00e0 da adulto.\nCritiche.\nLe teorie di Freud si svilupparono in un contesto differente dall'odierno e alcune di queste teorie, come quella dell'invidia suscitata dal pene del padre nel bambino, sono state rimpiazzate; molti ricercatori moderni le considerano obsolete e il nocciolo del suo lavoro non sembra mai essere stato accettato per intero dalla comunit\u00e0 scientifica. In ragion di ci\u00f2 si sono succeduti diversi studi, alcuni complementari al lavoro svolto da Freud, altri che ne sostengono opposte teorie, come nel caso della psicologia perinatale con le sue ricerche sul protomentale.\nUna questione a s\u00e9 \u00e8 quella del cosiddetto \"scandalo Masson\", in quanto critica proveniente dall'interno della stessa istituzione psicoanalitica. Durante i primi anni del 1980 Jeffrey Moussaieff Masson, all'epoca fresco direttore dei \"Freud Archives\", sostenne che il modello dello sviluppo psicosessuale delineato da Freud fosse stato formulato per disconoscere e rifiutare d'ammettere gli abusi sessuali di cui \u00e8 oggetto l'infanzia, derubricando la realt\u00e0 dei fatti traumatici a fantasie di desiderio.\nMetodologia moderna di studio.\nAlfred Kinsey fece il primo sondaggio su larga scala sul piacere sessuale e inser\u00ec relazioni statistiche sulla masturbazione infantile; i suoi lavori costituiscono le maggiori fonti di dati tratti da interviste dirette. Tuttavia la moderna metodologia di studio \u00e8 basata:\nDue visioni di base.\nLe teorie sullo sviluppo sessuale sono in termini generali divise in due scuole di pensiero:\nTre et\u00e0.\nL'osservazione \u00e8 suddivisa in tre et\u00e0: seconda infanzia (3 - 6 anni), fanciullezza (6 - 9 anni), ed et\u00e0 pre-puberale (9 - 12 anni).\nSeconda Infanzia.\nDurante questa et\u00e0 il bambino spesso \u00e8 avido di risposte su \"da dove vengono i bambini\", indaga per soddisfare la curiosit\u00e0 sul corpo degli altri bambini e degli adulti, dall'et\u00e0 di quattro anni il bambino mostra attaccamento fisico ed emotivo al genitore del sesso opposto, inizia ad avere il senso del pudore e a capire la differenza tra piacere pubblico e privato.\nRecenti studi in Svezia hanno convalidato che la pratica della masturbazione in questa et\u00e0 \u00e8 inusuale, tuttavia alcuni iniziano a toccarsi i genitali se sono stanchi o turbati; questa circostanza, che comunque non deve necessariamente essere confusa con la masturbazione, si manifesta pi\u00f9 spesso nei maschi che nelle femmine.\nFanciullezza.\nIn questa et\u00e0 gli sviluppi sono considerabilmente vari a seconda del soggetto. Il fanciullo diventa consapevole delle differenze legate al genere (maschio o femmina) e la scelta di amici dello stesso sesso diviene via via sempre pi\u00f9 marcata, parimenti alla esclusione dell'altro sesso. Subentra alla esclusiva attrazione per il genitore del sesso opposto maggior attaccamento verso il genitore dello stesso sesso.\nLa fanciulla aumenta la consapevolezza sui costumi sociali riguardanti il sesso, la nudit\u00e0 e la riservatezza. I fanciulli possono esprimere un linguaggio di natura sessuale per suscitare nell'adulto una reazione.\nPre-pubert\u00e0.\n La capacit\u00e0 di eiaculare si svilupper\u00e0 gradualmente con tempi sostanzialmente uguali in tutte le etnie e culture. \u00c8 comunque possibile avere un orgasmo anche nella fanciullezza."}
{"id": "1480570", "revid": "123249949", "url": "https://it.wikipedia.org/wiki?curid=1480570", "title": "Regioni amministrative del Distretto Federale", "text": "La costituzione brasiliana stabilisce che il Distretto Federale, in Brasile, non pu\u00f2 essere diviso in comuni. L'area \u00e8 tuttavia divisa in regioni amministrative."}
{"id": "1480582", "revid": "76069", "url": "https://it.wikipedia.org/wiki?curid=1480582", "title": "Ica (regione)", "text": ""}
{"id": "1480593", "revid": "1372005", "url": "https://it.wikipedia.org/wiki?curid=1480593", "title": "Abbazia di Pr\u00fcm", "text": "L'abbazia di Pr\u00fcm, in tedesco \"Abtei Pr\u00fcm\", \u00e8 un'abbazia benedettina situata a Pr\u00fcm, sull'altipiano dello Eifel, nel Land della Renania-Palatinato, in Germania.\nCompresa nella diocesi di Treviri, fondata da Bertrada, e da suo figlio Cariberto, conte di Laon, il 23 giugno 720. Il primo abate fu Angloardo.\nStoria.\nDalla nascita dell'abbazia al XIII secolo.\nLa fondazione monastica era indipendente dall'ordinario del luogo e dai patroni laici secondo la regola mista di San Colombano e san Benedetto, fino alla riforma generale benedettina di Benedetto d'Aniane.\nLa pronipote di Bertrada fu Bertrada di Laon, moglie del re di Francia Pipino III (751-68). Pr\u00fcm divenne il monastero favorito dei Carolingi, dai quali ricevette copiose donazioni e privilegi. Pipino ricostru\u00ec il monastero e gli confer\u00ec numerosi privilegi con decreto reale del 13 agosto 762. Il re invit\u00f2 i monaci di Meaux sotto la guida dell'abate Assuero a recarsi al monastero.\nLa chiesa, dedicata al Salvatore, non venne completata sino al regno di Carlo Magno, e venne consacrata il 26 luglio 799 da papa Leone III. Carlo Magno e i successivi imperatori furono patroni liberali dell'abbazia. Molti membri della famiglia dei Carolingi entrarono nella vita religiosa di Pr\u00fcm; tra questi si ricorda Lotario I, che divenne monaco nell'855. La sua tomba venne scoperta nel 1860 e nel 1874 l'imperatore Guglielmo I vi fece erigere un monumento sopra la lapide.\nVerso la fine del secolo VIII l'abate Assuero provvide con molta energia alla costruzione di una nuova chiesa, dedicata a san Goar, che venne consacrata nel 781.\nTra l'882 e l'892 il monastero venne saccheggiato e danneggiato dai Normanni, ma venne presto restaurato. I possedimenti terrieri d'amministrazione dell'abbazia divennero tali che essa assunse le caratteristiche di un Principato Ecclesiastico.\nIl poeta e teologo tedesco Vandalberto di Pr\u00fcm fu monaco nell'abbazia.\nTra l'XI e il XII secolo, nel convento dell'abbazia si contavano quasi trecento monaci. Il periodo di maggior prosperit\u00e0 dell'abbazia fu senza dubbio il XIII secolo. I monaci erano energici coltivatori delle terre circostanti. Nell'836 circa l'Abate Marquardo fond\u00f2 un nuovo monastero a M\u00fcnstereifel. Nel 1017 l'Abade Uraldo fond\u00f2 a Pr\u00fcm una collegiata per accogliere dodici sacerdoti officianti. Nel 1190 l'Abate Gerardo fond\u00f2 una casa religiosa per dame e nobildonne a Niederpr\u00fcm. L'opera del monastero si occupava principalmente dei poveri e dei bisognosi, contribuendo ad ogni modo a diffondere la cultura. Tra coloro che frequentarono la scuola del monastero si ricorda Ado, poi Arcivescovo di Vienne (860-875). Un altro notabile, Wandelberto (813-870), fu un valente poeta. L'Abate Regino di Pr\u00fcm (893-899) si distinse come storico, studioso di codici e legislatore religioso.\nDopo il XIII secolo.\nTra il XIII ed il XIV secolo, il monastero conobbe la propria decadenza, in parte dovuta all'oppressione dei suoi amministratori terrieri, ma soprattutto per decadenza dall'interno. Si giunse al punto che i monaci si dividevano le entrate del monastero tra di loro e nessuno faceva vita comune.\nSuccessivamente l'Arcivescovo di Treviri tent\u00f2 di incorporare l'abbazia nella diocesi. Nel 1376 l'imperatore Carlo IV diede il proprio consenso a realizzare questa operazione, come del resto lo diede anche papa Bonifacio IX nel 1379, ma il consenso papale venne revocato nel 1398. Papa Sisto IV nel 1473 circa, garant\u00ec nuovamente l'accorpamento dell'abbazia all'arcivescovato di Treviri, ma gli abati si rifiutarono di sottomettersi sino al 1511, ingaggiando una lunga guerra con l'arcivescovo. Infine, quando l'abbazia si trovava quasi in rovina, papa Gregorio XIII ordin\u00f2 un decreto d'incorporazione, datato 24 agosto 1574, che entr\u00f2 in applicazione dal 1576 dopo la morte dell'abate Christopher von Manderscheid.\nDopo questi fatti, gli arcivescovi di Treviri divennero \"amministratori perpetui\" dell'abbazia. Successivamente il monaco Edmond Mart\u00e8ne accolse benevolmente Ursino Durand, che visit\u00f2 il monastero nel 1718, nel corso del suo \"tour\" culturale-religioso che comprendeva tutti i monasteri della Germania. Pr\u00fcm mostr\u00f2 la propria migliore immagine, lo studio riprese e i monaci riuscirono a tener testa alla stessa Treviri nel corso del XVIII secolo.\nNel 1801 Pr\u00fcm pass\u00f2 alla Francia, venne secolarizzata e i suoi terreni vennero venduti; Napoleone don\u00f2 la struttura del monastero alla citt\u00e0. Nel 1815 Pr\u00fcm pass\u00f2 tra i possedimenti del Regno di Prussia e nel corso degli eventi divenne parte della moderna Germania, compresa nello Stato della Renania-Palatinato.\nLa chiesa del monastero, ricostruita nel 1721 dall'Elettore Luigi, \u00e8 attualmente una chiesa parrocchiale. Le parti del monastero sopravvissute accolgono oggi il liceo \"Regino-Gymnasium\" che prende il nome dall'Abate Regino di Pr\u00fcm.\nLe reliquie dell'abbazia.\nL'abbazia Pr\u00fcm contiene alcune reliquie considerate di notevole importanza dalla Chiesa cattolica. La pi\u00f9 famosa di esse \u00e8 costituita dai sandali di Cristo. Essi vennero donati da Pipino nel 762. Il Re, a sua volta, dice in un documento di averli ricevuti da Roma, in dono da papa Zaccaria o da papa Stefano II."}
{"id": "1480617", "revid": "767487", "url": "https://it.wikipedia.org/wiki?curid=1480617", "title": "Cinque poveri in automobile", "text": "Cinque poveri in automobile \u00e8 un film comico del 1952 diretto da Mario Mattoli con Aldo Fabrizi, Eduardo De Filippo, Titina De Filippo, Raimondo Vianello e Walter Chiari.\nTrama.\nA Roma, quattro amici accomunati dalle ristrettezze finanziarie comprano in comune un biglietto della lotteria e vincono un'automobile di lusso: dato che la vettura, costosa e dagli alti consumi, non servirebbe a nessuno di loro, decidono di rivenderla allo stesso concessionario da cui la ritirano, incassando il denaro; prima per\u00f2 si mettono d'accordo per usarla ognuno per un giorno, per il gusto di togliersi delle soddisfazioni. Il film quindi, malgrado l'unit\u00e0 narrativa di fondo, si sviluppa praticamente in quattro episodi ben distinti, ognuno dei quali sorretto da uno dei quattro attori principali.\nMari\u00f9 Palombella, attrice di mezza et\u00e0, aveva conosciuto il successo in giovent\u00f9 ma ormai \u00e8 ridotta a sbarcare il lunario facendo saltuariamente la comparsa a Cinecitt\u00e0. Frequenta poco la figlia sposata, in quanto ha la sensazione che il genero non la apprezzi per le sue eccentricit\u00e0, le sue precarie condizioni economiche e la sua propensione a qualche bicchierino di liquore di troppo. Il primo giorno la fuoriserie spetta a lei e ne approfitta per presentarsi a casa della figlia con un vestito elegante, raccontando di essere stata scritturata per fare dei film in America. A mano a mano l'iniziale freddezza si scioglie, grazie anche alla presenza della nipotina che vede la nonna per la prima volta, e, bench\u00e9 credano poco alla storia dell'America, figlia e genero congedano Mari\u00f9 facendole promettere di tornare.\nCesare Baroni \u00e8 un vetturino messo in crisi dalla concorrenza ormai generalizzata dei tassisti negli spostamenti urbani. Quando l'automobile spetta a lui, tenta maldestramente di fare uno scherzo a un suo collega, danneggiandogli la carrozzella. Per riparare al danno, Cesare si vede costretto a far proseguire il tragitto in macchina ai due passeggeri della carrozzella. Questi, amanti clandestini, gradirebbero soprattutto restare inosservati, ma finiscono per essere scoperti dal marito di lei, e Cesare, dopo aver pagato un gran numero di multe, rimane senza benzina ed \u00e8 costretto a far trainare la fuoriserie dalla sua vecchia cavalla.\nEduardo Moschettone si \u00e8 trasferito a Roma molti anni prima dalla sua Rocca Priora per fare fortuna, ma poi si \u00e8 ridotto a fare lo spazzino. Con la fuoriserie intende tornare al paese per suscitare l'invidia dei suoi compaesani, e soprattutto per umiliare Catiello, il suo antico rivale in amore. In realt\u00e0 a Rocca Priora nessuno lo ricorda e la sua visita passa del tutto inosservata; solo casualmente Eduardo incontra Catiello, ridotto all'elemosina e da tempo abbandonato dalla donna che era stata motivo della contesa. Eduardo, impietosito per le condizioni del rivale, rinuncia al suo proposito di presentarsi come un signore benestante e racconta a Catiello di essere l'autista alle dipendenze del padrone della fuoriserie.\nPaolo \u00e8 un facchino d'albergo, innamorato di Gina, cameriera ai piani, e tenta immediatamente di usare l'automobile per fare colpo su di lei, ma la ragazza rifiuta di credere che Paolo sia il proprietario della macchina e per farlo ingelosire accetta di uscire con un altro uomo. Paolo si trova ad accogliere in auto una viziata signora ospite dell'albergo, che, ritenendolo ricco, insiste per passare una serata divertente con lui, facendosi portare in un ristorante carissimo. Paolo, dopo aver girato qua e l\u00e0 con la donna, finisce a notte alta davanti a una casa di cui vuol far intendere di essere il proprietario, quando si fa avanti un maggiordomo e accoglie lui e la sua compagna di viaggio come se si trattasse del padrone. La villa \u00e8 in realt\u00e0 propriet\u00e0 di un'anziana contessa che per filantropia intende temporaneamente metterla a disposizione del giovane; questo per\u00f2 chiarisce di essere innamorato solo di Gina, capitata l\u00ec nel frattempo. L'antipatica signora dell'albergo viene scacciata e la contessa saluta i due giovani regalando loro un pieno di benzina.\nIl quinto giorno i quattro sono di nuovo riuniti per riconsegnare l'automobile al concessionario e ricavarne i soldi della vendita, quando un passante viene investito e minaccia di sporgere denuncia. Questo in realt\u00e0 \u00e8 un altro poveraccio che per sopravvivere si procura degli incidenti per essere risarcito. I quattro provano simpatia per l'uomo, e per scongiurare la possibile denuncia gli offrono un'ultima passeggiata in macchina e una parte del ricavato della vendita."}
{"id": "1480624", "revid": "287204", "url": "https://it.wikipedia.org/wiki?curid=1480624", "title": "Philippe March\u00e9", "text": "Carriera.\nHa giocato in prestigiosi club belgi tra gli anni ottanta e gli anni novanta come MJ Outremeuse (sino al 1988), ZVK Hasselt (dal 1988 al 1990) e ZVK Isola Hoeselt. Votato due volte tra i tre migliori giocatori del campionato belga, ha difeso la porta della nazionale per diversi anni a partire dal FIFA Futsal World Championship 1989 nei Paesi Bassi, il suo ultimo mondiale risale al 1996 in Spagna. Oltre ai tre mondiali disputati, Marche ha anche fatto parte dei convocati del Belgio medaglia di bronzo all'European Futsal Tournament 1996. In totale, ha disputato 77 incontri con la Nazionale di calcio a 5 del Belgio."}
{"id": "1480625", "revid": "416175", "url": "https://it.wikipedia.org/wiki?curid=1480625", "title": "Chiesa di Santa Maria Maddalena delle Convertite Spagnole", "text": "La chiesa di Santa Maria Maddalena delle Convertite Spagnole (o Maddalenella degli Spagnoli) \u00e8 una chiesa monumentale di Napoli.\nIl complesso ha ricevuto l'attuale intitolazione nel 1634, quando per volere della contessa di Monterey, Eleonora Guzman viceregina di Napoli, vi furono spostate le ospiti di un vicino conservatorio.\nL'istituto, che aveva in origine sede in una strada di via Toledo, \u00e8 stato eretto alla fine del XVII secolo dalla nobildonna Isabella Alarcon y Mendoza, per ospitarvi sue giovani compatriote convertitesi al mondo cattolico.\nProprio qui, come viene ricordato dall'iscrizione del 1685 posta ai lati dell'ingresso, ha trascorso tutta la vita la benefattrice Anna Zevaglios, che prese il velo col nome di suor Angelica di San Giuseppe. Nel 2015 si \u00e8 provveduto a restaurare la facciata e a impermeabilizzare il tetto, al fine di bloccare le infiltrazioni. Attualmente si stanno conducendo lavori di messa in sicurezza della cupola e della navata.\nLa facciata \u00e8 molto semplice, si presenta con forme classiche evidenziate dalle quattro lesene con capitello ionico, dal frontone e dai due tondi con rilievi. Alle spalle dell'altare maggiore vi sono tre tele del XVII secolo, raffiguranti: \"Il Crocifisso con la Maddalena\" (di ignoto artista), \"la Madonna del Rosario\" e \"Il Battesimo di Cristo\" (entrambe del giordanesco Nicola Russo). Sugli altari laterali trovano posto alcuni quadri di Ferdinando Marcelli e la \"Madonna della Cintola\", scultura lignea di Francesco Citarelli."}
{"id": "1480632", "revid": "12714842", "url": "https://it.wikipedia.org/wiki?curid=1480632", "title": "Chiesa della Maddalenella degli Spagnoli", "text": ""}
{"id": "1480635", "revid": "1983214", "url": "https://it.wikipedia.org/wiki?curid=1480635", "title": "Vittorio Pugliese", "text": "Biografia.\nParlamentare dal 1948 al 1965, fu l'esponente di spicco della DC in Calabria per circa venti anni. Ricopr\u00ec pi\u00f9 volte incarichi di Governo come sottosegretario di Stato ai Ministeri del Lavoro, della Difesa, dell'Agricoltura e delle foreste, dell'Interno e dei Trasporti e aviazione civile.\nNato da una famiglia della borghesia agraria dell'alto crotonese, il padre era un notissimo avvocato di Catanzaro vissuto fra la met\u00e0 dell'Ottocento e gli anni trenta del Novecento.\nEra fratello dell'Ammiraglio di Squadra Stefano Pugliese, medaglia d'oro al valor militare. I suoi antenati si misero in luce nella prima met\u00e0 dell'Ottocento come liberali anti-borbonici (Emilio) e come storici e sociologi (Giovan Francesco).\nViene ricordato ancora per la sua opera in favore delle classi contadine pi\u00f9 disagiate, in favore delle quali si adoper\u00f2 per la legge sulla Riforma agraria di cui fu relatore alla Camera dei deputati."}
{"id": "1480636", "revid": "729019", "url": "https://it.wikipedia.org/wiki?curid=1480636", "title": "Stazione di Ardenza", "text": "La stazione di Ardenza \u00e8 uno scalo ferroviario dismesso, sito a Livorno, nel quartiere omonimo.\nSi trova lungo la linea Tirrenica, nel tratto compreso tra la stazione di Livorno Centrale e quella di Antignano.\nStoria.\nLa costruzione della stazione risale al 1910, quando fu completata la tratta costiera tra Livorno e Vada della ferrovia Tirrenica, che permise di abbandonare l'originario tracciato via Collesalvetti.\nAll'epoca l'abitato di Ardenza non era ancora stato inglobato dalla citt\u00e0, sebbene la zona fosse stata oggetto di un crescente interesse sin dalla prima met\u00e0 dell'Ottocento, quando qui furono costruite alcune strutture per il turismo balneare. Per questo motivo la stazione venne denominata semplicemente col nome del borgo, senza essere preceduta dal prefisso \"Livorno\".\nIn seguito venne trasformata in fermata.\nLa fermata venne soppressa il 16 aprile 2003.\nStrutture e impianti.\nLa stazione \u00e8 costituita da un fabbricato viaggiatori la cui architettura richiama quello del coevo scalo di Antignano: presenta infatti una pianta rettangolare, ma, a differenza della stazione antignanese, quella di Ardenza \u00e8 rialzata di un ulteriore piano, presentando quindi tre piani fuori terra anzich\u00e9 due.\nL'impianto possiede due binari di corsa serviti da due banchine: non vi sono altri binari di raddoppio, ma in origine la stazione era dotata di un piccolo fascio a servizio del vicino scalo merci di stazione, i cui resti sono ancora oggi visibili.\nUn secondo raccordo la collegava alla retrostante area industriale, oggi dismessa e completamente trasformata in una cittadella commerciale dopo anni di abbandono.\nLa stazione possedeva anche un fabbricato per i servizi igienici; dalla soppressione risulta abbandonato con l'ingresso murato."}
{"id": "1480645", "revid": "916580", "url": "https://it.wikipedia.org/wiki?curid=1480645", "title": "Specie di Alyssum", "text": "Elenco delle specie di \"Alyssum\":"}
{"id": "1480647", "revid": "15756", "url": "https://it.wikipedia.org/wiki?curid=1480647", "title": "Palio del Cerro", "text": "Il Palio del Cerro viene svolto a Cerreto Guidi, in provincia di Firenze, in onore di Santa Liberata e si tiene il sabato precedente la prima domenica del mese di settembre. Il periodo storico di riferimento di questa manifestazione \u00e8 il Rinascimento e pi\u00f9 precisamente il periodo in cui a governare Firenze vi era la figura di Cosimo I de' Medici, il quale aveva fatto costruire la villa che si trova nel paese, a disposizione della figlia Isabella. Per rievocare lo spirito rinascimentale il paese \u00e8 diviso in quattro contrade: Porta Caracosta, Porta Fiorentina, Porta al Palagio, Porta Santa Maria al Pozzolo, ognuna delle quali ha un capitano che guida la propria contrada durante lo svolgimento dei giochi.\nGiochi del Palio.\nPer aggiudicarsi il Palio del Cerro ogni contrada partecipa ai giochi, cercando di aggiudicarsi in ognuno il miglior piazzamento possibile, che si svolgono su di un palco appositamente montato davanti alla Villa medicea di Cerreto Guidi.\nAl vincitore del gioco vengono assegnati 4 punti, al secondo 3, al terzo 2 ed infine al quarto 1.\nTali giochi sono:\nConsiste nello scoccare 5 dardi contro un bersaglio, formato da pi\u00f9 strati di legno sovrapposti, che si trova ad una distanza di 16 metri tutti i concorrenti gareggiano allo stesso momento, ma con bersagli differenti; ogni centro, che ha il diametro di 3 centimetri, vale 30 punti, pi\u00f9 ci si allontana dal centro pi\u00f9 il valore del bersaglio diminuisce di un punto.\nIl minimo punteggio che un concorrente pu\u00f2 fare \u00e8 0 punti ed il massimo \u00e8 150 punti.\nLa balestra \u00e8 del tipo ad appoggio ed \u00e8 realizzata rispettando fedelmente i canoni del periodo storico, quindi sono banditi i materiali ed i sistemi di mira moderni. I dardi, o verrette, sono in legno con puntale conico in ferro ed impennatura in penne naturali.\nLa prima fase di questo gioco consiste in due eliminatorie i cui abbinamenti sono stati decisi con il precedente sorteggio; una volta finite le eliminatorie si conoscono cos\u00ec gli abbinamenti per le finali, rispettivamente 3\u00ba-4\u00ba posto e 1\u00ba-2\u00ba posto. Gioco tipico cerretese, ha da alcuni anni introdotto un limite di peso a cui devono attenersi le squadre che \u00e8 di 500\u00a0kg per 4 persone.\nIl lancio degli anelli \u00e8 l'unico gioco del Palio al quale possono partecipare le donne: esso infatti, si ispira ad un gioco prettamente femminile.\nConsiste nel lanciare 10 anelli di legno verso una rastrelliera con tre pali posta a 6m di distanza dal punto di lancio; vince chi inanella pi\u00f9 cerchi.\n\u00c8 uno dei due giochi di corsia, esso infatti si svolge lungo le corsie di 20 m che formano il palco. Consiste nel percorrere 60 m su tre pezzi di legno chiamati troppoli. Tutti i concorrenti partecipano allo stesso momento. In caso che un concorrente metta per cinque volte il piede in terra o invada la corsia di un avversario incapper\u00e0 nella squalifica, che vorr\u00e0 dire un'attribuzione di 0 punti. Il punteggio dipende dall'ordine d'arrivo.\n\u00c8 l'altro gioco di corsia e anche questo si svolge su una distanza di 60 m. La corsa nella bigoncia consiste nel percorrere la distanza all'interno di un contenitore di legno per l'uva di forma tronco-conica al quale \u00e8 stato tolto il fondo in modo da far passare i piedi. Nel caso in cui un concorrente superi la linea d'arrivo in volo e non ricada sui piedi verr\u00e0 squalificato. Il punteggio dipende dall'ordine d'arrivo.\nSe due o pi\u00f9 contrade si trovano a pari merito alla fine dei 5 giochi viene stabilito un gioco, con cui effettuare lo spareggio, mediante sorteggio. Svariate volte si \u00e8 dovuto ricorrere allo spareggio, solitamente tra due contrade; solo una volta vi sono state tre contrade a pari merito, nel 1989, e vinse Porta al Palagio dopo lo spareggio ai troppoli."}
{"id": "1480650", "revid": "184755", "url": "https://it.wikipedia.org/wiki?curid=1480650", "title": "Pina Sacconaghi", "text": "Biografia.\nLa madre, Cesarina Levati, che era stata allieva di Paolo Borsa, professore di disegno e padre del pi\u00f9 famoso Emilio Borsa, ne coltiv\u00f2 la naturale propensione all'arte.\nNel 1924 inizia a frequentare l'Accademia di Brera dove \u00e8 allieva di Camillo Rapetti, Achille Cattaneo, Alcide Davide Campestrini e conosce il figlio Gianfranco Campestrini. avr\u00e0 come professori anche Giuseppe Palanti e l'incisore Giuseppe Guidi (1881-1931) per i corsi di decorazione.\nHa frequentato anche i corsi dell'Accademia Internazionale d'Arte a Salisburgo, fondata da Oskar Kokoschka, conseguendovi premi.\nHa tenuto studio a Monza e a San Gimignano. Alla fine della sua vita, non avendo eredi diretti, decise di lasciare tutti i suoi averi per la costituzione di un museo. Grazie a questa sua donazione \u00e8 nato il Museo etnologico Monza e Brianza.\nMostre.\nLa sua citt\u00e0 natale nel giugno 2001 le ha dedicato la mostra retrospettiva \"L'incanto della natura\" nel Serrone della Villa Reale.\nNel marzo del 2012 la mostra \"\"Il Museo per la donna: da Pina Sacconaghi ad Antonietta Colombo attraverso altre personalit\u00e0 femminili che hanno fatto il MEMB\" organizzata dal MEMB stesso.\nDal 6 al 30 giugno 2016 un'altra mostra dal titolo \"Pina Sacconaghi. La vita e le opere di una artista monzese\"\" \u00e8 stata organizzata a Monza presso il Mulino Colombo e l'Oasi San Gerardo.\nPremi e riconoscimenti.\nNel 1986 ricevette dalla citt\u00e0 di Monza il Giovannino d'oro."}
{"id": "1480653", "revid": "15756", "url": "https://it.wikipedia.org/wiki?curid=1480653", "title": "David \u00c4bischer", "text": "Carriera.\nAccreditato come centosessantunesimo generale dai Colorado Avalanche nel 1997 durante gli NHL Entry Draft, David \u00c4bischer fu inizialmente la terza scelta tra i portieri dei Colorado Avalanche, ma quando Marc Denis fu mandato ai Columbus Blue Jackets, \u00c4bischer si ritrov\u00f2 ad essere riserva del grande portiere Patrick Roy.\n\u00c4bischer divent\u00f2 il portiere ufficiale dei Colorado Avalanche dopo il ritiro di Roy. Durante il lockout dell'NHL del 2004-05, gioc\u00f2 per Hockey Club Lugano in Nationalliga A.\nDopo il lockout \u00c4bischer fu scambiato dai Colorado Avalanche con Jos\u00e9 Th\u00e9odore e si ritrov\u00f2 a giocare per i Montreal Canadiens.\nNel 12 luglio 2006, i Montreal Canadiens gli rinnovarono il contratto per un anno con un ingaggio di dollari statunitensi.\nNel 19 luglio 2007, \u00c4bischer firma un nuovo contratto con i Phoenix Coyotes, ancora durevole un anno ma stavolta l'ingaggio \u00e8 di soli dollari. In tale squadra non riusc\u00ec a ritagliarsi uno spazio da titolare per via di altri due grandi portieri come Alex Auld e Mikael Tellqvist e venne dirottato a un farm-team dei Phoenix Coyotes che milita in AHL, i San Antonio Rampage.\nAlla fine del 2007 ha firmato un contratto valido fino alla stagione 2012 con l'Hockey Club Lugano in National League A. Nonostante ci\u00f2 con un anno d'anticipo, il 24 agosto 2011, fu ufficializzata la sua cessione ai Winnipeg Jets, formazione della NHL. Successivamente non pass\u00f2 il taglio con i Jets, e fu mandato in AHL presso i St. John's IceCaps.\nStatistiche.\n\"Statistiche aggiornate a giugno 2012.\""}
{"id": "1480655", "revid": "1305772", "url": "https://it.wikipedia.org/wiki?curid=1480655", "title": "Spaola", "text": "La spaola \u00e8 uno sport di squadra sferistico praticato prevalentemente in Italia.\nRegolamento.\nLa spaola si pratica in doppio ossia le partite si disputano in due contro altri due giocatori. Questa specialit\u00e0 ha affinit\u00e0 con la Paletta e Pelota a paleta. Il campo ha 40\u00a0m di lunghezza e 10\u00a0m di larghezza con muro laterale di appoggio. L'attrezzo impiegato per giocare \u00e8 un tipo di racchetta in legno a piatto solido non superiore al peso di 8 etti e lungo massimo 55\u00a0cm.; la palla \u00e8 quella da tennis preferibilmente gi\u00e0 utilizzata. La partita \u00e8 composta da giochi e per vincere un gioco si devono totalizzare 4 punti; vince la partita chi totalizza 7, 10, 11 o 13 giochi: il numero di giochi dipende dalle categorie dei giocatori."}
{"id": "1480668", "revid": "110157", "url": "https://it.wikipedia.org/wiki?curid=1480668", "title": "Amstel (birreria)", "text": "La Amstel \u00e8 una marca di birra olandese. La produzione si trovava all'origine nella Mauritskade ad Amsterdam, nei Paesi Bassi. La fabbrica di Amsterdam chiuse nel 1980 e la produzione venne trasferita a Zoeterwoude (circa 43\u00a0km a sud-ovest dal centro di Amsterdam).\nStoria.\nCreazione.\nL'industria della birra nacque il giorno 11 giugno 1870 ad Amsterdam e prese il nome del fiume Amstel, le cui acque erano utilizzate anche per il raffreddamento. Fin dal 1872, l'industria della birra Amstel produceva 10.000 ettolitri di birra Pils all'anno. Per conservare la birra, si prendeva del ghiaccio che proveniva dai canali congelati, per poi accumularlo in cantine speciali con una doppia parete. All'inizio, la birra era destinata soprattutto al consumo locale, ma fin dal 1883 si esport\u00f2 verso la Gran Bretagna e l'Indonesia.\nSviluppo.\nLa societ\u00e0 Beiersche Bierbrouwerij di Amstel, creata nel 1892, era una societ\u00e0 per azioni. Nel 1915, la produzione era stata moltiplicata per venti, e nel 1926 la birra Amstel rappresentava un terzo delle esportazioni olandesi. Nel 1941, Amstel ed Heineken si divisero il capitale delle industrie della birra Van Vollenhvens, che chiuse nel 1961.\nOltremare.\nNel 1954, Amstel costru\u00ec una fabbrica in Suriname. Alcuni anni pi\u00f9 tardi, divent\u00f2 il primo fabbricante di birra olandese ad esportare birra in lattine. Il totale delle esportazioni di Amstel a quel tempo si elev\u00f2 a 101.000 ettolitri all'anno. Nel 1958, una filiale di Amstel produsse le sue prime birre in Giordania. La terza filiale si apr\u00ec nel 1960, a Cura\u00e7ao, nelle Antille olandesi. Nel 1963 aprirono le porte due nuove fabbriche, una a Porto Rico ed una in Grecia.\nLa ripresa da parte di Heineken.\nNel 1968, Amstel fu acquistato dal suo concorrente Heineken. La fabbrica di Amsterdam chiuse nel 1972 e la produzione venne trasferita a Zoeterwoude. L'edificio di Mauritskade venne demolito nel 1985. Rest\u00f2 soltanto la parte amministrativa che fu incorporata agli edifici della facolt\u00e0 di Amsterdam.\nAmstel \u00e8 lo sponsor di una corsa ciclistica professionistica, la \"Amstel Gold Race\", e fino al 2005 \u00e8 stato uno degli sponsor della Uefa Champions League. Dal 2015 \u00e8 sponsor dell'UEFA Europa League, insieme ad altri sponsor locali europei di propriet\u00e0 Heineken.\nMarche prodotte.\nAmstel offre una ricca selezione di birre:"}
{"id": "1480669", "revid": "1906801", "url": "https://it.wikipedia.org/wiki?curid=1480669", "title": "Dynamic Heroes", "text": ", noto anche come Go Nagai Manga Heroes Crossover Collection - Dynamic Heroes, \u00e8 un manga scritto da G\u014d Nagai e disegnato da Kazuhiro Ochi aventi come protagonisti i principali personaggi dell'universo nagaiano: \"Devilman\", \"Cutie Honey\", \"Mazinga Z\", \"Grande Mazinga\", \"Ufo Robot Goldrake\" e \"Getter Robot\".\nNato come \"click manga\", ossia come \"fumetto interattivo\" con un software in grado di creare una sorta di ibrido manga-anime-videogioco, il progetto era naufragato dopo le prime 2 storie (su 6 previste) uscite nel 1999. Nel 2004 la storia venne per\u00f2 trasformata in un \"e-manga\", pubblicato poi in versione cartacea dalla K\u014ddansha.\nIn Italia il manga \u00e8 stampato dalla d/visual in duplice versione: con la traduzione dei nomi dei personaggi e dei colpi fedele all'originale (es. \"Mazinger\", \"Grendizer\") o con l'adattamento storico (es. \"Mazinga\", \"Goldrake\"). Una nuova edizione, pubblicata da J-Pop, \u00e8 uscita alla fine del 2017.\nTrama.\nDalla partenza di Duke Fleed (Actarus) \u00e8 passato gi\u00e0 un anno, e la Terra sembra vivere un periodo di pace. Il pericolo di Vega infatti \u00e8 stato debellato, cos\u00ec come lo sono stati prima di lui i terribili Mikenei ed il Dottor Inferno.\nLa storia inizia quando Koji Kabuto (Alcor) sogna Maria che gli chiede di andare da lei su Fleed, provocando un attacco di gelosia di Sayaka. In seguito un oggetto volante non identificato viene avvistato in rapido avvicinamento verso la Terra, in direzione del Giappone. Ben presto i nostri eroi si accorgono che si tratta dello Spacer, il disco spaziale a cui si univa il Grendizer (ovvero Goldrake), non \u00e8 pilotato Actarus ma da sua sorella Maria. Koji parte velocissimo per salvarla dagli ufo nemici, riuscendo nel suo intento solo grazie all'aiuto di Tetsuya e del Grande Mazinga.\nNel frattempo, un secondo mostro gigante infatti attacca il team Getter proprio mentre il Getter Robot G \u00e8 in riparazione, mettendo a dura prova i tre piloti costretti a battersi con un modello sperimentale privo di armamenti.\nCome se tutto questo non fosse abbastanza, un grave problema sembra coinvolgere nella vicenda Cutie Honey e Devilman. A Cutie Honey viene tesa una trappola da Panther Claw con l'aiuto di alcuni demoni, venendo salvata per il rotto della cuffia proprio da Akira Fudo, il demone che ha tradito la sua stirpe. Prima di sconfiggere i demoni, questi riescono a fuggire, ed i due protagonisti riescono a scorgere la fortezza volante del Dottor Inferno."}
{"id": "1480677", "revid": "1833487", "url": "https://it.wikipedia.org/wiki?curid=1480677", "title": "Baguette", "text": "La baguette (termine francese, pronunciato ; dall'italiano \"bacchetta\"), in italiano baghetta, francesino o pan francese, \u00e8 un tipo di pane dalla forma allungata e dalla crosta croccante, originario della Francia.\nCaratteristiche.\nLa \"baguette\" classica \u00e8 larga 5 o 6 cm e alta 3 o 4; di solito lunga circa 65 centimetri e con un peso di circa 250 grammi. \u00c8 caratterizzata da solchi obliqui incisi sulla superficie. Le \"baguette\" pi\u00f9 corte sono spesso usate per fare i panini, oppure vengono tagliate a fette e servite con formaggio fresco o \"p\u00e2t\u00e9\".\nLe \"baguette\" sono considerate nell'immaginario collettivo uno dei prodotti culinari distintivi della Francia, specialmente di Parigi, ma sono reperibili in tutto il mondo.\nStoria.\nLa baguette deriva dalle forme di pane nate a Vienna alla met\u00e0 del XIX secolo, quando si inizi\u00f2 ad usare i forni a vapore, che favorivano la formazione della crosta croccante. Venne adottata in Francia nell'ottobre del 1920, quando una legge viet\u00f2 ai fornai di lavorare prima delle quattro, rendendo impossibile cucinare le tradizionali pagnotte rotonde in tempo per la colazione dei clienti: la \"baguette\" risolse il problema perch\u00e9 poteva essere preparata e infornata molto pi\u00f9 velocemente.\nAspetti legali.\nLe leggi francesi del cibo definiscono come \u00abpane della tradizione francese\u00bb un prodotto contenente solo i seguenti 4 ingredienti: acqua, farina, lievito (di birra o pasta madre) e sale.\nL'aggiunta di qualsiasi altro ingrediente impedisce di usare la denominazione \u00abpane della tradizione francese\u00bb."}
{"id": "1480680", "revid": "1393243", "url": "https://it.wikipedia.org/wiki?curid=1480680", "title": "Drago d'oro (Dungeons &amp; Dragons)", "text": "Nel gioco di ruolo \"Dungeons &amp; Dragons\", il drago d'oro \u00e8 un mostro appartenente alla famiglia dei draghi metallici e al sottotipo Fuoco.\nIl drago d'oro \u00e8 tra le razze draconiche pi\u00f9 potenti, e sempre di allineamento \"Legale Buono\". \u00c8 dotato di grandi poteri, tra i quali la facolt\u00e0 di parlare con gli animali. Sono creature splendide, volando nel cielo rilasciano una strana polvere dorata. I draghi d'oro sono in grado di mutare il tempo, e di far rinascere persone o piante morte. Interagiscono pacificamente con tutte le altre razze draconiche, tranne quelle di allineamento malvagio. Cercano continuamente di interporsi tra le numerose guerre, per cercare di placare gli animi ribollenti degli uomini.\nLa loro voce \u00e8 assolutamente imponente ed autoritaria. Questa razza non \u00e8 molto diffusa, dato che fa parte dei draghi pi\u00f9 rari e maestosi."}
{"id": "1480683", "revid": "729019", "url": "https://it.wikipedia.org/wiki?curid=1480683", "title": "Tranvia Raddusa-Sant'Agostino", "text": "La tranvia Raddusa-Sant'Agostino era una piccola tranvia a vapore per il trasporto dei minerali e dei minatori tra le miniere di zolfo di Sant'Agostino e la stazione di Raddusa, nell'area della Valle del Dittaino, in provincia di Enna\nStoria.\nIl 13 giugno del 1883 l'imprenditore inglese Robert Trewhella presentava un'istanza al prefetto di Catania allo scopo di poter costruire una tranvia privata\na vapore che partendo dai \"magazzini Coticchi\", posti in adiacenza alla stazione ferroviaria di Raddusa, della ferrovia Palermo-Catania, arrivasse alla stazione di Assoro (oggi Stazione di Dittaino) ed infine nelle \"zolfare\" di Sant'Agostino, in territorio di Assoro, che erano di sua propriet\u00e0.\nIl prefetto di Catania, il 21 agosto 1884, inviava al Ministero dei lavori pubblici, una nota in cui si diceva \"meravigliato della notizia che l'Impresa senza alcuna autorizzazione erasi permessa di far costruire il ponte sul torrente Dittaino\". L'anno dopo per\u00f2, visto il verbale di collaudo fatto dal Genio Civile di Catania, rilasciava al Trewhella l'autorizzazione all'esercizio provvisorio della ferrovia. \nIl primo di agosto del 1885 \"Il Ministro Segretario di Stato pei lavori pubblici\" approvava il progetto presentato dal Trewhella il 15 febbraio dello stesso anno per la costruzione di una ferrovia privata di 2\u00aa categoria dalle sue \"Miniere di zolfo di S. Agostino ed altre propriet\u00e0\" fino alla stazione di Raddusa della linea ferroviaria Palermo-Catania.\nCaratteristiche.\nLa linea, a scartamento ridotto di 850\u00a0mm, aveva un percorso di quasi dieci chilometri: il tracciato si svolgeva attraverso la valle del Dittaino e la valle del torrente Salito, puntava poi verso la contrada Mandre Bianche e raggiuntala girava nuovamente verso il torrente Salito giungendo infine alla prima delle miniere di Sant'Agostino.\nLo scalo di Sant'Agostino funzionava da collettore dei vagoni provenienti dalle miniere di Panche, Pozzo ed altre che facevano parte del gruppo di zolfare di Agira.\nMateriale rotabile.\nPer la trazione dei piccoli convogli erano utilizzate delle piccole locotender a vapore di rodiggio 0-2-0 di costruzione inglese R.&amp; W. Hawthorn ciascuna denominata, secondo l'uso del tempo, con i nomi di localit\u00e0 o di persone; una di esse, la \"Catania\" nel 1905 venne ceduta alla Ferrovia Alifana e da questa nel 1939 ad una societ\u00e0 che la trasport\u00f2 in Eritrea per il servizio portuale di Assab."}
{"id": "1480688", "revid": "1564499", "url": "https://it.wikipedia.org/wiki?curid=1480688", "title": "Esaro", "text": ""}
{"id": "1480695", "revid": "1573940", "url": "https://it.wikipedia.org/wiki?curid=1480695", "title": "Trichoglossus rubiginosus", "text": "Il lorichetto di Pohnpei (Trichoglossus rubiginosus ()) \u00e8 un uccello della famiglia Psittaculidae.\nDistribuzione e habitat.\n\u00c8 endemico della Micronesia.\nIl suo habitat naturale sono le foreste umide di pianura subtropicali o tropicali."}
{"id": "1480696", "revid": "1610933", "url": "https://it.wikipedia.org/wiki?curid=1480696", "title": "Lorichetto di Pohnpei", "text": ""}
{"id": "1480697", "revid": "1543377", "url": "https://it.wikipedia.org/wiki?curid=1480697", "title": "Utricularia", "text": "Utricularia L. 1753 \u00e8 un genere di piante carnivore appartenente alla famiglia Lentibulariaceae.\nCostituisce il genere pi\u00f9 grande di piante carnivore, vi appartengono infatti circa 215 specie che vivono in acque dolci o in suoli saturi di acqua di tutti i continenti eccetto l'Antartide.\nSono coltivate per i loro fiori, che sono spesso paragonati a quelli delle orchidee e delle bocche di leone.\nTutte le utricularie sono carnivore e catturano piccoli organismi per mezzo delle loro trappole ad aspirazione, dette \"utricoli\". Le specie terrestri tendono ad avere trappole minuscole e si nutrono di piccoli protozoi e rotiferi. Le specie acquatiche possiedono trappole pi\u00f9 grandi e si nutrono di \"Dafnie\", nematodi, larve di zanzare e girini. Nonostante la loro piccola taglia le trappole sono estremamente sofisticate. Quando la preda tocca i peli connessi alla \"porta\" della trappola, questa si apre e risucchia al suo interno la preda e l'acqua che la circonda. Una volta che la trappola \u00e8 piena di acqua la porta si richiude.\nLe utricularie sono piante insolite ed altamente specializzate, in cui gli organi vegetativi non sono chiaramente separati in radici, fusto e foglie come nella maggior parte delle altre angiosperme. Gli utricoli invece sono considerati come una delle strutture pi\u00f9 sofisticate del regno delle Piante.\nDescrizione.\nLa parte principale di un\"'Utricularia\" giace sempre al di sotto della superficie del suo substrato. Le specie terrestri talvolta producono poche foglie fotosintetiche che crescono appiattite sulla superficie del suolo, ma in tutte le specie solo lo stelo fiorale si alza ed \u00e8 prominente. Questo significa che le specie terrestri generalmente sono visibili solo quando sono in fiore.\nLa maggior parte delle specie forma degli stoloni lunghi e sottili al di sotto della superficie del loro substrato o dell'acqua degli stagni in cui vivono le specie acquatiche. Agli stoloni sono connesse sia gli utricoli sia le foglie.\nIl nome generico \"Utricularia\" deriva dal latino \"utriculus\", che vuol dire \"piccolo otre\" o \"bottiglia di pelle\".\nFiori.\nI fiori sono l'unica parte della pianta visibile al di sopra del terreno o dell'acqua. Di solito sono prodotti all'apice di uno stelo lungo e sottile e sono costituiti da due petali asimmetrici simili a labbra, con l'inferiore di solito significativamente pi\u00f9 grande del superiore. Sono molto simili nella struttura ai fiori delle pinguicole.\nI fiori delle specie acquatiche come \"U. vulgaris\" sono spesso descritti come delle piccole bocche di leone gialle; il fiore di \"Utricularia dichotoma\" ricorda invece le violette. Le epifite presentano i fiori pi\u00f9 grandi, spesso paragonati a quelli delle orchidee\nCerte piante in particolari stagioni possono produrre fiori autoimpollinanti, ma la stessa pianta pu\u00f2 produrre anche fiori ad impollinazione entomofila.\nDistribuzione e habitat.\nLe \"Utricularia\" possono sopravvivere quasi in ogni luogo in cui sia presente acqua dolce per almeno una parte dell'anno: non sono presenti solo in Antartide e nelle isole oceaniche. La pi\u00f9 grande diversit\u00e0 specifica si ha in Sudamerica, seguita subito dopo dall'Australia. In comune con la maggior parte delle piante carnivore, crescono in suoli umidi e poveri di minerali disciolti, dove la loro natura carnivora fornisce loro un vantaggio competitivo. Le utricularie terrestri vivono spesso negli stessi ambienti delle sarracenie e delle drosere. Molte delle specie terrestri sono tropicali.\nLe specie acquatiche galleggiano sulla superficie di stagni ed altri bacini con acque ferme e con fondali fangosi, sebbene poche specie si siano adattate a vivere in corsi d'acqua a rapido movimento o vicino a cascate. Le piante vivono di solito in acque acide, ma tollerano bene anche le acque alcaline.\nAlcune specie tropicali sudamericane sono epifite e crescono sulle cortecce spugnose degli alberi delle foreste pluviali o all'interno delle rosette colme d'acqua di altre epifite, come le diverse specie della bromeliacea \"Tillandsia\". Le epifite che vivono all'interno delle rosette, producono dei getti che vanno in cerca di altre bromeliacee nelle vicinanze per colonizzarle.\nLe piante sono altamente adattate per sopravvivere alle stagioni avverse. Le piante perenni temperate possono aver bisogno di un periodo di dormienza invernale; le specie tropicali non richiedono nessun periodo di dormienza ma vegetano tutto l'anno. Le specie acquatiche che vivono in zone fredde come la Gran Bretagna e la Siberia possono produrre delle gemme invernali dette \"hibernacula\" all'estremit\u00e0 dei loro steli: quando in autunno il fotoperiodo si riduce e la crescita rallenta o la pianta viene uccisa dal ghiaccio che si forma sulla superficie degli stagni, gli \"hibernacula\" si separano da essa e raggiungono il fondo dello stagno, dove resteranno fino alla primavera. A questo punto essi ritornano in superficie e ricominciano a crescere. Altre specie sono annuali e passano le stagioni pi\u00f9 fredde sotto forma di seme.\nTrappole.\nDescrizione fisica.\nGli scienziati concordano sul fatto che le trappole sottovuoto di \"Utricularia\" sono i meccanismi di intrappolamento pi\u00f9 sofisticati delle piante carnivore e tra le strutture pi\u00f9 complesse di tutte le piante. Solitamente le trappole hanno la forma di una fava e si trovano attaccate a degli stoloni sommersi.\nLe pareti degli utricoli sono sottili e trasparenti, ma sono sufficientemente resistenti da non deformarsi quando si crea il sottovuoto. L'entrata, o \"bocca\" della trappola \u00e8 un lembo circolare od ovale, la cui met\u00e0 superiore \u00e8 unita al corpo della trappola mediante cellule flessibili che formano un cardine piuttosto efficace. La \"porta\" poggia su di una piattaforma formata dall'ispessimento della parete dell'utricolo posta immediatamente al di sotto. Una membrana sottile ma solida, chiamata \"velum\" si allunga a formare un anello attorno alla parte centrale della piattaforma ed aiuta a sigillare la porta.\nLe cellule pi\u00f9 esterne della trappola secernono una mucillagine, che \u00e8 prodotta in maggior quantit\u00e0 sotto la porta e che contiene degli zuccheri. La mucillagine contribuisce a mantenere la porta sigillata, mentre gli zuccheri servono ad attirare le prede.\nLe specie terrestri generalmente possiedono trappole minuscole con una struttura larga e simile ad un becco che si estende al di sopra dell'entrata. Questa struttura previene l'intrappolamento e l'ingestione di particelle inorganiche. Le specie acquatiche tendono ad avere trappole pi\u00f9 grandi,con la bocca circondata non da un \"becco\", ma da \"antenne\" ramificate che hanno il compito di guidare le prede verso l'entrata della trappola e di allontanare le particelle pi\u00f9 grandi, che potrebbero farla scattare inutilmente. Le specie epifite presentano antenne non ramificate, che probabilmente hanno lo stesso ruolo di quelle delle specie acquatiche..\nMeccanismo di azione.\nIl meccanismo d'azione della trappola di \"Utricularia\" \u00e8 puramente meccanico: in presenza della preda non \u00e8 richiesto nessun intervento \"attivo\" da parte della pianta, diversamente dal meccanismo della trappola di \"Dionaea muscipula\" o di \"Aldrovanda vesiculosa\". L'unico meccanismo attivo consiste nel continuo pompaggio verso l'esterno dell'acqua attraverso le pareti dell'utricolo per trasporto attivo.\nQuando l'acqua viene pompata all'esterno della trappola, le pareti dell'utricolo vengono risucchiate verso l'interno dal sottovuoto creatosi, e le sostanze disciolte che si trovano al suo interno diventano pi\u00f9 concentrate. Ad un certo punto, a causa della pressione osmotica, dalla trappola non pu\u00f2 pi\u00f9 fuoriuscire acqua e le sue pareti accumulano energia potenziale come in una molla.\nDal fondo della trappola si estendono delle protuberanze a forma di lunghe setole che possono venire confuse con i peli sensibili presenti nelle trappole di \"Dionaea\", ma con i quali non hanno niente in comune. Queste setole, infatti, sono delle semplici leve. La forza di suzione esercitata dalla trappola \"carica\" sulla porta \u00e8 contrastata dall'adesione della sua parte inferiore flessibile con il \"velum\". Il minimo contatto di una preda con uno dei peli \"leva\" deforma il labbro flessibile della porta quel tanto che basta per creare una piccola apertura e rompere la sigillatura.\nUna volta che questa \u00e8 rotta, le pareti della trappola istantaneamente \"scattano\" e assumono una forma pi\u00f9 circolare. La porta si apre completamente e l'acqua viene risucchiata all'interno dell'utricolo insieme alla preda. Quando la trappola si riempie di acqua la porta si richiude. L'intero processo avviene in circa un centesimo di secondo.\nUna volta all'interno, la preda viene digerita dalle secrezioni enzimatiche prodotte dalla pianta. La digestione dura qualche ora, sebbene sia stato osservato come alcuni protozoi riescano a vivere all'interno della trappola per diversi giorni..\nLa trappola continua a pompare l'acqua all'esterno ed \u00e8 pronta per la prossima cattura in circa 15 minuti.\nEsperimenti di Lloyd.\nNel 1940 F.E Lloyd condusse degli esperimenti sulle piante carnivore, inclusa \"Utricularia\". Egli prov\u00f2 che il meccanismo della trappola di questa pianta \u00e8 puramente meccanico sia inibendo i peli per mezzo dello iodio e dimostrando che il meccanismo continuava a funzionare, sia provando che la trappola potrebbe essere pronta a scattare una seconda volta subito dopo una cattura facendo fuoriuscire l'acqua presente al suo interno artificialmente; in altre parole, l'intervallo di circa 15 minuti tra due scatti successivi della trappola \u00e8 il tempo necessario al suo svuotamento ed i peli non hanno bisogno di tempo per recuperare la loro irritabilit\u00e0, come nel caso di \"Dionaea\" o \"Aldrovanda\".\nLloyd ha dimostrato inoltre il ruolo del \"velum\", provando che la presenza di piccoli tagli su di esso impedisce alla trappola di \"caricarsi\"; ha dimostrato infine che la fuoriuscita dell'acqua pu\u00f2 essere prevenuta portando la pressione osmotica della trappola oltre i limiti normali mediante l'aggiunta di glicerina..\nSpecie.\n\"Utricularia\" \u00e8 il genere pi\u00f9 grande delle piante carnivore. \u00c8 uno dei tre generi che formano la famiglia Lentibulariaceae, insieme a \"Pinguicula\" e \"Genlisea\".\nPrima che Peter Taylor riducesse il numero di specie a 214, al genere ne venivano ascritte 250.\nFilogenesi.\nIl seguente cladogramma mostra le relazioni tra i vari sottogeneri e sezioni. \u00c8 detto \"superalbero\" perch\u00e9 riassume i risultati di due studi, messi insieme da M\u00fcller \"et al.\" nel 2006. Poich\u00e9 le sezioni \"Aranella\" e \"Vesiculina\" sono polifiletiche, esse sono seguite nel cladogramma dal simbolo (*). Alcune sezioni monotipiche non sono state incluse in questo studio, quindi la loro posizione in questo sistema \u00e8 incerta."}
{"id": "1480704", "revid": "20090", "url": "https://it.wikipedia.org/wiki?curid=1480704", "title": "Allargamento dell'Unione Europea", "text": ""}
{"id": "1480711", "revid": "46291", "url": "https://it.wikipedia.org/wiki?curid=1480711", "title": "Pachypodium rosulatum cactipes", "text": "Pachypodium rosulatum cactipes \u00e8 una pianta della famiglia delle Apocynaceae, endemica del Madagascar."}
{"id": "1480717", "revid": "1005847", "url": "https://it.wikipedia.org/wiki?curid=1480717", "title": "Juan Almeida Bosque", "text": "Biografia.\nNacque all'Avana da una famiglia umile e numerosa (secondo di dodici fratelli). Muratore e studente dell'Universit\u00e0 dell'Avana, nell'ateneo conobbe Fidel Castro che lo convinse a partecipare all'assalto della Caserma Moncada del 1953. Il fallimento dell'operazione cost\u00f2 ad Almeida una condanna a dieci anni di galera ma l'amnistia concessa da Fulgencio Batista nel 1955 lo riport\u00f2 in libert\u00e0.\nLa rivoluzione.\nInsieme agli esponenti del Movimento del 26 di luglio, Almeida si rec\u00f2 in esilio volontario in Messico dove, insieme a Che Guevara, Fidel e Ra\u00fal Castro prese parte al progetto di insurrezione armata contro il governo di Batista. Imbarcato sul Granma, sbarc\u00f2 sull'isola il 2 dicembre 1956 e prese parte alla guerriglia, fino ad essere promosso comandante dell'esercito ribelle il 27 febbraio 1958 per assumere il comando della colonna di Santiago di Cuba.\nGli onori.\nDopo il trionfo della rivoluzione cubana nel 1959 divenne un alto funzionario delle forze armate cubane. Fu eletto membro del comitato centrale del Partito Comunista di Cuba, membro dell'Assemblea nazionale del potere popolare e vice presidente del Consiglio di Stato.\nNegli anni seguenti Almeida si dedic\u00f2 soprattutto alla cultura, scrisse vari libri ed intraprese la carriera di compositore musicale, scrivendo pi\u00f9 di 300 canzoni.\nPresidente dell'associazione che riunisce i veterani castristi, dal 2006 entr\u00f2 a far parte del governo di Ra\u00fal Castro.\nRicevette molte decorazioni nazionali, tra le quali il Titolo Onorifico di Eroe della Repubblica di Cuba e l'Ordine Maximo Gomez di Primo Grado, in occasione del 40\u00ba anniversario della sua nomina a comandante nella Sierra Maestra.\nLa morte.\nMor\u00ec all'Avana, l'11 settembre 2009 per problemi cardio-respiratori e i suoi resti furono inumati con onori militari nel Mausoleo del III Fronte Orientale Mario Mu\u00f1oz Monroy, del quale fu fondatore e dirigente."}
{"id": "1480718", "revid": "41342", "url": "https://it.wikipedia.org/wiki?curid=1480718", "title": "Uniforme (scout)", "text": ""}
{"id": "1480723", "revid": "20090", "url": "https://it.wikipedia.org/wiki?curid=1480723", "title": "Punti estremi dell'Unione Europea", "text": ""}
{"id": "1480729", "revid": "1444886", "url": "https://it.wikipedia.org/wiki?curid=1480729", "title": "Beveren", "text": "Beveren \u00e8 una cittadina belga di circa 46.000 abitanti. Situata nella regione fiamminga, Beveren dista pochi chilometri da Anversa; la particolarit\u00e0 di questa cittadina \u00e8 la presenza di una centrale nucleare."}
{"id": "1480730", "revid": "767487", "url": "https://it.wikipedia.org/wiki?curid=1480730", "title": "Una bruna indiavolata", "text": "Una bruna indiavolata \u00e8 un film del 1951 diretto da Carlo Ludovico Bragaglia.\nTrama.\nCarlo lavora come impiegato in una salumeria di Cremona. Un giorno vince una grossa somma di denaro, 150.000 lire. Siccome non \u00e8 mai uscito dalla provincia, vuole fare un viaggio in una grande citt\u00e0: parte quindi per Roma. Sul treno un ladro gli ruba il portafogli senza che lui se ne accorga.\nGiunto a destinazione, prende un taxi per fare un giro nella citt\u00e0 eterna. Appena sale si accorge di non avere pi\u00f9 il portafoglio. A Roma non conosce nessuno, ma si ricorda di un suo commilitone, Giulio Scanagatta, che conobbe in prigionia durante l'ultima guerra. Va a cercarlo, ma proprio quel giorno non \u00e8 in casa perch\u00e9 \u00e8 andato a sposarsi in Campidoglio. Va dunque in municipio, dove incontra l'amico Giulio, si complimenta con lui e gli chiede 5.000 lire in prestito. Giulio sta per sposarsi, non ha con s\u00e9 il portafogli, per\u00f2 risolve in poco tempo la questione: presenta a Carlo un invitato, il quale di buon grado si rende disponibile a prestare la somma.\nIl signore dispone di una banconota da 10.000 lire, Carlo ne chiede la met\u00e0. I due escono dal Comune a cercare qualcuno che possa cambiarla. Mentre l'invitato cerca il cambio, Carlo si siede comodamente sul taxi. Ma proprio in quel momento una ragazza si precipita dentro la vettura e ordina al tassista di partire.\nCarlo \u00e8 di nuovo daccapo: sta viaggiando in taxi e non sa come pagare. L'intrusa dice di essere la promessa sposa di Giulio, che non ha voluto sposare perch\u00e9 non lo ama. Il matrimonio \u00e8 stato combinato perch\u00e9 la famiglia di Giulio \u00e8 facoltosa. Lei si chiama Clara ed \u00e8 invece innamorata di Armando, un ragioniere che lavora in un zuccherificio. Carlo spiega a Clara che non ha i soldi per pagare il taxi. Neanche Clara ha soldi con s\u00e9. Decide di andare subito da Armando, cos\u00ec da cogliere l'occasione per dirgli che non si \u00e8 voluta sposare.\nI due giungono nella trattoria dove Armando \u00e8 solito consumare il pranzo, ma alle due del pomeriggio Armando non si \u00e8 ancora fatto vivo. Clara ha un'idea: conosce il proprietario della trattoria, Peppino. Sa che la pu\u00f2 aiutare se non paga subito. Chiede al cameriere di parlare con lui. Ma il cameriere, con sua sorpresa, le spiega che c'\u00e8 stato un cambio di gestione. Peppino se n'\u00e8 andato ed ora il proprietario \u00e8 proprio il cameriere con cui stanno parlando. A questo punto, vista la mala parata, Carlo decide di risolvere la questione a modo suo.\nOrdina una macedonia e poi finge di trovarci dentro una mosca, e poi il laccio di una scarpa. Minaccia di far scoppiare uno scandalo. Il cameriere, per tacitarlo, lo fa uscire dal locale senza fargli pagare il conto.\nAll'uscita li aspetta sempre il tassista. Clara apprende che Armando ha deciso di partire per Molfetta, deluso per non averla potuta sposare. Ma Armando non sa che Clara non si \u00e8 sposata. Bisogna andare in stazione prima che parta. \nPrima di andare in stazione, per\u00f2, decidono di trovare i soldi per l'autista una volta per tutte. Vanno da un'amica di Clara, Adele. Ma neanche Adele \u00e8 in casa: \u00e8 andata da amici, i signori Cartoni, con cui tutti i sabati gioca a canasta. I due si precipitano in casa Cartoni, ma Adele non \u00e8 ancora arrivata. Carlo ha un'idea: si offre di giocare al posto suo. \u00c8 campione provinciale di canasta, pensa di vincere al gioco il denaro che gli serve. Purtroppo in quella casa non si usano i soldi: semplicemente chi vince fa pagare una penitenza agli sconfitti. Deluso, Carlo almeno spera di guadagnarsi un nuovo paio di scarpe. Inizialmente \u00e8 fortunato: vince la prima partita e si prende le scarpe del padrone di casa. Ma alla fine perde ed il padrone gli porta via i suoi pantaloni. Proprio in quel momento Clara scopre che Adele \u00e8 andata alla stazione con Armando: capisce che il suo innamorato in realt\u00e0 aveva una relazione con la sua amica. Carlo non vuole uscire dalla casa senza pantaloni, poi si convince e segue Clara. I due risalgono sul taxi e vanno alla stazione Termini. Armando e Adele per\u00f2 sono gi\u00e0 partiti. Non c'\u00e8 pi\u00f9 niente da fare.\nGiulio intanto si \u00e8 messo alla ricerca della sua amata. E la trova proprio davanti all'ingresso della stazione. Nello stesso momento due agenti in borghese identificano un ladro che si aggira tra i viaggiatori: \u00e8 lo stesso che ha derubato Carlo. Comincia l'inseguimento: i poliziotti alla caccia del ladro e Giulio dietro Clara e Carlo. Questi ultimi scappano senza una meta precisa. Il tassista li lascia nei pressi di un teatro, dove si sta svolgendo lo spettacolo di rivista sul ghiaccio \"Holiday on ice\". Mentre sono inseguiti, Carlo bacia Clara per la prima volta. L'inseguimento ha fine proprio sulla pista ghiacciata, dove tutti precipitano a terra scatenando una zuffa generale.\nAl commissariato viene ristabilita la giustizia: il ladro viene condotto in prigione, Carlo rientra in possesso del suo portafoglio e paga finalmente il tassista, cui deve ora 22.000 lire. Carlo spera di uscire dalla questura a braccetto con Clara, ma i due litigano e Giulio ne approfitta per riprendersi la fidanzata e convolare nuovamente a giuste nozze.\nIl giorno dopo Carlo fa finalmente il giro della citt\u00e0 che aveva tanto desiderato, con lo stesso tassista. Alla fine della corsa, gli chiede di portarlo un'ultima volta al Campidoglio. Qui, inaspettatamente, si ripete la stessa scena del giorno precedente, con Clara che esce sola dal municipio ed entra nel suo taxi. I due si guardano negli occhi: Carlo le dice che stavolta non si ferma a Roma ma parte per Cremona.\nStavolta l'intesa tra i due protagonisti si stabilisce definitivamente e lei decide di seguirlo a Cremona.\nLa critica.\nGaetano Carancini sul Radiocorriere del 1\u00ba gennaio 1956 per il passaggio televisivo del film, \" Bragaglia ha costruito un film senza eccessive pretese, che ha il solo compito di divertire e che, a pi\u00f9 riprese, in pi\u00f9 di un momento, ci riesce.\nInterpreti della farsetta a lieto fine sono Silvana Pampanini e Ugo Tognazzi.\nIncassi.\nIncasso accertato a tutto il 31 marzo 1959 \u00a3 109.161.609"}
{"id": "1480732", "revid": "187795", "url": "https://it.wikipedia.org/wiki?curid=1480732", "title": "Polizia brasiliana", "text": ""}
{"id": "1480741", "revid": "1573940", "url": "https://it.wikipedia.org/wiki?curid=1480741", "title": "Chiesa di San Lorenzo (Fauglia)", "text": "La chiesa di San Lorenzo si trova a Fauglia.\nStoria e descrizione.\nCitata dal 1251 e ampliata tra il XV e il XVI secolo, croll\u00f2 a causa del terribile sisma del 1846, e subito dopo fu riedificata in posizione pi\u00f9 centrale.\nIl progetto di ricostruzione fu affidato all'architetto livornese Arturo Conti.\nIl nuovo edificio si presenta con una semplice facciata in stile neorinascimentale, scandita da tre arcate cieche che includono le porte.\nL'interno \u00e8 diviso in tre navate; sull'altare in testa alla navata destra si trova un rilievo in terracotta dipinta con la venerata immagine della \"Madonna del Soccorso\". In testa alla navata sinistra, si trova l'altare del Crocifisso, realizzato in marmi policromi nel XVIII secolo.\nLa cappella del Rosario, ospita la \"Madonna del Rosario\", di scuola pisana del XVIII secolo. Nella prima campata della navata sinistra si trova il dipinto, anch'esso settecentesco, con \"San Lorenzo\", attribuito al pisano Luigi Secchi.\nDella vecchia chiesa, che si trovava nei pressi del cimitero, alla periferia meridionale del paese, rimane il campanile, che si trova in un precario stato di conservazione."}
{"id": "1480744", "revid": "1155198", "url": "https://it.wikipedia.org/wiki?curid=1480744", "title": "Grotta del Cavallone", "text": "La Grotta del Cavallone (altrimenti conosciuta come Grotta della Figlia di Iorio) \u00e8 una grotta di interesse speleologico che si apre nella \"Valle di Taranta\", nel cuore del Parco nazionale della Majella, e ricade nel territorio del comune di Lama dei Peligni, in provincia di Chieti. \nStoria.\nFu nell'anno 1704 che avvenne la prima esplorazione della grotta ad opera di Jacinto de Simonibus, Donat'Antonio Francischelli e Felice Stocchetti, bench\u00e9 la prima traccia di un'esplorazione sia la data 1666 incisa, insieme ad altre pi\u00f9 recenti, su un masso sito nell'antro d'ingresso.\nNel 1893 con la costituzione della Societ\u00e0 delle Grotte del Cavallone e del Bue, inizia la valorizzazione turistica della cavit\u00e0, realizzando il sentiero di accesso scavato nella viva roccia, nei punti pi\u00f9 pericolosi del percorso ipogeo vennero collocate delle scale in legno, i cui resti sono ancora visibili.\nNel 1904 Francesco Paolo Michetti, per il secondo atto della tragedia pastorale La figlia di Iorio di Gabriele d'Annunzio, realizz\u00f2 la scenografia ispirandosi all'antro d'ingresso della grotta del Cavallone. Sull'onda del successo dell'opera dannunziana la grotta venne anche chiamata della \"figlia di Jorio\" e richiam\u00f2 l'attenzione di numerosi visitatori, molti dei quali la descrissero in termini fantasiosi.\nLo speleologo Luigi Vittorio Bertarelli fece una ricognizione stimandone le reali dimensioni, mentre nel 1912 lo speleologo friulano G. B. De Gasperi effettu\u00f2 le prime osservazioni geomorfologiche. La grotta fu utilizzata, dopo la distruzione sistematica del paese nel corso della seconda guerra mondiale, nell'inverno 1943-44 quale rifugio per molti abitanti di Taranta Peligna. \nUtilizzata come rifugio per gli abitanti tarantolesi durante la seconda guerra mondiale nel periodo tra dicembre 1943 e febbraio 1944 (all'interno sono ancora visibili le firme dei rifugiati), fu oggetto di nuove esplorazioni da parte degli speleologi a partire dagli anni 50.\nUna funivia permette oggi di raggiungere l'ingresso della grotta dalla strada del fondovalle che si dirama a circa sei chilometri nella Valle di Taranta. La funivia parte in localit\u00e0 \"pian di valle\" a circa 750 metri s.l.m. ed arriva a quota di circa 1300 metri s.l.m., sempre nella valle di Taranta.\nPercorso.\nIl percorso interno alla grotta si snoda per un chilometro con la possibilit\u00e0 di attraversare sale di grande interesse, in particolare per ci\u00f2 che concerne i primi 600 metri; \u00e8 qui infatti che si notano innumerevoli stalattiti e stalagmiti. Vale la pena di ricordare la \"foresta incantata\", la \"sala degli Elefanti\" e lo stupendo \"pantheon\" con la sua \"sala delle Statue\".\nIl resto della grotta, pur essendo privo di particolari concrezioni, resta interessantissimo sotto il punto di vista geologico: i terremoti hanno infatti scrostato le pareti rendendo ammirabile la montagna del suo interno. Alcuni punti salienti della grotta sono stati denominati con termini dannunziani come ad esempio la sala di Aligi, l'eremo di Cosma o l'Angelo muto.\nDel complesso speleologico della grotta del Cavallone fanno parte anche la grotta del Bove e la grotta dell'Asino. \nNella letteratura.\nLa grotta \u00e8 famosa nella letteratura teatrale per essere stata l'ambientazione della tragedia pastorale \"La figlia di Iorio\", scritta da Gabriele d'Annunzio. La grotta nel testo ha valori simbolici e magici, perch\u00e9 vi si nascondono gli amanti Aligi e Mila. Il primo \u00e8 un giovane di buona famiglia, che deve sposare una donna a lui promessa, ma che s'innamora di Mila; quest'ultima infatti \u00e8 una povera popolana sopra cui cade il pregiudizio dei contadini locali, definita una strega malefica. Infatti \u00e8 rincorsa da dei fattori per essere linciata, ma Aligi la protegge, e la nasconde dentro le grotte."}
{"id": "1480750", "revid": "767487", "url": "https://it.wikipedia.org/wiki?curid=1480750", "title": "Locomotiva FS 743", "text": "Le locomotive a vapore del gruppo FS 743 sono il prodotto di una modifica delle locomotive 740.\nStoria e caratteristiche.\nIl progetto del gruppo 740, sviluppato dalla Rete Adriatica, ripreso e portato avanti dalle Ferrovie dello Stato e di cui vennero costruite 470 unit\u00e0 tra il 1911 ed il 1922\ndati i risultati eccellenti fu oggetto di esperimenti e modifiche atte a migliorarne l'efficienza e l'economia di esercizio. L'applicazione di un nuovo sistema di preriscaldamento dell'acqua Franco-Crosti, che consentiva un'economia di carbone in certi caso fino al 12 %, venne iniziata nel 1937.\nUn consistente gruppo di 94 locomotive \"740\" modificate tra il 1951 e il 1954 ebbe l'applicazione dei preriscaldatori suddetti ai due lati della caldaia e diede luogo alla nascita del gruppo 743. La modifica consentiva, non solo una certa economia di carbone ma anche un certo aumento della potenza che si traduceva anche in un incremento dello sforzo di trazione all'avviamento.\nSi mantenne l'architettura generale della macchina e le sue caratteristiche generali, come il sistema di alimentazione dei cilindri a vapore surriscaldato e a semplice espansione. Il peso assiale venne mantenuto entro le 16\u00a0t per asse, e l'economia di esercizio ottenuta ripag\u00f2 in maniera consistente.\nLe locomotive del gruppo 743 essendo una trasformazione del gr.740 ne mantenevano il rodiggio 1-4-0 e raggiungevano la stessa la velocit\u00e0 massima di 65\u00a0km/h.\nLe locomotive erano dotate di freno automatico ad aria compressa Westinghouse e presa di vapore per il riscaldamento delle vetture viaggiatori. Il tender adottato era quello unificato a carrelli da 22 metri cubi.\nGli ultimi anni di esercizio regolare di questo innovativo quanto curioso Gruppo sono sul finire degli anni settanta e l'ultimo ufficialmente nel 1977 sulla Ceva-Ormea con uno Speciale affidato alla 743.283\nAd oggi esistono solamente 2 esemplari: la 743.283, in carico alla Fondazione FS, conservata non atta presso il Deposito di Torino Smistamento e la 743.301 presso il Museo Nazionale dei Trasporti La Spezia."}
{"id": "1480756", "revid": "287204", "url": "https://it.wikipedia.org/wiki?curid=1480756", "title": "Chiesa di Santa Lucia (Luciana)", "text": "La chiesa di Santa Lucia si trova a Luciana, frazione del comune di Fauglia, nella provincia di Pisa.\nStoria.\nLa chiesa fu costruita nel 1740 ampliando un preesistente edificio, citato gi\u00e0 nel 1227. Gravemente danneggiata dal sisma del 1846, fu restaurata nel 1856.\nDescrizione.\nL'interno \u00e8 ad unica navata absidata con due cappelle laterali. Di particolare valore l\"Adorazione dei pastori\" e l\"Adorazione dei Magi\", attribuiti alla scuola di Pietro da Cortona, della seconda met\u00e0 del XVII secolo. Interessante \u00e8 la tavola con \"San Ranieri\", perch\u00e9 \u00e8 un frammento di una decorazione realizzata per una festivit\u00e0 religiosa, destinata ad essere rimossa e distrutta. L'abside \u00e8 ornata con un ciclo di decorazioni musive ottocentesche, con al centro la figura di \"Santa Lucia in gloria\". Sopra l'altare maggiore in marmi policromi, la venerata statua di \"Santa Lucia\", del 1820."}
{"id": "1480758", "revid": "20090", "url": "https://it.wikipedia.org/wiki?curid=1480758", "title": "Lingue dell'Unione Europea", "text": ""}
{"id": "1480761", "revid": "1226", "url": "https://it.wikipedia.org/wiki?curid=1480761", "title": "Elettromiografia", "text": ""}
{"id": "1480764", "revid": "1226", "url": "https://it.wikipedia.org/wiki?curid=1480764", "title": "Elettroneurografia", "text": ""}
{"id": "1480772", "revid": "14691", "url": "https://it.wikipedia.org/wiki?curid=1480772", "title": "Kgalagadi", "text": ""}
{"id": "1480779", "revid": "79520", "url": "https://it.wikipedia.org/wiki?curid=1480779", "title": "Fumetti de I Simpson", "text": ""}
{"id": "1480783", "revid": "1573940", "url": "https://it.wikipedia.org/wiki?curid=1480783", "title": "Chiesa dei Santi Lorenzo e Agata", "text": "La chiesa dei Santi Lorenzo e Agata si trova a Guardistallo.\nStoria e descrizione.\nFu ricostruita nel 1870 dopo la distruzione della vecchia chiesa nel castello a causa del terremoto del 1846. L'intitolazione ai due santi deriva dalla fusione di due antiche chiese risalenti all'alto Medio Evo. La chiesa di Sant'Agata \u00e8 attestata nei documenti a partire dal 1056; nel 1224 compare la doppia intitolazione.\nSi presenta in pianta come una costruzione a navata unica a croce latina con coro quadrangolare. La cupola \u00e8 stata affrescata nel 1934 con scene del martirio dei due santi, mentre nel transetto destro \u00e8 stata eretta una cappella a ricordo dell'eccidio nazista del 1944 con pitture murali realizzate da Giovanni Giuliani nel 1989. Sul campanile sono state collocate le due campane fuse nel 1828 e salvatesi dal terremoto."}
{"id": "1480792", "revid": "287204", "url": "https://it.wikipedia.org/wiki?curid=1480792", "title": "Abbondio Sangiorgio", "text": "Biografia.\nAbbondio Sangiorgio nacque a Milano da madre che mor\u00ec di parto e da padre umile artigiano che lo allev\u00f2 in povert\u00e0. Portato all'arte fin dalla tener\u00e0 et\u00e0, alcuni suoi disegni infantili furono notati dallo scultore di Varallo Leone Antonini (1776-1862) che gi predisse un futuro da artista; fu quindi preso a bottega dal celebre scultore romano Camillo Pacetti (1758-1826). Iscritto all'accademia di Brera, meno che ventenne present\u00f2 al concorso accademico i due bassorilievi \"Apollo e Marsia\" e il \"Supplizio di Issione\" che gli valsero la grande medaglia d'oro e l'esenzione dal servizio militare. In seguito lavor\u00f2 per orefici e fonditori, in particolare per la rinomata fonderia di Luigi Manfredini (1771-1840) e si dedic\u00f2 alla scultura di vari busti in marmo, fra cui quello di Luigi Cagnola (1830).\nDel 1833 \u00e8 la creazione di un cenotafio colossale per Vincenzo Monti (1754-1828) per il loggiato superiore del palazzo di Brera; commissionato dal alcuni amici del Monti fu architettato da Pelagio Palagi e gettato in bronzo nella fonderia del Manfredini. Il cenotafio, di cui oggi rimane il solo busto esposto alla Pinacoteca di Brera, era composto dall'erma del poeta sorgente da una base su cui era rappresentata la Musa della Poesia con cetra e plettro seduta vicino a uno scrigno contenente rotoli e volumi. Il solo busto, due volte la dimensione naturale, era stato presentato dalla Societ\u00e0 dei Filodrammatici il 5 dicembre 1829 alla rappresentazione teatrale dell\"'Aristodemo\" del Monti. Fu poi replicato in marmo dallo scultore nel 1833 su commissione dell'Universit\u00e0 di Ferrara ed \u00e8 oggi esposto alla Galleria d'Arte Moderna di Milano.\nSangiorgio raggiunse il grande successo con la creazione del gruppo scultore in bronzo \"Sestiga della Pace\" a cui attese per sette anni a partire dal 1831, anno in cui gli venne commissionato il monumento da porsi sull'attico dell'Arco della Pace di Milano. L'enorme scultura, gettata in bronzo da Manfredini, venne innalzata sull'Arco il 15 settembre 1837.\nNel 1840 scolpisce una statua pi\u00f9 grande del naturale del \"Profeta Isaia\", posta in una nicchia del secondo ordine della facciata della Chiesa di San Fedele a Milano. La facciata era stata ultimata nel 1835 sotto la direzione dell'architetto Pietro Pestagalli.\nOpere.\nAltre sue opere si conservano a: \nGalleria d'immagini.\nNel suo ampio numero di ritratti scultorei, predilesse un realismo che seppe superare il neoclassicismo.\nTra i suoi allievi Giovanni Antonio Emanueli.\nLa citt\u00e0 di Milano gli ha dedicato una via."}
{"id": "1480795", "revid": "5456", "url": "https://it.wikipedia.org/wiki?curid=1480795", "title": "Xtreme Football League", "text": ""}
{"id": "1480796", "revid": "2206963", "url": "https://it.wikipedia.org/wiki?curid=1480796", "title": "Chiesa della Madonna del Carmine (Guardistallo)", "text": "La chiesa della Madonna del Carmine si trova a Guardistallo, comune italiano della provincia di Pisa in Toscana. Detta \"della Compagnia\" perch\u00e9 appartenente alla Confraternita di Maria Santissima del Carmine, fu eretta alla fine del Settecento: l'altare porta la data del 1770.\nStoria e descrizione.\nInizialmente modesto oratorio a forma di edicola, fu ampliata alla fine dell'Ottocento e le fu data la forma che attualmente conserva, con quattro archi in muratura che dividono le tre navate. Sulla parete di fondo due busti in terracotta raffigurano San Sebastiano con la freccia al petto e San Rocco con la conchiglia. Forte \u00e8 la devozione di Guardistallo per la Madonna del Carmine: una statua in cartone romano del XIX secolo \u00e8 custodita nella chiesa parrocchiale."}
{"id": "1480800", "revid": "125605494", "url": "https://it.wikipedia.org/wiki?curid=1480800", "title": "Brando De Sica", "text": "Biografia.\nFiglio dell'attore e regista Christian De Sica e di Silvia Verdone, e nipote di Vittorio De Sica, Mar\u00eda Mercader, Mario Verdone, Manuel De Sica, Ram\u00f3n Mercader, Luca Verdone e Carlo Verdone (rispettivamente nonno e nonna paterni, nonno materno, zio paterno, prozio paterno, zii materni). Nel 1993 esordisce sul grande schermo con un piccolissimo ruolo nel film \"Anni 90 - Parte II\". Dopo aver lavorato in altri film e in alcune \"fiction\" tv, si trasferisce a Los Angeles per sei anni, dove si laurea in Arte e Cinema (indirizzo Regia) all'Universit\u00e0 della California del Sud (USC).\nTra gli altri suoi lavori, ricordiamo i film \"A spasso nel tempo\" (1996) e \"A spasso nel tempo - L'avventura continua\" (1997), diretti da Carlo Vanzina, in cui interpreta il ruolo di Aspreno Orsini, la serie tv di Rai 2, diretta da Tiziana Aristarco e Claudio Norza, \"Compagni di scuola\" (2001), in cui ha il ruolo di \"Pietro Valobra\", e la miniserie tv trasmessa da Rai 1, \"Attenti a quei tre\" (2004), regia di Rossella Izzo, in cui \u00e8 protagonista insieme con il padre e a Paolo Conticini.\nDopo aver diretto i videoclip \"Gun at your head\" di Veronica Coassolo e RSX e \"Shotgun\" degli Outline, nel 2008 dirige il film \"Parlami di me\", tratto dall'omonimo spettacolo teatrale di Maurizio Costanzo ed Enrico Vaime e interpretato sempre dal padre e Conticini, che ha partecipato al Festival Internazionale del Film di Roma di quell'anno.\nNel dicembre 2018 esce \"Amici come prima\", il nuovo cinepanettone della ritrovata coppia Boldi-De Sica, in cui Brando ha affiancato suo padre alla regia."}
{"id": "1480801", "revid": "22117723", "url": "https://it.wikipedia.org/wiki?curid=1480801", "title": "Arnold Geulinx", "text": ""}
{"id": "1480806", "revid": "287204", "url": "https://it.wikipedia.org/wiki?curid=1480806", "title": "Andrea Osvart", "text": ""}
{"id": "1480808", "revid": "2196166", "url": "https://it.wikipedia.org/wiki?curid=1480808", "title": "Monastero di Nostra Signora di Valserena", "text": "Il monastero di Nostra Signora di Valserena \u00e8 un monastero cistercense nel comune di Guardistallo.\nStoria e descrizione.\nProgettato nel 1968 dagli architetti Remo Baroni e Carla Baroni, il complesso monastico ripete alcune soluzioni (come la parte posteriore e il campanile) gi\u00e0 impiegate nella coeva ristrutturazione della chiesa dei Santi Pietro e Leopoldo a Saline di Volterra.\nL'interno della chiesa, semplice e solenne, \u00e8 quasi completamente occupato dal coro, mentre la mensa dell'altare \u00e8 sorretta da un grosso capitello del XII secolo a foglie e fiori stilizzati, proveniente dalla diruta badia di San Giusto in Volterra. Il complesso appartiene alla comunit\u00e0 di monache contemplative dell'ordine dei Cistercensi di stretta osservanza; la loro esistenza \u00e8 caratterizzata dal silenzio, dalla liturgia solennemente celebrata, dalla semplicit\u00e0 e austerit\u00e0 di vita."}
{"id": "1480809", "revid": "547992", "url": "https://it.wikipedia.org/wiki?curid=1480809", "title": "Daniela Poggi", "text": "Biografia.\nNel 1977 ha partecipato al Festival di Sanremo come ballerina durante l'esibizione dei Matia Bazar, con il gruppo di ballo chiamato ironicamente \"Bazarettes\". \nNel 1978 conduce assieme a Bruno Lauzi la trasmissione \"Edizione straordinaria\" su Telemilano 58, rete che diventer\u00e0 Canale 5 due anni pi\u00f9 tardi. Nel 1979 \u00e8 la soubrette della seconda edizione del variet\u00e0 televisivo \"La sberla\" in onda sulla Rai Rete 1 assieme a Gianfranco D'Angelo e Gianni Magni con la regia di Giancarlo Nicotra.\nDebutta in teatro nel 1978 con Walter Chiari e si divide tra cinema, teatro e televisione. Nel 1989 conduce alla radio l'ultima edizione della trasmissione \"Variet\u00e0, variet\u00e0\", accanto a Oreste Rizzini. Dal 2000 al 2004 ha anche condotto lo storico programma televisivo di Rai Tre, \"Chi l'ha visto?\" e nel 2005 il programma \"Una notte con Zeus\" in onda sempre su Rai Tre in seconda serata. Nel 2000 ha interpretato il ruolo di Maria Madre di Ges\u00f9 nella fiction \"San Paolo\", e nel 2010 quello del magistrato Flavia Conti nella serie \"Io e mio figlio - Nuove storie per il commissario Vivaldi\". Nel maggio 2001 \u00e8 stata nominata ambasciatrice dell'UNICEF e come tale ha partecipato ad alcune missioni per aiutare i bambini in Africa. Nel corso della sua carriera ha diretto anche due cortometraggi: \"Viaggio d'amore\" (1995) e \"Non si paga social theatre\" (2007).\nDal 21 giugno 2013 all'8 marzo 2016 \u00e8 stata assessore alle politiche culturali e giovanili, pari opportunit\u00e0 e diritti degli animali del comune di Fiumicino.\nVita privata.\nIn giovane et\u00e0 \u00e8 stata legata all'attore Walter Chiari. In seguito si \u00e8 sposata, separandosi dopo cinque anni. Ha adottato una bambina peruviana.\nPremi.\nNel 2010 \u00e8 stata premiata con il Grand Prix Corallo citt\u00e0 di Alghero per l'attivit\u00e0 di attrice e ambasciatrice UNICEF. Nel 2015 riceve il premio Anita Ekberg. Premio miglior attrice al Tulipani di Seta nera Film Festival per \"L'amante Sjogren\" nel 2015. Nel 2017 e 2018 riceve i seguenti premi Premio miglior attrice protagonista per il film \"L'Esodo\" a Villammare Festival, Santa Marinella Festival,Foggia Festival, Fano Festival, Napoli film festival, Festival delle Cerase, Asti Film Festival, Toulouse Film Festival e Cipro film festival. "}
{"id": "1480812", "revid": "124151068", "url": "https://it.wikipedia.org/wiki?curid=1480812", "title": "Omicidio di Appin", "text": "L'omicidio di Appin (in inglese Appin Murder, in gaelico scozzese Murt na h-Apainn) \u00e8 un noto caso di omicidio, che ebbe luogo nel 1752 ad Appin, nell'ovest della Scozia. Avvenuto nel tumulto che segu\u00ec l'insurrezione giacobita, \u00e8 parte del romanzo di Robert Louis Stevenson \"Il ragazzo rapito\" (\"Kidnapped\") e del suo seguito \"Catriona\".\nStoria.\nIl 14 maggio 1752 Colin Roy Campbell di Glenure, conosciuto come \"The Red Fox\" (\"La Volpe Rossa\"), inviato del governo per requisire le propriet\u00e0 del clan Stewart nel nord dell'Argyll, fu ucciso da un colpo di fucile nel bosco di Lettermore.\nLe ricerche del killer si concentrarono subito sul clan locale, gli Stewart di Appin, che avevano di recente subito lo sfratto dalle proprie terre su ordine di Campbell.\nDopo la fuga di Allan Stewart (o Alan Breck Stewart), il principale sospettato, fu arrestato James Stewart (conosciuto anche come Seumas 'a Ghlinne, James del Glen), uno degli ultimi leader degli Stewart.\nSottoposto a processo, fu per\u00f2 chiaro che non era coinvolto direttamente con l'omicidio, ma fu giudicato colpevole \"in airts and pairts\" (in pratica considerato un complice) da una giuria composta da molti elementi del clan Campbell e da loro sostenitori.\nIl giudice del processo era poi il Duca di Argyll, capo dei Campbell.\nJames fu impiccato l'8 novembre 1752 sopra lo stretto di Ballachulish, vicino all'attuale entrata meridionale del Ballachulish Bridge.\nJames Stewart mor\u00ec dichiarando la sua innocenza e recitando il 35\u00b0 salmo prima di salire sul patibolo.\nIl suo corpo rimase esposto giorno e notte fino all'aprile 1754\nSviluppi recenti.\nNel 2001 un'ottantanovenne discendente degli Stewart di Appin, Anda Penman, rivel\u00f2 quello che dichiar\u00f2 essere un antico segreto di famiglia.\nDisse infatti che l'omicidio era stato organizzato da quattro giovani Stewart e che l'esecutore materiale fu Donald Stewart of Ballachulish, il miglior tiratore tra loro.\nUn libro pubblicato nel 2004 supporta questa tesi.\nIn \"Walking With Murder: On The Kidnapped Trail\" (2005), Ian Nimmo ha affrontato il mistero di chi abbia sparato a Colin Campbell, applicando moderni metodi di investigazione sui documenti del caso, inclusi due rapporti post-mortem.\nSecondo Nimmo, Alan Stewart non ha premuto il grilletto e la verit\u00e0 su chi abbia commesso l'omicidio \u00e8 nascosta dalla famiglia Stewart da 250 anni."}
{"id": "1480818", "revid": "110157", "url": "https://it.wikipedia.org/wiki?curid=1480818", "title": "Regione di Boucle du Mouhoun", "text": "La regione di Boucle du Mouhoun \u00e8 una delle 13 regioni del Burkina Faso. \u00c8 stata creata il 2 luglio 2001 e ha capitale D\u00e9dougou.\nSuddivisione amministrative.\nLa regione \u00e8 suddivisa in 6 province:"}
{"id": "1480822", "revid": "20090", "url": "https://it.wikipedia.org/wiki?curid=1480822", "title": "Tre pilastri dell'Unione Europea", "text": ""}
{"id": "1480824", "revid": "20090", "url": "https://it.wikipedia.org/wiki?curid=1480824", "title": "Agenzie dell'Unione Europea", "text": ""}
{"id": "1480826", "revid": "87799", "url": "https://it.wikipedia.org/wiki?curid=1480826", "title": "Torre di San Cristoforo", "text": ""}
{"id": "1480828", "revid": "1073227", "url": "https://it.wikipedia.org/wiki?curid=1480828", "title": "Imbranato", "text": "Imbranato \u00e8 un singolo del cantautore italiano Tiziano Ferro, pubblicato il 18 gennaio 2002 come terzo estratto dal primo album in studio \"Rosso relativo\".\nDescrizione.\nIn origine la canzone era stata scelta dall'artista per partecipare al Festival di Sanremo, ma venne bocciata dalla commissione giudicante e fu quindi scartata.\nLa canzone fu trasmessa in diverse trasmissioni radiofoniche e televisive ma in Italia non venne mai pubblicata come singolo in CD. \"Imbranato\" venne invece distribuita su supporto fisico in Germania, Austria e Francia.\nNel 2003 fu utilizzata come colonna sonora della telenovela brasiliana \"Mulheres apaixonadas\". Nello stesso anno, la versione spagnola del brano, \"Alucinado\", venne reinterpretata dal cantante messicano Yahir.\nLa canzone \u00e8 stata tradotta in varie lingue:\nVideo musicale.\nIl videoclip, girato da Matteo Pellegrini, vede semplicemente alternarsi sequenze in cui Tiziano Ferro canta in un ambiente futuristico fatto di vetrate e cupole, ed altre in cui la modella Kemp Muhl cammina per diversi posti, cambiando spesso abiti e acconciatura. Le scene in esterno sono state girate presso il lago di Como."}
{"id": "1480833", "revid": "228587", "url": "https://it.wikipedia.org/wiki?curid=1480833", "title": "Paletta (sport)", "text": "La paletta \u00e8 uno sport di squadra sferistico praticato prevalentemente in Italia.\nRegolamento.\nQuesta specialit\u00e0 ha affinit\u00e0 con la spaola e pelota a paleta. Ogni squadra \u00e8 composta da 4 atleti attivi in campo da gioco oltre eventuali riserve. Il campo misura massimo 35\u00a0m e minimo 30\u00a0m in lunghezza nonch\u00e9 10\u00a0m in larghezza con muro laterale di appoggio. L'attrezzo impiegato per giocare \u00e8 un tipo di racchetta in legno a piatto solido non superiore al peso di 8 etti e lungo massimo 40\u00a0cm; la palla \u00e8 quella da tennis depressurizzata. La partita \u00e8 composta da giochi e per vincere un gioco si devono totalizzare 4 punti; vince la partita chi totalizza 13 giochi.\nCollegamenti esterni.\nRegolamento ufficiale"}
{"id": "1480835", "revid": "92920", "url": "https://it.wikipedia.org/wiki?curid=1480835", "title": "Bassano 54", "text": ""}
{"id": "1480837", "revid": "14691", "url": "https://it.wikipedia.org/wiki?curid=1480837", "title": "Boucle du Mouhoun", "text": ""}
{"id": "1480846", "revid": "109518651", "url": "https://it.wikipedia.org/wiki?curid=1480846", "title": "Riserva naturale integrale Grotta Conza", "text": "La Riserva naturale integrale Grotta Conza \u00e8 un'area naturale protetta della Sicilia ubicata nel territorio del comune di Palermo, nei pressi della borgata di Tommaso Natale.\nStoria.\nNel Quaternario l'intero sistema dei Monti di Palermo, nel quale ricade la grotta, era lambito dal mare.\nNello spazio antistante la grotta sono stati rinvenuti, nei primi del Novecento, resti di insediamenti umani risalenti al Paleolitico: resti di pasto composti da frammenti ossei di mammiferi e molluschi nonch\u00e9 utensili in selce e ossidiana, custoditi oggi in parte al Museo Geologico Gemmellaro dell'Universit\u00e0 di Palermo.\nNegli anni sessanta la grotta Conza ha rischiato di essere compromessa dalle cave per l'estrazione di materiali da costruzione.\nNel 1985 l'Assessorato Regionale Territorio e Ambiente ha inserito l'area nel Piano Regionale dei Parchi e delle Riserve Naturali, quale emergenza naturalistica meritevole di protezione. Nel 1995 \u00e8 stata formalmente istituita la Riserva e affidata in gestione alla sezione siciliana del C.A.I.\nTerritorio.\nLa Riserva sorge nell'omonima contrada situata alle pendici di Pizzo Manolfo, che assieme a Monte Raffo Rosso e Monte Gallo forma una dorsale calcarea che chiude a ovest la Conca d'Oro.\nLa Riserva comprende sia lo spazio antistante l'ingresso della grotta che il complesso ipogeo vero e proprio. Quest'ultimo \u00e8 formato da un'unica vasta sala di circa 90 m di lunghezza per 30 di larghezza, sviluppatasi a causa di fenomeni di carsismo, che \u00e8 collegata all'esterno da un'ampia apertura semi-ellittica creatasi in seguito al crollo della volta.\nFlora.\nL'ingresso della grotta \u00e8 circondato da una florida macchia mediterranea formata da differenti specie arbustive, tra cui la palma nana (\"Chamaerops humilis\"), l'euforbia arborea (\"Euphorbia dendroides\"), il cappero (\"Capparis spinosa\"), il timo (\"Thymus vulgaris\") e l'onnipresente ficodindia (\"Opuntia ficus-indica\"), e da specie arboree quali il carrubo (\"Ceratonia siliqua\"), il mandorlo (\"Prunus dulcis\") e il frassino da manna (\"Fraxinus ornus\").\nFauna.\nLa grotta ospita colonie di pipistrelli e occasionalmente specie avifaunicole tra cui l'allocco (\"Strix aluco\"). Merita una menzione anche la fauna invertebrata ed in particolare il diplopode \"Orphanoiulus dinapolii\", endemico del palermitano."}
{"id": "1480849", "revid": "122224204", "url": "https://it.wikipedia.org/wiki?curid=1480849", "title": "Guido Podrecca", "text": "Biografia.\nCollaboratore di settimanali umoristici, dove si firmava con lo pseudonimo di \u00abGoliardo\u00bb, nel 1888 fond\u00f2 con Gabriele Galantara il periodico bolognese \"Bononia Ridet\" e poi \"L'Asino\", con i quali condusse campagne anticlericali e di denuncia della corruzione politica che gli costarono denunce e arresti, fino all'emigrazione in Svizzera. Tornato in Italia nel 1901, dal 1907 fu consigliere comunale di Roma e deputato del Partito Socialista Italiano nel 1909. \nFavorevole alla guerra italo-turca, nel 1912 fu espulso dal PSI assieme a Leonida Bissolati, Ivanoe Bonomi, Angiolo Cabrini ed altri nove deputati socialisti. Insieme agli espulsi partecip\u00f2 alla fondazione del Partito Socialista Riformista Italiano.\nIn vista dell'entrata in guerra dell'Italia nella Prima guerra mondiale, fu un acceso interventista.\nNel 1919 lasci\u00f2 la redazione de \"L'Asino\" e fond\u00f2 la rivista \"Il primato artistico italiano\"; nello stesso anno fu candidato alle elezioni politiche nelle file dei Fasci italiani di combattimento. Fu tra i massoni presenti il 23 marzo 1919 alla riunione milanese in Piazza San Sepolcro che sanc\u00ec la nascita del Fascio. \nMor\u00ec a Auburn (New York) all'et\u00e0 di 58 anni."}
{"id": "1480851", "revid": "1543377", "url": "https://it.wikipedia.org/wiki?curid=1480851", "title": "Dignity Health Sports Park", "text": "Lo Dignity Health Sports Park (conosciuto con il nome di The Home Depot Center e StubHub Center, fino al 1\u00ba giugno 2013) \u00e8 uno stadio ad uso calcistico in California, negli Stati Uniti. Ospita le partite casalinghe dei Los Angeles Galaxy e, dal 2005 al 2014 quelle dei Chivas USA.\nHa ospitato inoltre gli incontri dei Los Angeles Chargers della National Football League (NFL) dal 2017 al 2019, sino al completamento del nuovo impianto di Inglewood nel 2020.\nLo stadio ha ospitato nel 2003 la Coppa del mondo di calcio femminile tra cui la Finale, varie finali della MLS Cup e varie edizioni della CONCACAF Gold Cup.\nDal 2004 al 2006 e dal 2020 \u00e8 sede del USA Sevens torneo di rugby a 7 facente parte del circuito internazionale World Rugby Sevens Series."}
{"id": "1480857", "revid": "767487", "url": "https://it.wikipedia.org/wiki?curid=1480857", "title": "Bonner Durchmusterung", "text": "Il Bonner Durchmusterung (BD), chiamato anche catalogo dell'Argelander compilato a partire dal 1852, \u00e8 un catalogo per puntamenti delle stelle di declinazione tra +89\u00b0 e -01\u00b0.\nScopo iniziale del catalogo era dare una stima di posizione e magnitudine visuale per tutte le stelle visibili con il telescopio da 78 cm di Bonn. Le posizioni nel catalogo vengono date con errore di 0.1 s in ascensione retta e 0.1 arcominuti in declinazione.\nLe stelle citate da questo catalogo vengono contrassegnate dalla sigla BD seguita dalla declinazione e dal numero progressivo all'interno del catalogo (ad esempio: BD-16 1591 \u00e8 la denominazione nel catalogo di Sirio).\nEsistono inoltre: "}
{"id": "1480859", "revid": "28406", "url": "https://it.wikipedia.org/wiki?curid=1480859", "title": "Stefano Du\u0161an", "text": ""}
{"id": "1480866", "revid": "2025934", "url": "https://it.wikipedia.org/wiki?curid=1480866", "title": "Atlante F\u00fatbol Club", "text": "LAtlante F\u00fatbol Club S.A. de C.V., noto semplicemente come Atlante, \u00e8 una societ\u00e0 calcistica di Citt\u00e0 del Messico. Milita nella Liga de Expansi\u00f3n MX ed insieme al gioca il derby denominato \"Cl\u00e1sico A\u00f1ejo\"\nFu fondato nel 1916 nella Colonia Condesa di Citt\u00e0 del Messico ed \u00e8 una delle squadre pi\u00f9 vecchie del Messico. Da sempre ha giocato nella capitale, ma, dal 1991, ha spostato la propria sede prima a Quer\u00e9taro e poi a Ciudad Nezahualc\u00f3yotl. Nel 2007 si \u00e8 trasferito a Canc\u00fan nello stato di Quintana Roo, dove \u00e8 rimasto fino al 2020 quando ha fatto ritorno nella capitale.\nStoria.\nL'epoca dilettantistica (1916-1943).\nLa squadra era una delle partecipanti del campionato del Distretto Federale nell'epoca dilettantistica del calcio messicano. La sua ammissione in questo campionato fu resa difficile dal fatto che le altre squadre non vedevano di buon occhio la sua partecipazione al campionato. Nelle file dell'Atlante allora militavano alcuni tra i calciatori migliori del Messico, cos\u00ec la Federaci\u00f3n Mexicana de Futbol decise di accettare la squadra per poter convocare i suoi tesserati in nazionale in occasione delle Olimpiadi di Amsterdam 1928.\nOrganico.\nRosa 2019-2020.\n\"Aggiornata al 9 gennaio 2020.\""}
{"id": "1480872", "revid": "1543377", "url": "https://it.wikipedia.org/wiki?curid=1480872", "title": "Razor 1911", "text": "Razor 1911 \u00e8 un gruppo di coders di demo, trainer, chiptune e warez operanti a partire dall'ottobre 1985, inizialmente sui sistemi Commodore 64 e poi passati all'Amiga e PC. Sono molto conosciuti soprattutto per la diffusione pirata dei giochi e per la creazione di crack e keygen. Secondo la divisione crimini informatici del Dipartimento di Giustizia degli Stati Uniti, \u00e8 il pi\u00f9 antico gruppo di pirateria di videogiochi presente su Internet.\nNome.\nIl gruppo \u00e8 nato come \"Razor 2992\" in Norvegia, fondato da tre membri: Doctor No, Insane TTM e Sector9. Poco tempo dopo 2992 \u00e8 diventato 1911: molti altri gruppi della cosiddetta \"scena\" avevano infatti il numero 666 nel loro nome; scherzosamente decisero di cambiare 2992 in 1911, che in notazione esadecimale corrisponde a 777.\nMembri arrestati.\nNegli Stati Uniti, durante la cosiddetta Operation Buccaneer (operazione bucanieri, 11-12-2001), sono stati arrestati diversi membri di gruppi tra i quali uno dei leader dei Razor, Shane E. Pitman detto \"Pitbull\".\nNel 2003 un altro leader, Sean Michael Breen, \u00e8 stato arrestato e condannato a 50 mesi di carcere e restituzione di 690.236,91$ alla Cisco Systems, . Il gruppo si \u00e8 fermato fino al 2006, cio\u00e8 dopo l'uscita dal carcere di Breen.\nRitorno.\nNel 2006 il gruppo \u00e8 ritornato sulla scena, dimostrandosi uno dei pi\u00f9 prolifici insieme a RELOADED. Nel 2007 il gruppo ha \"crackato\" il videogioco \"Shadowrun\" di Microsoft, facendo in modo che, pur richiedendo Windows Vista, potesse funzionare correttamente sotto Windows XP; in seguito hanno realizzato una patch similare per la versione PC di \"Halo 2\", dimostrando che il requisito di Vista era in realt\u00e0 solamente un modo per spingere le vendite del nuovo sistema operativo. L'atteso \"Crysis\" \u00e8 stato distribuito nel circuito warez cinque giorni prima dell'effettiva data ufficiale.\nDycus.\nDycus fu uno dei membri del gruppo Razor 1911, purtroppo reso conosciuto a causa della sua morte di cancro nel 2012."}
{"id": "1480876", "revid": "62004", "url": "https://it.wikipedia.org/wiki?curid=1480876", "title": "Nazionale di pallacanestro portoricana", "text": ""}
{"id": "1480878", "revid": "92723", "url": "https://it.wikipedia.org/wiki?curid=1480878", "title": "Pol\u00edcia Civil (Brasile)", "text": "Pol\u00edcia Civil (Italiano: \"Polizia Civile\"), in Brasile, indica l'insieme delle agenzie della pubblica amministrazione che, in conformit\u00e0 all'articolo 144 della Costituzione federale del 1988, esercitano il controllo della pubblica sicurezza e la conservazione dell'ordine pubblico, della gente e del patrimonio in ogni singolo stato federato.\nOgni stato del Brasile ha infatti il proprio \"Dipartimento di Polizia Civile\" che si occupa del lavoro di investigazione forense e criminale. Ogni stato ha inoltre un corpo di Pol\u00edcia Militar che svolge la funzione di gendarmeria.\nLa Pol\u00edcia Civil ha avuto origine a Rio de Janeiro nel maggio del 1808. Successivamente furono stabiliti in tutto il paese i dipartimenti, sia durante i governi imperiali sia durante quelli repubblicani. Oggi le funzioni della Pol\u00edcia Civil sono stabilite dagli articoli 144, IV e 144 \u00a7 4\u00ba, della costituzione federale. Vi \u00e8 infine un'unica agenzia di Pol\u00edcia Federal do Brasil che rrsegue i reati federali.\nOrganizzazione.\nVi sono 27 dipartimenti della Pol\u00edcia Civil in Brasile, uno per ogni stato federato.\nOgni corpo di PC \u00e8 diretto da un \"Delegado-Geral de Pol\u00edcia\" (Italiano: \"Delegato generale di polizia\"), che comanda i \"Delegados de Pol\u00edcia locais\" (Italiano: \"Delegati locali di polizia\"). Questi sono i responsabili di ogni unit\u00e0, che sono chiamate \"Delegacia\" oppure \"Distrito Policial\" (Italiano: \"Delegazione\" e \"Distretto di polizia\").\nGradi.\nComandanti di polizia\nAssistenti dei comandanti \nAgenti "}
{"id": "1480883", "revid": "339392", "url": "https://it.wikipedia.org/wiki?curid=1480883", "title": "Sjaeland", "text": ""}
{"id": "1480885", "revid": "767487", "url": "https://it.wikipedia.org/wiki?curid=1480885", "title": "Galleria di Marianopoli", "text": "La galleria di Marianopoli \u00e8 un lungo tunnel ferroviario, a binario semplice, posto tra le stazioni di Marianopoli e di Mimiani-San Cataldo, in provincia di Caltanissetta, della ferrovia Palermo-Catania, in Sicilia.\nStoria.\nLa linea ferroviaria Palermo-Catania, a causa del percorso difficile per la presenza di varie catene montuose, ha comportato la necessit\u00e0 di costruire varie gallerie di attraversamento e di valico. La scelta operata nel 1877, dopo anni di diatribe e polemiche, del tracciato detto di Vallelunga per la congiunzione delle tratte costruite in precedenza, ha determinato la costruzione del tunnel di Marianopoli per permettere alla ferrovia di approssimarsi alla citt\u00e0 di Caltanissetta.\nIl lungo tunnel di 6.478\u00a0m si sviluppa tra il km 105,822 e il km 112,290 della linea Palermo-Catania; inizia poco dopo la stazione di Marianopoli ed \u00e8 in ascesa costante del 20 per mille nel senso di marcia da Palermo verso Caltanissetta.\nFino al 2001, anno dell'inaugurazione della Galleria Peloritana, era il pi\u00f9 lungo tunnel ferroviario della Sicilia. \u00c8 stato progettato intorno al 1875 dalla Societ\u00e0 Vittorio Emanuele ma la sua costruzione si \u00e8 protratta sia a causa delle difficolt\u00e0 di natura geologica e ambientale che a causa del dissesto finanziario della societ\u00e0 costruttrice; fu inaugurato il 1\u00ba agosto 1885, quando era in corso di subentro la nuova Societ\u00e0 Sicula, stabilendo cos\u00ec la continuit\u00e0 ferroviaria tra le due maggiori citt\u00e0 dell'isola."}
{"id": "1480889", "revid": "62004", "url": "https://it.wikipedia.org/wiki?curid=1480889", "title": "Nazionale di pallacanestro serbomontenegrina", "text": ""}
{"id": "1480894", "revid": "187795", "url": "https://it.wikipedia.org/wiki?curid=1480894", "title": "Polizia del Brasile", "text": ""}
{"id": "1480917", "revid": "78273", "url": "https://it.wikipedia.org/wiki?curid=1480917", "title": "Arcominuto", "text": ""}
{"id": "1480921", "revid": "73125", "url": "https://it.wikipedia.org/wiki?curid=1480921", "title": "Catalogo BD", "text": ""}
{"id": "1480923", "revid": "1305772", "url": "https://it.wikipedia.org/wiki?curid=1480923", "title": "Pol\u00edcia Rodovi\u00e1ria Federal", "text": "La Pol\u00edcia Rodovi\u00e1ria Federal (Italiano: \"Polizia Stradale Federale\"), conosciuta anche come PRF, \u00e8 la polizia stradale federale brasiliana, subordinata al Ministero della Giustizia, il cui compito principale \u00e8 quello di pattugliare le maggiori strade nazionali. Il DNER (\"Departamento Nacional de Estradas de Rodagem\") fu subordinato al vecchio Dipartimento Nazionale delle Strade (oggi il DNIT), fino alla pubblicazione della legge n. 8028 del 12 aprile 1990, che ridefin\u00ec la struttura dei vertici brasiliani.\nLe sue competenze furono definite dall'articolo 144 della Costituzione Federale e dalla legge n. 9503 del 3 ottobre 1995 (Codice della Strada brasiliano) e, per la regolamentazione interna, dal decreto ministeriale 1375 del 2 agosto 2007.\nOrganizzazione.\nLa PRF fu creata nel 1928 sotto il governo del presidente Washington Lu\u00eds, con la denominazione di \"Polizia delle Strade\".\nOggi \u00e8 presente in tutti gli stati del Brasile ed \u00e8 diretta dal Dipartimento della Polizia Stradale Federale (\"DPRF\"), che ha il suo quartier generale a Brasilia. La polizia stradale \u00e8 divisa in unit\u00e0 amministrative chiamate Regioni e ogni regione pu\u00f2 essere una Sorvrintendenza nel caso di grossi stati o un Distretto nel caso di stati minori. Alcune regioni inglobano pi\u00f9 stati brasiliani. Le regioni sono divise in Stazioni di Polizia, che coordinano i distretti di controllo.\nAttualmente la PRF possiede pi\u00f9 di quattrocento distretti di controllo nelle diverse citt\u00e0 brasiliane che la rendono una delle agenzie pi\u00f9 capillari.\nNonostante il lavoro in uniforme, la PRF \u00e8 una polizia a ordinamento civile e non esiste una gerarchia rigida tra i poliziotti. I gradi in carriera sono divisi in Agente (\"Agente\"), Agente Speciale (\"Agente Especial\") e Ispettore (\"Inspetor\"). Questo non si traduce per\u00f2 in una relazione gerarrchica tra le posizioni e quindi pu\u00f2 succedere, per esempio, che un Agente Speciale comandi un Ispettore.\nTutta la gerarchia \u00e8 basata sulle funzioni di comando, che possono essere occupate da qualsiasi poliziotto.\nInterattivit\u00e0.\n\"Sistema Alerta\".\nLa PRF possiede uno dei pi\u00f9 innovativi sistemi contro la rapina o il furto dell'automobile.\nL'utente, quando denunciava un furto incappava nella burocrazia, poich\u00e9 i dati del veicolo erano immessi nel sistema contro i furti d'auto, nella maggior parte dei casi, ventiquattr'ore dopo la sua richiesta alla stazione di polizia. Spesso le informazioni rimanevano altre ventiquattro ore nel Sistema Integrato di Transito.\nLa ricerca di un veicolo rubato garantiva ventiquattro o quarantotto ore in cui anche se si presentava una documentazione in cui il ladro, se non era pregiudicato, era visto nel veicolo rubato questi poteva abbandonarlo dopo, con la sicurezza di non essere accusato poich\u00e9 i dati non erano ancora stati registrati. Il veicolo era creduto libero e solo ventiquattro ore dopo i poliziotti capivano di avere trovato un veicolo rubato.\nPer eliminare questa mancanza, il DPRF cre\u00f2 il \"Sistema Alerta\", con cui l'utente pu\u00f2 denunciare un furto attraverso Internet. Quando il proprietario si accorge di aver subito un furto d'auto, tramite un terminale di computer, invia la targa del suo veicolo e tutti i posti della PRF sono avvertiti in tempo reale con i dati.\nIl sistema \u00e8 poco conosciuto, anche a causa della scarsa attenzione mostrata dalla stampa, ma si \u00e8 mostrato comunque un efficiente strumento per combattere il furto di veicoli, soprattutto per chi \u00e8 abituato all'uso di Internet. La libert\u00e0 di azione e l'interattivit\u00e0 con la PRF in tempo reale e senza il blocco della burocrazia, ha permesso che il tempo per recuperare le informazioni necessarie nei momenti critici fosse ottimizzato.\nSiccome chi denuncia un furto \u00e8 vincolato da un BO (\"Boletim de Ocorr\u00eancia\"), l'obbiettivo di questo sistema \u00e8 quello di permettere la registrazione delle informazioni nelle prime quarantotto ore del furto (le pi\u00f9 critiche e quelle in cui \u00e8 pi\u00f9 facile recuperare il veicolo); questo \u00e8 attivo per la targa fino a settantadue ore, dopo le quali i dati finiscono nella banca dati per i furti d'auto della Pol\u00edcia Civil.\nQuesto sistema fu creato nell'ambito del progetto d'informatizzazione della PRF per permettere maggiore interazione tra polizia e cittadino.\nStatistiche.\nIl DPRF dispone di una banca dati statistica strutturata come un diario. La stampa, o l'utente comune, pu\u00f2 avere accesso giornaliero al registro dove sono scritte le informazioni sulla droga sequestrata e sui veicoli rubati recuperati.\nCon questo sistema si possono anche avere una serie di informazioni giornaliere sull'operato della PRF e, grazie alla possibilit\u00e0 di confrontare le statistiche con quelle dei giorni precedenti, seguire l'evoluzione dell'operato di questa forza di polizia.\nBollettino sugli incidenti stradali.\nIl bollettino sugli incidenti stradali (\"BAT\") del DPRF \u00e8 stata un'altra innovazione interattiva impiantata con un sistema denominato \"BrBrasil\", dove il dipartimento rende disponibili i dati sugli incidenti accaduti in ogni stato del Brasile.\nEcco un esempio del suo utilizzo: se un conducente causa un incidente durante un viaggio tra uno stato e un altro del paese, il BAT sar\u00e0 disponibile nello stato di destinazione che pu\u00f2 cos\u00ec ricevere una perizia dell'incidente. Questa arriva a destinazione in ventiquattro ore in ogni Regione (intesa come area di servizio della PRF) dello stato. Le eccezioni sono giustificate da un comandante che verifica anche se nello stesso giorno \u00e8 stato fatto il BAT.\nQualunque agente della PRF ha accesso al registro degli incidenti in questo sistema, anche se fa parte di un'altra Regione.\nQuesto sistema permette che incidenti di importanza nazionale siano consultati dal Comando Generale a Brasilia nel momento in cui il poliziotto stila il rapporto dell'incidente. Le informazioni non sono solo in tempo reale ma facilitano anche la ricerca di atti su incidenti o di informazioni per indagini (sempre relative a incidenti) grazie alla libert\u00e0 di consultazione da parte degli agenti. Questo metodo permette di dare anche una risposta ai cittadini che chiedono una diminuzione della burocrazia in Brasile.\nArmamento.\nLa PRF fu pioniera in Brasile dell'uso del calibro 40 S&amp;W tra le forze di polizia.\nQuesta grande innovazione nell'autorizzazione all'uso di un calibro con un eccellente potere d'arresto fu portato anche dal gran numero di agenti della PRF appassionati di tiro sportivo in cui questo calibro \u00e8 utilizzato dai tiratori pi\u00f9 esperti.\nLa PRF ottenne il permesso di utilizzare questo calibro dall'Esercito nazionale. Precedentemente utilizzava il calibro .380 ACP o .38 per le pistole quindi l'esercito non fu restio a permettere l'utilizzo del nuovo calibro visto il basso potere d'arresto (se confrontato con il 40 S&amp;W) di quelli utilizzati.\nSiccome il personale della PRF \u00e8 poco (data soprattutto la grande estensione della rete stradale brasiliana) gli agenti si trovavano quasi sempre in svantaggio numerico negli scontri a fuoco e supplirono a questa mancanza conquistando un vantaggio nel calibro usato.\nAll'epoca la possibilit\u00e0 di usare il 40 S&amp;W poteva essere considerato un privilegio ma poi questa conquista, in modo lento e graduale, fu estesa anche al personale della Pol\u00edcia Militar e della Pol\u00edcia Civil nei vari Stati.\nIl potere d'arresto del 40 S&amp;W \u00e8 riscontrabile nel valore di 92/100: questo significa che su 100 persone colpite da questo proiettile al tronco ben 92 sono fermate con un solo colpo.\nServizio di soccorso.\nLa PRF pu\u00f2, in alcuni Stati e in accordo con il \"Servi\u00e7o de Atendimento M\u00f3vel de Urg\u00eancia\" (che gestisce le autoambulanze), avere a disposizione alcune vetture per soccorrere le vittime di incidenti stradali. I poliziotti addestrati nel primo soccorso lavorano cos\u00ec con infermieri e dottori.\nIn altri stati l'accordo per il soccorso \u00e8 invece con i \"Bombeiros\" (l'equivalente brasiliano dei Vigili del Fuoco).\nOperazioni aeree.\nIl DPRF ha posseduto qualche volta anche la \"Divis\u00e3o de Opera\u00e7\u00f5es A\u00e9reas\" o \"DOA\" (Divisione per le Operazioni Aeree) responsabile del pattugliamento aereo delle strade e del soccorso negli incidenti.\nQuesta divisione possiede basi a Jo\u00e3o Pessoa, Brasilia, San Paolo, Pernambuco, Paran\u00e1 e Santa Catarina. Queste basi lavorano con un elicottero anche se la base di Pernambuco ha anche un aereo, utilizzato per l'identificazione dei campi di marijuana. Gli elicotteri lavorano principalmente nel soccorso alle vittime di incidenti mentre alcune basi, in accordo con il SAMU, si sono trasformate in unit\u00e0 aeree di soccorso.\nSugli elicotteri lavorano un pilota, un operatore e un soccorritore che appartengono tutti alla PRF. Nelle basi che hanno stipulato l'accordo con il SAMU il soccorritore \u00e8 sostituito da un medico e da un infermiere.\nI corsi di preparazione del DPRF per piloti e operatori sono considerati i migliori della polizia brasiliana. Per addestramento i piloti provano missioni di soccorso in ogni situazione, anche in alto mare. Alcuni piloti ricevono l'addestramento al combattimento."}
{"id": "1480924", "revid": "1573940", "url": "https://it.wikipedia.org/wiki?curid=1480924", "title": "Trichoglossus chlorolepidotus", "text": "Il lorichetto dal petto scaglioso (Trichoglossus chlorolepidotus ()) \u00e8 un uccello della famiglia Psittaculidae che vive nelle aree boschive dell'Australia orientale. Tra gli altri nomi che sono stati dati a questo uccello ricordiamo lorichetto verde, lorichetto verde e giallo, chetto verde, pappagallo verde, lik verde, verdolino e foglia verde. Il nome comune si applica alla perfezione a questo uccello, che presenta sul petto delle penne gialle dai margini verdi che assomigliano a delle scaglie.\nDescrizione.\nIl lorichetto dal petto scaglioso \u00e8 lungo 235\u00a0mm, dei quali 100\u00a0mm comprendono la coda. Nel piumaggio adulto i sessi sono simili, essendo generalmente verdi. La sommit\u00e0 e i lati della testa sono verde smeraldo tinto leggermente di blu, mentre le penne del dietro del collo, della gola e del petto sono gialle con i margini verdi, caratteristica che le d\u00e0 un aspetto scaglioso. La coda \u00e8 verde con la base delle penne esterne marcata di rosso-arancio. I fianchi inferiori, le cosce e le copritrici del sottocoda sono verdi con riflessi gialli, mentre le copritrici del sottoala sono rosso-arancio. Hanno gli occhi rosso-arancio e i loro becchi sono corallo scuro. Le loro zampe sono generalmente grigio-brune.\nI giovani sono simili nell'aspetto agli adulti, ma le loro code sono pi\u00f9 corte. Gli occhi sono bruno pallidi o neri e i becchi sono bruni con alcuni segni gialli o arancioni con segni bruni. I giovani non mordono cos\u00ec duramente come gli adulti!\nIl richiamo di contatto di questi uccelli \u00e8 un continuo strillo metallico e persistente emesso durante il volo. Quando mangiano emettono un vocio penetrante. Durante il riposo cinguettano dolcemente. Nonostante questo, questi uccelli possono essere anche abbastanza rumorosi, come per esempio durante la stagione degli amori. Quando sono alla ricerca del cibo questi uccelli emettono dei cinguettii e dei richiami rumorosi.\nBiologia.\nIl piumaggio prevalentemente verde del lorichetto si armonizza cos\u00ec bene con il fogliame che quest'uccello \u00e8 difficile da individuare. Un osservatore posto sotto un albero dove dei lorichetti dal petto scaglioso stanno mangiando pu\u00f2 impiegare anche diverso tempo prima di scoprire questi uccelli. Il loro becco corallo scuro \u00e8 spesso il primo indicatore della loro posizione. Sembrano preferire le aree boschive aperte e luminose, ma possono essere visti anche nei boschetti di melaneuca, quando questi alberi sono in fiore.\nI lorichetti dal petto scaglioso si vedono solitamente in piccoli stormi, mentre volano o mentre si nutrono sui rami pi\u00f9 alti degli alberi fioriti. Frequentano soprattutto le aree boschive e si vedono spesso nei giardini e nei parchi - perfino nelle grandi citt\u00e0. I lorichetti dal petto scaglioso sono uccelli estremamente rumorosi e attraggono l'attenzione con i loro stridii e chiacchierii.\nAlimentazione.\nI lorichetti dal petto scaglioso hanno abitudini simili a quelle dell'affine lorichetto arcobaleno e le due specie si raggruppano spesso in stormi misti. Entrambe le specie si nutrono soprattutto di nettare e polline, ma mangiano anche boccioli, bacche, altri frutti, semi, insetti e loro larve. Adorano molto i frutti coltivati e spesso causano danni ai frutteti; compiono anche scorrerie nelle coltivazioni di sorgo e mais per nutrirsi dei dolci chicchi immaturi.\nI lorichetti dal petto scaglioso volano velocemente in linea retta. Quando passano, si pu\u00f2 udire il suono dei loro rapidi battiti d'ala insieme ai loro forti richiami.\nRiproduzione.\nL'accoppiamento avviene in tutti i mesi, ad eccezione di marzo e aprile, sebbene nella parte meridionale del suo areale avvenga solitamente tra agosto e gennaio. Questi uccelli nidificano nelle cavit\u00e0 degli alberi, di solito a notevole altezza dal suolo, con uno strato di segatura fa da materasso. Solitamente depongono due uova, raramente tre; queste sono bianche, ovali e misurano circa 26 x 20\u00a0mm. L'incubazione dura circa 25 giorni. I maschi trascorrono questo tempo nella cavit\u00e0 del nido, ma sembra in apparenza che non aiutino nella cova. Entrambi i genitori nutrono i piccoli, che lasciano il nido tra le sei e le otto settimane dopo la schiusa.\nDistribuzione e habitat.\nQuesto lorichetto \u00e8 comune nella maggior parte delle aree boschive dell'Australia orientale, da Bamaga, all'estremit\u00e0 del Queensland settentrionale, verso sud fino al distretto di Illawarra, sulla costa meridionale del Nuovo Galles del Sud; vive anche su alcune isole al largo. Sono confinati generalmente alle pianure costiere e ai tavolati adiacenti; occasionalmente si trovano lungo i corsi d'acqua ad ovest della Grande Catena Divisoria. Al nord sono abbondanti e per la maggior parte stanziali; al sud sono meno numerosi e nomadi. Preferiscono le aree boschive aperte e luminose e i boschetti di melaleuca."}
{"id": "1480925", "revid": "339392", "url": "https://it.wikipedia.org/wiki?curid=1480925", "title": "Ex Chiesa dei Santi Tommaso e Prospero", "text": ""}
{"id": "1480928", "revid": "1610933", "url": "https://it.wikipedia.org/wiki?curid=1480928", "title": "Lorichetto dal petto scaglioso", "text": ""}
{"id": "1480929", "revid": "36426", "url": "https://it.wikipedia.org/wiki?curid=1480929", "title": "Rachicentesi", "text": "La rachicentesi, chiamata anche puntura lombare, \u00e8 una pratica chirurgica utilizzata per poter estrarre il liquido cefalorachidiano, prodotto dai plessi corioidei, che scorre nel canale midollare della colonna vertebrale, negli spazi subaracnoidei e nei ventricoli cerebrali.\nAl contrario di quel che si potrebbe pensare, la rachicentesi non porta a paralisi nei soggetti che sono vigili durante la procedura, dato che il prelievo viene fatto a un'altezza dove non \u00e8 presente il midollo spinale e si scongiura il rischio di ledere qualsiasi nervo.\nAspetti anatomici.\nIl cervello e il midollo spinale sono avvolti da uno strato di fluido (nel soggetto adulto circa 125-150 ml in totale) che agisce come un ammortizzatore e fornisce un mezzo per il trasferimento delle sostanze nutrienti e i prodotti di scarto. \nLa maggior parte di questo liquido \u00e8 prodotta dai plessi corioidei nel cervello e da l\u00ec viene trasferita verso altre aree, prima di essere riassorbita nella circolazione, prevalentemente attraverso le granulazioni aracnoidee.\nIl fluido cerebrospinale pu\u00f2 essere raccolto con maggiore sicurezza nella cisterna lombare, dove il midollo spinale termina nella cauda equina, subito al di sotto del livello della prima (L1) o seconda (L2) vertebra lombare. La cisterna lombare si estende poi nell'osso sacro.\nProcedimento.\nIl procedimento \u00e8 molto semplice, e solitamente viene svolto da un'\u00e9quipe composta da un medico e due infermieri.\nPre-procedura.\nPrima di poter effettuare l'operazione \u00e8 necessario:\nProcedura.\nL'operazione consta di alcuni punti ben precisi:\nSi ricorda che il midollo spinale termina generalmente all'altezza di L1-L2, mentre, procedendo verso il basso, la dura madre e l'aracnoide continuano fino all'altezza di S2 formando il cosiddetto \"sacco durale\" che contiene il liquor cefalo-rachidiano e le radici della cauda equina.\nPost-procedura.\nDopo il prelievo \u00e8 necessario che il paziente segua determinate procedure:\nIndicazioni al prelievo di liquor.\nQuesto prelievo si utilizza nella diagnosi di varie patologie, in particolare quelle che colpiscono il cervello, le meningi ed il midollo spinale:\nL'indicazione al prelievo pu\u00f2 essere considerata urgente nel caso il sospetto clinico indirizzi verso una diagnosi di meningite/meningoencefalite, oppure di emorragia subaracnoidea con un primo riscontro di TAC negativa.\nControindicazioni al prelievo di liquor.\nCome \u00e8 ovvio, in base alle diverse condizioni cliniche e storie personali, non tutti i pazienti possono essere sottoposti alla procedura della rachicentesi, dato che alcune condizioni possono rendere l'esecuzione dell'esame eccessivamente pericolosa, all'interno di un'ottica di rischio/beneficio.\nEffetti collaterali.\nDopo l'esecuzione della rachicentesi il paziente pu\u00f2 sperimentare una cefalea, talvolta intensa, generalmente frontale o occipitale, che tende ad aumentare di intensit\u00e0 con l'assunzione della posizione eretta. Le pazienti giovani, di sesso femminile, con una storia precedente di cefalea, sembrano avere maggiori probabilit\u00e0 di presentare il disturbo.\nIl sintomo tende alla spontanea risoluzione e pu\u00f2 essere controllato con il ricorso ai normali analgesici oppure all'assunzione di caffeina.\nPer ridurre la probabilit\u00e0 che si verifichi questo fastidioso effetto collaterale \u00e8 possibile ricorrere all'utilizzo di un ago di tipo atraumatico e di piccole dimensioni. Tuttavia ricorrere ad un ago di dimensione inferiore ai 22 G risulta spesso poco pratico se non francamente improponibile.\nInoltre il paziente \u00e8 invitato a restare supino a letto, senza ricorrere al cuscino, per alcune ore dopo la procedura.\nAltri disturbi, che si verificano con minore frequenza, sono la comparsa di dorsalgia e lombalgia ed il dolore radicolare.\nIn una review del 2008 si evidenzia come tali procedure, mantenimento della posizione supina e l'iperidratazione successive alla rachicentesi, che un tempo si ipotizzavano utili per evitare la noiosa emicrania post-rachicentesi, non si sarebbero confermate indispensabili.\nAnalisi del liquor.\nUna volta prelevato il liquor pu\u00f2 essere sottoposto a specifiche analisi e segnatamente:"}
{"id": "1480930", "revid": "188323", "url": "https://it.wikipedia.org/wiki?curid=1480930", "title": "Puntura lombare", "text": ""}
{"id": "1480931", "revid": "187795", "url": "https://it.wikipedia.org/wiki?curid=1480931", "title": "Polizia stradale brasiliana", "text": ""}
{"id": "1480933", "revid": "187795", "url": "https://it.wikipedia.org/wiki?curid=1480933", "title": "Polizia stradale del Brasile", "text": ""}
{"id": "1480940", "revid": "729019", "url": "https://it.wikipedia.org/wiki?curid=1480940", "title": "Stazione di Catenanuova-Centuripe", "text": "La stazione di Catenanuova-Centuripe \u00e8 una stazione intermedia della linea ferroviaria Palermo-Catania.\nStoria.\nLa stazione di Catenanuova- Centuripe venne costruita nell'ambito del progetto di costruzione della ferrovia tra Catania e l'interno della Sicilia iniziato dalla Societ\u00e0 Vittorio Emanuele e proseguito con la Societ\u00e0 per le Strade Ferrate della Sicilia, detta anche \"Rete Sicula\". La strada ferrata, che oggi connette Palermo, Agrigento e le stazioni interne della Sicilia con Catania e Messina, al tempo era vista utile per il trasporto dei prodotti agricoli soprattutto verso i mercati della citt\u00e0 e per l'imbarco al Porto di Catania ed indispensabile per le zone zolfifere dell'area centro-orientale dell'Isola che convogliavano il semilavorato di zolfo verso le raffinerie di Catania. \nLa stazione venne costruita nella Piana di Catania in prossimit\u00e0 della Strada statale 192 in comune di Catenanuova, adiacente al centro abitato e venne inaugurata nel 1870 in concomitanza con l'apertura all'esercizio della tratta.\nLa stazione ha avuto in passato un ruolo importante sia per il traffico viaggiatori che per quello di merci, di carico degli agrumi del comprensorio e dei prodotti agricoli della Piana di Catania. \u00c8 stata sempre di fermata per tutte le categorie di treni fino a tempi recenti e presenziata da Capostazione anche per ragioni di composizione e origine di treni locali. Fornita di bar e ristorante di stazione era anche di scambio con gli autobus per Centuripe, distante ben 18\u00a0km ma servito da un buon collegamento in coincidenza con i treni.\nLa contrazione del traffico ferroviario ha declassato notevolmente la stazione.\nCaratteristiche.\nL'edificio di stazione non grande e di classica forma \u00e8 posto a nord/est della linea ferrata; si compone di un corpo centrale con edifici per i servizi laterali e magazzino merci adiacente.\nIl fascio binari comprende un primo binario di arrivo e partenza e due binari, di incrocio e di precedenza con marciapiedi per servizio viaggiatori e vari binari per lo scalo merci tronchi sud-est della stazione sul terzo binario si trova un grosso serbatoio di acqua dalla forma classica.\nServizi.\nLa stazione dispone di:"}
{"id": "1480942", "revid": "367445", "url": "https://it.wikipedia.org/wiki?curid=1480942", "title": "Licenza a strappo", "text": "La licenza a strappo (in inglese Shrink-Wrap License) \u00e8 una particolare forma di negoziazione contrattuale avente ad oggetto un software.\nLa licenza a strappo ha avuto origine negli Stati Uniti in riferimento alla distribuzione di software destinati al grande pubblico. Il meccanismo di questo modo di formazione del contratto \u00e8 il seguente: le condizioni contrattuali vengono stampate sul retro della confezione contenente il supporto (ad es. CD o DVD) su cui \u00e8 inserita una copia del software e viene specificato che l'acquirente, all'atto di aprire la confezione, accetta le condizioni su essa stampate. L'acquirente acquista in tal modo la licenza d'uso sulla copia del software.\nLa licenza a strappo \u00e8 applicabile anche al diritto civile italiano , anche se eventuali clausole vessatorie eventualmente inserite nelle condizioni contrattuali stampate sulla confezione potrebbero essere nulle, in quanto si applichi la normativa del Codice del consumo (d.lgs. 206/2005) in base alla quale le clausole vessatorie devono essere oggetto di trattativa individuale ed essere accettate per iscritto con doppia sottoscrizione.\nPer un primo caso, variamente annotato in dottrina, si rimanda alla sentenza della Corte di Cassazione Civile n. 19161 del 2014 (c.d. caso H.P.)."}
{"id": "1480943", "revid": "767487", "url": "https://it.wikipedia.org/wiki?curid=1480943", "title": "Heinrich Kuhl", "text": "Kuhl nacque ad Hanau. Divenne assistente di Coenraad Jacob Temminck al museo di Leida. Nel 1817 pubblic\u00f2 una monografia sui pipistrelli e nel 1819 pubblic\u00f2 \"Conspectus psittacorum\". Pubblic\u00f2 anche la prima monografia sui petrelli e un elenco di tutti gli uccelli illustrati nel \"Planches Enluminees\" di Daubenton.\nNel 1820 si rec\u00f2 a Giava, allora parte della colonia delle Indie Orientali Olandesi, con il suo amico Johan Coenraad van Hasselt (1797 - 1823) per studiare gli animali dell'isola, inviando al museo di Leida 200 scheletri, 200 pelli di 65 specie di mammiferi, 2000 spoglie di uccelli, 1400 pesci, 300 rettili e anfibi e molti insetti e crostacei.\nNel 1821 mor\u00ec a Buitenzorg (l'attuale Bogor) per un'infezione epatica causata dal clima e dagli sforzi eccessivi. Trascorse a Giava meno di un anno. Johan van Hasselt continu\u00f2 il suo lavoro di raccolta di esemplari, ma mor\u00ec due anni dopo."}
{"id": "1480944", "revid": "71433", "url": "https://it.wikipedia.org/wiki?curid=1480944", "title": "Lust, Caution", "text": ""}
{"id": "1480951", "revid": "66387", "url": "https://it.wikipedia.org/wiki?curid=1480951", "title": "Comunit\u00e0 Europea di Difesa", "text": ""}
{"id": "1480953", "revid": "63756", "url": "https://it.wikipedia.org/wiki?curid=1480953", "title": "Ostromir", "text": "Il suo nome \u00e8 conosciuto grazie ad un'antica opera, forse la prima redatta in lingua slava, i Vangeli di Ostromir (o Codice di Ostromir), che egli stesso commission\u00f2 al monaco Gregorio. I resoconti storici riferiscono che Ostromir fu il padre di Vy\u0161ata e il nonno di Jan Vy\u0161ati\u010d. I Vangeli di Ostromir indicano sua moglie in Theophano, secondo lo storico Andrzej Poppe figlia di Anna Porphyrogeneta e Vladimir I di Kiev. Una leggenda popolare lo indica come figlio di Konstantin Dobryni\u010d. "}
{"id": "1480954", "revid": "289247", "url": "https://it.wikipedia.org/wiki?curid=1480954", "title": "Brigata alpina Taurinense", "text": ""}
{"id": "1480955", "revid": "599013", "url": "https://it.wikipedia.org/wiki?curid=1480955", "title": "Tour dei New Zealand M\u0101ori 1954", "text": "I New Zealand Maori, selezione rugbystica di giocatori di etnia M\u0101ori nel 1954 si imbarcarono per un tour nelle Isole Figi."}
{"id": "1480958", "revid": "1897548", "url": "https://it.wikipedia.org/wiki?curid=1480958", "title": "Stadio Jalisco", "text": "Lo stadio Jalisco () \u00e8 uno stadio calcistico situato a Guadalajara, in Messico. \u00c8 il terzo stadio pi\u00f9 capiente del Messico, dopo lo stadio Azteca e lo stadio Olimpico Universitario."}
{"id": "1480959", "revid": "107297277", "url": "https://it.wikipedia.org/wiki?curid=1480959", "title": "Biergarten", "text": "Un Biergarten, letteralmente, in italiano, \"giardino della birra\", \u00e8 uno spazio all'aria aperta nel quale vengono servite e si possono consumare , in particolare la birra.\nDi norma, \u00e8 situato in prossimit\u00e0 di strutture come i birrifici o le grosse birrerie o \"Bierhalle\" tedesche, che possono servire un grande numero di clienti. All'ora di merenda, si possono consumare anche piatti, come l'obatzda.\nStoria.\nI \"biergarten\" si svilupparono in Baviera nel XIX secolo, periodo durante il quale era predominante la vendita della birra lager scura. Secondo un decreto del re Luigi I, questa avrebbe dovuto essere prodotta durante i mesi freddi, dal momento che la fermentazione doveva avvenire tra i 4\u00b0 e gli 8\u00b0 di temperatura. Al fine di fornire questa birra anche durante il periodo estivo, i grandi birrifici scavarono delle cantine lungo le rive del fiume Isar, che permettevano di tenere la birra al fresco. Per tenere ancora pi\u00f9 bassa la temperatura all'interno delle cantine, gli argini del fiume furono coperti di ghiaia e furono piantati dei castagni in modo che garantissero una buona ombra in estate.\nIn seguito, le cantine della birra furono usate, non solo per conservare, ma anche per servire la birra. Tra gli alberi furono posizionati semplici tavoli e panche di legno, e presto i beer garden divennero un'attrazione popolare per i cittadini di Monaco. Tutto ci\u00f2 preoccup\u00f2 i piccoli birrifici che erano rimasti a Monaco, che per evitare un'ulteriore perdita di clienti, fecero una petizione a Luigi I, per vietare che le cantine della birra nei dintorni di Monaco servissero cibo. Di conseguenza i clienti dovettero portarsi il cibo da casa.\nAttualmente questo decreto non \u00e8 pi\u00f9 in vigore e molti \"biergarten\" servono cibo. Tuttavia secondo il \"Bayerische Biergartenverordnung\" (Decreto bavarese sui \"biergarten\") tuttora dovrebbero permettere ai loro clienti di portarsi le pietanze da casa. I \"biergarten\" pi\u00f9 recenti sono chiamati \"tradizionali\" e in estate rappresentano un'alternativa economica e conveniente ai costosi ristoranti in citt\u00e0 e sono diventati parte importante della vita di molti cittadini.\nIl \"Waldwirtschaft\" vicino a Pullach e il Kugler-Alm, sono fra i pi\u00f9 antichi \"biergarten\". Il pi\u00f9 grande del mondo \u00e8 l\"'Hirschgarten\" di Monaco (8.000 posti a sedere).\n\"Biergarten\" nel mondo.\nOrmai, in molti paesi del mondo si trovano locali con annesso un \"biergarten\". In Austria, viene chiamato \"Gastgarten\" (giardino degli ospiti). In Italia, come in molti altri paesi in cui \u00e8 vietato fumare all'interno dei locali pubblici, spesso i \"biergarten\" sono organizzati con riscaldamento e musica per i clienti."}
{"id": "1480962", "revid": "78273", "url": "https://it.wikipedia.org/wiki?curid=1480962", "title": "Short Wave Listener", "text": ""}
{"id": "1480964", "revid": "640277", "url": "https://it.wikipedia.org/wiki?curid=1480964", "title": "Iota Draconis", "text": "Iota Draconis (\u03b9 Dra) \u00e8 una stella di magnitudine apparente +3,31 che dista 103 anni luce dalla Terra, situata nella costellazione del Dragone. \u00c8 anche conosciuta con il suo nome tradizionale Edasich, sommaria trascrizione dell'arabo \u0630\u064a\u062e, \"Dh\u012bkh\", ossia \"Iena (maschio)\".\nIota Draconis \u00e8 una gigante arancione di tipo spettrale K2 III; ha una massa pari a 1,54 masse solari e un raggio di 12 volte quello del Sole.\nSistema planetario.\nNel 2002 \u00e8 stato scoperto un pianeta extrasolare attorno alla stella, Iota Draconis b.\nIl pianeta ha una massa minima almeno 8 volte quella di Giove e orbita attorno alla propria stella a una distanza media di 1,25 UA, anche se l'orbita del pianeta \u00e8 piuttosto eccentrica, e varia da una distanza minima di 0,39 UA fino ad un massimo di 2,1 UA. Impiega poco meno di un anno e mezzo per compiere una rivoluzione completa.\nData la luminosit\u00e0 attuale della stella madre, oltre 55 volte quella solare, la zona abitabile sarebbe situata da 6,8 a 13,5 UA di distanza, quindi il pianeta sarebbe ampiamente fuori dal limite interno, troppo vicino alla propria stella e l'eccentricit\u00e0 orbitale non pu\u00f2 che peggiorare le condizioni favorevoli allo sviluppo della vita.\nNel 2021 \u00e8 stato scoperto un ulteriore oggetto substellare in orbita attorno alla stella; orbita a 19,4 UA in un periodo di 68 anni, la massa \u00e8 stata stimata in 17 volte quella di Giove e nonostante il margine d'errore sia alto si tratta probabilmente di una nana bruna. Nello stesso studio \u00e8 stata rivista la massa di b, che potrebbe essere anch'essa una nana bruna.\nProspetto.\nSegue un prospetto dei componenti del sistema planetario di Iota Draconis, in ordine di distanza dalla stella."}
{"id": "1480967", "revid": "73125", "url": "https://it.wikipedia.org/wiki?curid=1480967", "title": "Edasic", "text": ""}
{"id": "1480969", "revid": "73125", "url": "https://it.wikipedia.org/wiki?curid=1480969", "title": "Edasich", "text": ""}
{"id": "1480971", "revid": "66387", "url": "https://it.wikipedia.org/wiki?curid=1480971", "title": "Comunit\u00e0 Politica Europea", "text": ""}
{"id": "1480972", "revid": "161374", "url": "https://it.wikipedia.org/wiki?curid=1480972", "title": "AB-212", "text": ""}
{"id": "1480975", "revid": "12718113", "url": "https://it.wikipedia.org/wiki?curid=1480975", "title": "Camambert", "text": ""}
{"id": "1480976", "revid": "66387", "url": "https://it.wikipedia.org/wiki?curid=1480976", "title": "Comunit\u00e0 Europea del Carbone e dell'Acciaio", "text": ""}
{"id": "1480983", "revid": "767487", "url": "https://it.wikipedia.org/wiki?curid=1480983", "title": "L'Articolo 2", "text": "L'Articolo 2 \u00e8 un film italiano del 1994, con la regia di Maurizio Zaccaro.\nTrama.\nSaid \u00e8 un uomo algerino di mezza et\u00e0 immigrato in Italia, dove lavora come operaio. Appare complessivamente ben integrato: ha un alloggio decoroso e i suoi figli frequentano regolarmente la scuola. Ha per\u00f2 una particolarit\u00e0: \u00e8 bigamo, e la sua seconda moglie \u00e8 rimasta in Algeria ad accudire il suocero, vecchio e malato. Quando questi muore, essa prende l'iniziativa di raggiungere il marito in Italia, nonostante Said non sia d'accordo perch\u00e9 il suo appartamento \u00e8 troppo piccolo per tutta la sua famiglia. A questo disagio si aggiunge il rinvio a giudizio di Said per bigamia. Egli viene difeso da un'avvocata suggeritagli dal sindacato, nella quale inizialmente non ripone molta fiducia a causa del suo retaggio islamico che sminuisce il valore della donna, ma a cui comunque affida il suo caso. L'avvocata basa la difesa sul fatto che l'Articolo 2 della Costituzione italiana garantisce a tutti i cittadini il diritto di professare la propria religione, e che la bigamia \u00e8 permessa dalla religione musulmana seguita da Said. L'uomo evita la condanna penale per bigamia, ma viene costretto ad alloggiare le mogli in due abitazioni distinte.\nPoco tempo dopo, Said cade vittima di un incidente sul lavoro durante lo scavo di una galleria e muore ricordando un episodio della sua infanzia, quando coi suoi famigliari nelle campagne dell'Algeria scav\u00f2 un pozzo per l'acqua."}
{"id": "1480984", "revid": "339392", "url": "https://it.wikipedia.org/wiki?curid=1480984", "title": "Turchia ed Unione Europea", "text": ""}
{"id": "1480986", "revid": "161374", "url": "https://it.wikipedia.org/wiki?curid=1480986", "title": "A 129 Mangusta", "text": ""}
{"id": "1480988", "revid": "110157", "url": "https://it.wikipedia.org/wiki?curid=1480988", "title": "Vivint Arena", "text": "La Vivint Arena, stilizzato in vivint arena, \u00e8 un palazzetto dello sport situato a Salt Lake City, Utah, di propriet\u00e0 di Gail Miller (vedova di Larry H. Miller). Inaugurata nel 1991, l'arena era conosciuta come Delta Center fino al novembre 2006 quando i diritti di denominazione vennero acquistati da EnergySolutions. La struttura cambia nome in \" Vivint Smart Home Arena\" nel 2015 rimanendo la casa della squadra NBA degli Utah Jazz. Dal 2006 inoltre ospita anche le partite degli Utah Blaze, squadra dell'Arena Football League.\nL'arena \u00e8 stata anche la sede del pattinaggio artistico e dello short track e pattinaggio di velocit\u00e0 durante i Giochi olimpici invernali 2002 di Salt Lake City (durante le Olimpiadi, l'arena venne denominata Salt Lake Ice Center)."}
{"id": "1481004", "revid": "5456", "url": "https://it.wikipedia.org/wiki?curid=1481004", "title": "Arenafootball2", "text": ""}
{"id": "1481011", "revid": "46291", "url": "https://it.wikipedia.org/wiki?curid=1481011", "title": "Lycaste", "text": "Lycaste \u00e8 un genere di piante della famiglia delle Orchidacee.\nDescrizione.\nIl genere comprende specie per lo pi\u00f9 epifite, in piccola parte terrestri o litofite, provviste di pseudobulbi dai cui apici si sviluppano le foglie per lo pi\u00f9 lanceolate e con evidenti nervature.\nDistribuzione e habitat.\nIl genere ha un areale neotropicale.\nTassonomia.\nComprende le seguenti specie:\nSono noti inoltre i seguenti ibridi:"}
{"id": "1481014", "revid": "6923", "url": "https://it.wikipedia.org/wiki?curid=1481014", "title": "Universum", "text": "Universum, \u00e8 il museo delle scienze dell'UNAM, con sede a Citt\u00e0 del Messico. Ha come missione la divulgazione, la promozione e il rafforzamento della cultura scientifica e tecnologica facendola arrivare al maggior numero di persone possibile. Fa parte di un grande progetto culturale che ha sede nella Direzione Generale di Divulgazione delle Scienze (DGDC), entit\u00e0 dipendente dalla coordinazione di Ricerca Scientifica dell'UNAM.\n\"Universum\" si trova nella Zona culturale della Citt\u00e0 Universitaria. Ha un'estensione totale di quasi 28\u00a0000 metri quadrati. Conta 12 sale permanenti e uno spazio infantile.\nLe sue dotazioni (circa 800) si trovano esposti in tre edifici di circa 18.000 metri quadrati. La zona esterna \u00e8 sede di una riserva ecologica di un parco archeologico, di un giardino di farfalle e di una zona coltivata."}
{"id": "1481015", "revid": "85229728", "url": "https://it.wikipedia.org/wiki?curid=1481015", "title": "Time Warner Cable Arena", "text": ""}
{"id": "1481016", "revid": "229945", "url": "https://it.wikipedia.org/wiki?curid=1481016", "title": "Encefaline", "text": "Le encefaline sono neurotrasmettitori della famiglia delle endorfine. Vengono secrete a livello cerebrale e sono coinvolte nella regolazione della sensazione dolorifica. La loro azione nella diminuzione della sensazione dolorifica pu\u00f2 essere assolta poich\u00e9 questi peptidi si oppongono alla depolarizzazione neuronale, ovvero iperpolarizzano la membrana tramite una fuoriuscita di ioni potassio. Sono agonisti fisiologici dei recettori degli alcaloidi dell'oppio (morfina e derivati), per questo vengono chiamati oppioidi endogeni. Hanno potenza analgesica inferiore a quella della morfina in quanto vengono catabolizzati molto rapidamente, circa 20 secondi. Sono demolite dalle encefalinasi.\nIl motivo principale tipico di tutti i peptidi oppioidi endogeni \u00e8: Tyr-Gly-Gly-Phe-Leu/Met con motivo a chela di granchio tra la tirosina e la fenilalanina.\nLa prova dell'esistenza di sostanze endogene ad attivit\u00e0 morfino-simile fu ottenuta quando si rilev\u00f2 che il naloxone era in grado di antagonizzare l'analgesia indotta da stimolazione elettrica in alcune zone del cervello (area grigia periacqueduttale). La deduzione logica \u00e8 che, in condizioni di stress, si attiva il rilascio di sostanze endogene dal profilo simile a quello della morfina.\nAlla met\u00e0 degli anni '70 furono indipendentemente isolati da alcuni gruppi di ricerca, in diversi estratti cerebrali di mammiferi, due pentapeptidi: \nTyr-Gly-Gly-Phe-Met [Met5]encefalina (Met-Enc)\nTyr-Gly-Gly-Phe-Leu [Leu5]encefalina (Leu-Enc).\nLa loro struttura si differenzia per un unico residuo al C terminale. Inducono in vivo una profonda analgesia nel ratto (completamente\nantagonizzata dal naloxone), ma l'azione \u00e8 rapida, in quanto degradati velocemente dalle peptidasi ematiche e cerebrali. La [Met5]encefalina possiede circa 1/3 della potenza della morfina ed \u00e8 circa 3 volte pi\u00f9 potente della [Leu5]encefalina."}
{"id": "1481019", "revid": "729019", "url": "https://it.wikipedia.org/wiki?curid=1481019", "title": "Achille Bizzoni", "text": "Biografia.\nStudi\u00f2 Giurisprudenza nell'Universit\u00e0 degli Studi di Pavia ma non complet\u00f2 gli studi: nel 1859 si arruol\u00f2 nell'esercito del Regno di Sardegna e due anni pi\u00f9 tardi partecip\u00f2 all'assedio di Gaeta (episodio finale dei combattimenti tra le forze borboniche e le truppe piemontesi che seguirono l'impresa dei Mille), ottenendo una medaglia al valore.\nPrese parte anche alla terza guerra d'indipendenza ove, nel corso dell'offensiva di Garibaldi nel Trentino, fu aiutante di campo di Enrico Cairoli.\nLa sua attivit\u00e0 giornalistica inizi\u00f2 nel 1867 quando assunse la direzione del periodico milanese \"Il Gazzettino\", ribattezzato da Bizzoni \"Il Gazzettino rosa\". La sua direzione fu presto interrotta: sostituito da Felice Cavallotti, partecip\u00f2 come volontario, nello stesso anno, a un nuovo tentativo di Garibaldi di liberare Roma, tentativo conclusosi il 3 novembre con la sconfitta di Mentana. Bizzoni, per sottrarsi a un mandato di cattura, dovette fuggire a Lugano. Ripresa la direzione del periodico nel 1868, vi scrisse diversi articoli di polemica anticlericale prima in forma anonima e poi utilizzando lo pseudonimo di \"Fortunio\".\nNel 1871, ancora con Garibaldi, partecip\u00f2 alla guerra franco-prussiana in difesa della Francia repubblicana. Questa sua esperienza sar\u00e0 poi ricordata in un libro di memorie edito nel 1874.\nDopo la chiusura nel 1873 del \"Gazzettino rosa\", si trasfer\u00ec a Genova ove l'anno successivo divenne direttore del \"Popolo\", quotidiano di sinistra polemico contro il repubblicanesimo radicale, orientamento politico assai diffuso nel capoluogo ligure.\nNell'estate del 1875 prese parte all'insurrezione della Bosnia contro l'Impero ottomano. Tornato al lavoro giornalistico, la pubblicazione di accuse non provate contro un gruppo di repubblicani provocarono nel 1878 il suo allontanamento dalla direzione del giornale genovese.\nSuccessivamente, fino alla fine del 1879 quando cessarono le pubblicazioni, assunse la direzione del periodico d'ispirazione democratica sociale \"Bandiera\". Pass\u00f2 poi alla \"Provincia pavese\", e nel 1884 fond\u00f2 un periodico milanese di genere letterario \"Commedia\" che, dopo il trasferimento della redazione a Roma nel 1888, chiuse definitivamente l'anno successivo.\nChiamato nel 1890 da Edoardo Sonzogno, divenne inviato speciale del milanese \"Il Secolo\", allora il pi\u00f9 diffuso quotidiano nazionale. Nel 1894, a seguito dell'inchiesta sullo scandalo della Banca Romana, vennero alla luce i suoi rapporti con il presidente della banca Bernardo Tanlongo. L'editore Sonzogno ritenne allora opportuno sostituirlo e inviarlo in Africa per seguire le imprese coloniali.\nNel gennaio 1896, il maggior generale Mario Lamberti, che sar\u00e0 poco dopo vicegovernatore dell'Eritrea dall'aprile all'agosto 1896, lo costrinse a tornare in Italia con un decreto formale di espulsione, perch\u00e9 aveva assunto un atteggiamento critico nei confronti della guerra di Abissinia e si opponeva alle scelte del governo della colonia.\nTornato in Italia, continu\u00f2 ancora l'opposizione alla politica del governo. Nel 1898 Bizzoni fu uno dei padrini del suo amico Cavallotti nel duello che in un giardino privato di Roma, il 6 marzo, cost\u00f2 la vita al deputato radicale. L'episodio contribu\u00ec a quell'inasprimento degli animi che condusse, nel maggio successivo, ai tragici fatti milanesi e alla feroce repressione di Bava Beccaris.\nGiornalista tra i pi\u00f9 rilevanti del suo tempo pur di non pari autorevolezza, membro della Massoneria, trascorse i suoi ultimi anni di vita dimenticato e in difficolt\u00e0 economiche. Mor\u00ec a Milano nel 1903 a sessantadue anni d'et\u00e0.\nSono dedicate al suo nome una via di Roma (quartiere Collatino) e una di Milano (quartiere Maggiolina).\nProduzione letteraria.\nBizzoni, oltre all'attivit\u00e0 di giornalista e alle numerose partecipazioni a fatti d'arme, scrisse libri di memorie, d'impegno politico e romanzi ove si manifestano ancora quei motivi polemici tipici del suo impegno giornalistico. Tra i primi si pu\u00f2 citare \"Impressioni di un volontario all'esercito dei Vosgi\" del 1874, ricordi della sua esperienza, gi\u00e0 citata, di volontario nella guerra franco-prussiana. Nel romanzo \"L'onorevole\", 1895, esprime una critica serrata ai modi e riti del parlamentarismo che si erano andati consolidando nel giovane Regno d'Italia. \"Garibaldi nella sua epopea\", lasciato inedito, fu poi pubblicato da Sonzogno nel 1905 e ristampato pi\u00f9 volte sino al 1941. Tradusse, inoltre, la celebre \"Storia della rivoluzione francese\" dello storico d'oltralpe Jules Michelet, pubblicata da Sonzogno nel 1898."}
{"id": "1481022", "revid": "287204", "url": "https://it.wikipedia.org/wiki?curid=1481022", "title": "Storia straordinaria di Peter Schlemihl", "text": "Storia straordinaria di Peter Schlemihl (in tedesco \"Peter Schlemihls wundersame Geschichte\") \u00e8 un romanzo del poeta e botanico tedesco Adelbert von Chamisso pubblicato nel 1814.\nTrama.\nUn giovane povero, Peter Schlemihl, giunto in una nuova citt\u00e0 in cerca di lavoro si reca presso il signor Thomas John con una lettera di raccomandazione. L\u00ec incontra uno strano uomo (che \u00e8 in realt\u00e0 il demonio) che, deciso ad acquistare la sua ombra, gli offre in cambio una borsa magica, dalla quale \u00e8 possibile estrarre all'infinito monete d'oro. Egli rimane inizialmente stupito dall'offerta, ma alla proposta delle monete d'oro accetta lo scambio.\nDa quel momento iniziano le sue difficolt\u00e0: le persone rimangono stupite e spaventate da quest'uomo a cui manca l'ombra, e lo rifiutano in quanto \u00e8 diverso e strano.\nNeanche l'oro riesce a consolare la sua solitudine e ad eliminare le difficolt\u00e0, che lo costringono a scappare dalla citt\u00e0 in cui era giunto. L\u00ec viene accolto come un benefattore grazie all'aiuto del suo fidato servitore Bendel, e viene ricoperto di tutti gli onori.\nEgli rimarr\u00e0 tuttavia deluso e infelice a causa dell'impossibilit\u00e0 di sposare la donna che ama, Mina, a causa della resistenza dei suoi genitori, quando scoprono che il loro promesso genero non ha un'ombra.\nPeter decide allora di fuggire dal mondo civile, gettando via la borsa di denaro, causa dei suoi problemi, e donando le ricchezze rimastegli al fedele Bendel. Viene raggiunto dall'uomo con la giacca grigia, che \u00e8 in realt\u00e0 un demonio, che gli propone di barattare la sua ombra in cambio dell'anima; Peter tuttavia rifiuta questa proposta.\nIl suo viaggio continua, ma le scarpe gli si rovinano ed \u00e8 costretto a comprare un nuovo paio di stivali: con stupore si accorge di aver acquistato gli stivali delle sette leghe (ripresi dalla tradizione fiabesca). Con questi egli viaggia per il mondo, scopre che Bendel e Mina con i suoi soldi hanno costruito un ospizio per i poveri in suo nome, e ritrova la serenit\u00e0, se non la felicit\u00e0, negli studi di scienze naturali.\nLa finzione narrativa.\nAdalbert von Chamisso nella prefazione dell'edizione originale pubblica tre lettere, da una corrispondenza con alcuni amici, il cui contenuto \u00e8 in realt\u00e0 inventato, e in cui compare anche il personaggio del libro, Peter Schlemihl, come se fosse reale.\nSimbologia.\nNella forma di un suggestivo racconto romantico Chamisso ha voluto adombrare la sua condizione di esule dalla Francia, e l'esperienza di chi si sente estraneo e isolato fra gli uomini."}
{"id": "1481023", "revid": "171417", "url": "https://it.wikipedia.org/wiki?curid=1481023", "title": "Peter Schlemihl", "text": ""}
{"id": "1481024", "revid": "287204", "url": "https://it.wikipedia.org/wiki?curid=1481024", "title": "Masseria (disambigua)", "text": ""}
{"id": "1481031", "revid": "640091", "url": "https://it.wikipedia.org/wiki?curid=1481031", "title": "Tumulti del 1898", "text": ""}
{"id": "1481036", "revid": "1305772", "url": "https://it.wikipedia.org/wiki?curid=1481036", "title": "North American Indoor Football League", "text": "Con il nome di North American Indoor Football League sono esistite due leghe di indoor football:"}
{"id": "1481045", "revid": "110157", "url": "https://it.wikipedia.org/wiki?curid=1481045", "title": "Regione delle Cascate", "text": "La Regione delle Cascate (ufficialmente Cascades, in francese) \u00e8 una delle 13 regioni del Burkina Faso. \u00c8 stata creata il 2 luglio 2001 e ha capitale Banfora.\nSuddivisione amministrative.\nLa regione \u00e8 suddivisa in 2 province:"}
{"id": "1481047", "revid": "287204", "url": "https://it.wikipedia.org/wiki?curid=1481047", "title": "Batignolles", "text": "Batignolles \u00e8 il 67\u00ba quartiere amministrativo di Parigi, situato nel XVII arrondissement, a nord-ovest.\nStoricamente fu uno dei quartieri pi\u00f9 amati dagli impressionisti: lo rappresentarono nei loro quadri, lo scelsero per aprirvi gli studi o per viverci. Non a caso intorno al 1860 alcuni di essi diedero vita al \"gruppo di Batignolles\", cos\u00ec chiamato perch\u00e9 si riuniva al Caf\u00e9 Guerbois, in Avenue de Clichy, per bere e discutere di progetti e arte.\nNella \"settimana di sangue\" del maggio 1871 il quartiere fu teatro di violenti scontri tra le truppe del generale Montaudon e i difensori della Comune di Parigi."}
{"id": "1481048", "revid": "49980", "url": "https://it.wikipedia.org/wiki?curid=1481048", "title": "Coibentazione acustica", "text": ""}
{"id": "1481049", "revid": "110157", "url": "https://it.wikipedia.org/wiki?curid=1481049", "title": "Regione del Centro (Burkina Faso)", "text": "La Regione del Centro (ufficialmente Centre, in francese) \u00e8 una delle 13 regioni del Burkina Faso. Il suo capoluogo \u00e8 la capitale del Burkina Faso, Ouagadougou.\nSuddivisione amministrative.\nLa regione \u00e8 costituita da un'unica provincia:"}
{"id": "1481054", "revid": "1073227", "url": "https://it.wikipedia.org/wiki?curid=1481054", "title": "Hyperballad", "text": ""}
{"id": "1481062", "revid": "158913", "url": "https://it.wikipedia.org/wiki?curid=1481062", "title": "Edmonton Elks", "text": "Gli Edmonton Elks sono una squadra di football canadese con sede nella citt\u00e0 di Edmonton (Alberta). Attualmente militano nella Canadian Football League e giocano le proprie partite casalinghe al Commonwealth Stadium, impianto da 56.302 posti a sedere. La squadra si \u00e8 chiamata Edomonton Eskimos fino al 2020, quando decise di rinunciare all'utilizzo del termine \"Eskimo\" (letteralmente \"eschimese\"), ritenuto dispregiativo. La societ\u00e0 utilizzo temporaneamente i nomi di Edmonton Football Team e EE Football Team per poi assumere la denominazione attuale il 1\u00ba giugno 2021.\nGli Edmonton Elks detengono il record assoluto nella storia degli sport professionistici americani per essersi qualificato ai \"play-off\" per trentatr\u00e9 anni consecutivi (dal 1972 al 2005); sono inoltre la squadra che ha vinto il maggior numero di titoli della Western Division (23), l'ultimo dei quali giunto nella stagione 2015.\nPalmar\u00e8s.\n1952, 1954, 1955, 1956, 1960, 1973, 1974, 1975, 1977, 1978, 1979, 1980, 1981, 1982,1986, 1987, 1990, 1993, 1996, 2002, 2003, 2005, 2015\n1954, 1955, 1956, 1975, 1978, 1979, 1980, 1981, 1982, 1987, 1993, 2003, 2005, 2015"}
{"id": "1481063", "revid": "339392", "url": "https://it.wikipedia.org/wiki?curid=1481063", "title": "Soluzione di Fehling", "text": ""}
{"id": "1481068", "revid": "287204", "url": "https://it.wikipedia.org/wiki?curid=1481068", "title": "Classe Salvatore Pelosi", "text": ""}
{"id": "1481071", "revid": "23797", "url": "https://it.wikipedia.org/wiki?curid=1481071", "title": "DHARMA Initiative", "text": ""}
{"id": "1481074", "revid": "80339", "url": "https://it.wikipedia.org/wiki?curid=1481074", "title": "Blagodarny", "text": ""}
{"id": "1481076", "revid": "819238", "url": "https://it.wikipedia.org/wiki?curid=1481076", "title": "Stazione di Livorno", "text": ""}
{"id": "1481078", "revid": "729019", "url": "https://it.wikipedia.org/wiki?curid=1481078", "title": "Battaglia di Bakhamra", "text": "La battaglia di B\u0101khamr\u0101 ebbe luogo il 21 gennaio 763 e vide contrapposte le forze califfali abbasidi del nipote di al-Mans\u016br, \u02bf\u012as\u0101, a Ibr\u0101h\u012bm b. \u02bfAbd All\u0101h b. al-Hasan b. al-Hasan, fratello di Muhammad b. \u02bfAbd All\u0101h b. al-Hasan b. al-Hasan, detto \"al-Nafs al-Zakiyya\" (L'Anima Pura), il principale rappresentante alide.\nDopo aver sconfitto l\"'Anima Pura\" nella terza Harra (la terza battaglia svolta a Medina dopo la prima dell'epoca del Profeta e la seconda, combattuta tra le forze omayyadi del califfo Yaz\u012bd I e quelle dei suoi oppositori il 26-27 agosto 683), il califfo abbaside assold\u00f2 forze della Jaz\u012bra e della Siria che inflissero una durissima sconfitta a Ibr\u0101h\u012bm, che non solo non aveva coinvolto i Kufani, reputando sufficienti i 100.000 uomini di Bassora, di W\u0101sit, di Ahw\u0101z e del F\u0101rs, ma che non si era saputo fasare per le sue azioni belliche col fratello, consentendo cos\u00ec ad al-Mans\u016br di affrontare in fasi successive i due fratelli e di avere di entrambi ragione.\nNella battaglia trov\u00f2 la morte lo stesso Ibr\u0101h\u012bm."}
{"id": "1481082", "revid": "2014155", "url": "https://it.wikipedia.org/wiki?curid=1481082", "title": "Matthew Stuart", "text": "Conflitto con il reggente Arran (1543-1547).\nTrascorse gran parte della sua giovinezza in esilio in Inghilterra, ma ritorn\u00f2 in Scozia per affermare le sue pretese alla linea di successione quando Giacomo V mor\u00ec nel 1542. Lennox poteva vantare forti pretese al trono nel caso che la figlia del re, Maria, una bambina, fosse morta senza figli. Matthew Stewart era cugino di secondo grado di Giacomo V, essendo un bisnipote di Mary Stewart, contessa di Arran, la figlia di Giacomo II di Scozia, attraverso la figlia di lei, Elizabeth Hamilton. Tuttavia, il conte di Arran, James Hamilton, era discendente da un figlio maschio della contessa di Arran, e quindi deteneva una pretesa pi\u00f9 forte. Di conseguenza, Lennox era al massimo terzo in linea di successione, preceduto anche dai figli di Arran, e fu proprio Arran ad essere creato reggente di Scozia. Nel 1543, i sostenitori di Lennox contestarono la legittimit\u00e0 e la pretesa di Arran insinuando che il divorzio ed il secondo matrimonio di suo padre non aveva valore.\nLennox arriv\u00f2 al castello di Dumbarton con due navi nel 1543. Arriv\u00f2 ad Edimburgo, ma rifiut\u00f2 di ratificare la posizione di Arran come seconda persona e reggente. Arran stava spingendo verso l'alleanza con l'Inghilterra stipulando il trattato di Greenwich il 1 luglio 1543, acconsentendo al matrimonio tra Maria, regina di Scozia, ed il figlio di Enrico VIII d'Inghilterra, Edoardo, principe di Galles. Arran cominci\u00f2 a fortificare il palazzo di Linlithgow, dove Maria era ospitata con sua madre Maria di Guisa. I sostenitori del cardinale Beaton e di Lennox si accamparono fuori palazzo ma mancava l'artiglieria per un assalto. I loro rappresentanti discussero con gli uomini di Arran a Kirkliston, nei pressi di Edimburgo, e fu raggiunto un accordo. D'ora in avanti, Arran avrebbe governato con il parere di un consiglio, e la regina bambina si sarebbe trasferita al castello di Stirling. Lennox scort\u00f2 Maria a Stirling il 26 luglio 1543.\nSebbene Lennox era venuto in Scozia attirato dalla prospettiva del matrimonio con Maria di Guisa, da settembre, a Lennox era stato offerto la possibilit\u00e0 di sposarsi con Lady Margaret Douglas, figlia di Margherita Tudor e sorellastra del defunto Giacomo V. Dopo che Lennox sequestr\u00f2 denaro e artiglieria francesi inviati a Maria di Guisa, ella offr\u00ec persino la mano della figlia in matrimonio. Quando il parlamento di Scozia respinse il trattato di Greenwich, Lennox cambi\u00f2 partito e sostenne gli sforzi militari di Enrico VIII d'Inghilterra per assicurare un matrimonio nella guerra del brutale corteggiamento. Dopo la sconfitta dei suoi sostenitori nella battaglia di Glasgow Muir, fuggi ancora una volta in Inghilterra.\nQuando l'esercito inglese si avvicin\u00f2 a Edimburgo prima della battaglia di Pinkie Cleugh, lontano a ovest un'invasione diversiva di 5000 uomini fu guidata da Thomas Wharton e Lennox l'8 settembre 1547. Presero Castlemilk e bruciarono Annan dopo una lotta amara per catturare la sua chiesa fortificata.\nMatrimonio e vita successiva.\nNel 1544, Matthew Stewart spos\u00f2 Lady Margaret Douglas, che aveva una pretesa al trono inglese. I loro figli furono: Henry, nato nel 1545 a Temple Newsam, che alla fine spos\u00f2 Maria, regina di Scozia; e Charles, nato nel 1556 e morto nel 1576, che spos\u00f2 Elizabeth Cavendish nel 1574, figlia di Sir William Cavendish e Bess di Hardwick. I nipoti di Lennox furono: da Henry, re Giacomo VI di Scozia e I d'Inghilterra, e da Charles, Lady Arbella Stuart.\nNel 1548, fece tre promesse a Maria di Guisa per il suo consenso al matrimonio francese della figlia. Queste erano: che lui i suoi amici e servitori avrebbero preservato la fece cattolica in Scozia; avrebbero custodito la Auld Alliance; Maria di Guisa sarebbe rimasta tutrice di sua figlia, la regina; egli avrebbe punito tutti coloro che sostenevano il re d'Inghilterra.\nTorn\u00f2 in Scozia in seguito alla sollecitazione di Elisabetta I d'Inghilterra durante i negoziati per il matrimonio di Maria, regina di Scozia, nel 1564. Egli prontamente occup\u00f2 la sua posizione come signore pi\u00f9 potente nell'area di Glasgow e fu strumentale per il matrimonio di suo figlio maggiore, Lord Darnley, con la regina. Se Elisabetta avesse inteso ci\u00f2 (in modo da eliminare la minaccia di un matrimonio continentale), come talvolta ipotizzato, rimane dubbio. Elisabetta reag\u00ec con disapprovazione e fece confinare la moglie di Lennox nella torre di Londra. Dall'agosto 1565, William Cecil aveva sentito che l'insolenza di Darnley aveva condotto fuori Lennox dalla corte scozzese.\nDopo che Darnley fu ucciso all'inizio del 1567, Lennox era il pi\u00f9 ardente nel fare giustizia nei confronti dei signori che avevano cospirato nell'omicidio. Divenne anche il principale testimone contro Maria, anche se il suo coinvolgimento nell'omicidio, ritenuto essere stato eseguito dal suo successivo marito, Lord Bothwell, \u00e8 controversa.\nNel 1570, Lennox divent\u00f2 reggente per suo nipote, Giacome VI, ma il partito della regina gli dichiar\u00f2 guerra. Fu ucciso l'anno successivo in una scaramuccia quando il partito della regina attacc\u00f2 Stirling. L'irruzione su Stirling il 4 settembre 1571 fu guidata dal conte di Huntly, Claude Hamilton, e i laird di Buccleuch e Ferniehurst. Early reports said he was killed by his own side. William Kirkcaldy di Grange disse che il colpo fu sparato dal partito della regina, e un altro rapporta indica David Bochinant come l'assassino."}
{"id": "1481089", "revid": "125426295", "url": "https://it.wikipedia.org/wiki?curid=1481089", "title": "Alidi", "text": "Col termine Alidi si indicano i devoti seguaci della causa del quarto califfo musulmano, \u02bfAl\u012b ibn Ab\u012b \u1e6c\u0101lib e dei suoi successori.\nLa convinzione che l'istituto califfale dovesse essere retto dalla famiglia del Profeta, privilegi\u00f2 Ali, che di Muhammad era cugino, quasi figlio adottivo, fratello d'adozione (in base alla cerimonia della \"mu'akhkhat\", sottoscritta col cugino dopo l'Egira, a Medina) e infine genero, avendone sposato la figlia Fatima, con cui gener\u00f2 al-Hasan ibn Ali e al-Husayn ibn Ali.\nL'alidismo si trasform\u00f2 in Sciismo quando ne furono gettate le basi teoriche, teologiche e giuridiche, grazie all'azione di vari pensatori alidi, fra cui spiccano al-Tusi, al-Hilli e al-Qulayni."}
{"id": "1481092", "revid": "124642964", "url": "https://it.wikipedia.org/wiki?curid=1481092", "title": "Derozer", "text": "I Derozer \"(aka Rozzi)\" sono un gruppo musicale punk rock di Vicenza, che si \u00e8 fatto strada negli anni inserendosi tra le pi\u00f9 note punk band italiane quali Punkreas, Porno Riviste e Gli Impossibili. Nel corso degli anni i Derozer sono passati da canzoni orecchiabili dai testi prevalentemente ironici e personali, seppur non privi di un messaggio, a canzoni pi\u00f9 aggressive musicalmente e polemiche dal punto di vista politico-sociale. L'album \"alla nostra eta'\" ha venduto oltre 200.000 copie.\nStoria.\nLe origini dei Derozer.\nI membri della band erano gi\u00e0 attivi nella scena vicentina ad inizio anni 80. Tra le band di origine va menzionata quella degli I-Deny che auto-pubblicarono un omonimo 7\" su marchio Wild Cat Records e che vedeva alla batteria Spasio. Da questo nucleo originario, dopo una serie di cambi di nome e di formazione, prender\u00e0 vita la band Derozer.\nNascita del gruppo (1989-1994).\nIl gruppo si \u00e8 formato a Vicenza nel 1989 e nella formazione originale includeva Mendez (basso), Spasio (batteria), Domenico (chitarra) e Davide (voce), suonando prevalentemente cover dei Ramones e dei The Germs.\nDopo un primo demo del 1993 uscito in musicassetta dal titolo omonimo contenente 11 pezzi, Domenico e Davide lasciano il gruppo per essere rimpiazzati da uno dei primi fan del gruppo stesso, ovvero Seby, gi\u00e0 negli Strange Corner, gruppo hardcore della stessa citt\u00e0.\nIl gruppo inizia a suonare pi\u00f9 regolarmente e a partecipare a concerti e contest anche fuori citt\u00e0. Nel 1994 esce nella versione 7\" con tiratura di 1000 copie \"144\", (ovvero il prefisso delle chat telefoniche a sfondo erotico in voga in quegli anni), registrato al \"Jam Studio\" di Vicenza. La copertina \u00e8 di Spasio e i testi di Seby.\nLa versione EP contiene tre pezzi : \"144\", \"Nitroglicerina\", e \"Bomba\", mentre la versione CD-EP da sette tracce contiene inoltre \"Kalifornia\", \"Pubblicit\u00e0\", \"Alla nostra et\u00e0\" e \"La bionda\". \nIl singolo sar\u00e0 autoprodotto tramite la Derotten Records, etichetta fondata dai Derozer stessi. La versione CD-EP verr\u00e0 poi ristampata nel 2002 in coproduzione tra Derotten Records e la tedesca Mad Butcher Records.\nIl successo in Italia e all'estero (1995-2003).\nPer divergenze Spasio lascia la band, e viene sostituito da Gino Rakas (nato a Chicago), ma nonostante ci\u00f2 suona nel primo album (mentre solo i cori sono realizzati da Gino). \nNel 1995 viene quindi pubblicato il primo album della band, v \"Bar\", che uscir\u00e0 in 2 versioni CD: una prodotta solo da Derotten Records (numero di catalogo 003) e un'altra in coproduzione tra Derotten Records e l'italiana KOB Records. Nel 1996 esce una versione in LP prodotta solo da Derotten Records. Tutte e tre le versioni contengono lo stesso numero di tracce: 13.\nNel 1997 Seby e Mendez iniziano a suonare anche con i Los Fastidios, gruppo street punk di Verona (questa collaborazione proseguir\u00e0 fino al 2001).\nIl secondo album \"Alla nostra et\u00e0\" viene pubblicato nel 1998 con Spasio che torna alla batteria. L'album ricever\u00e0 recensioni positive sia in Italia che in altri paesi europei dove il gruppo suona nel corso del tour successivo l'uscita dell'album. Grazie a questo successo i Derozer iniziano una nuova collaborazione con l'etichetta tedesca Mad Butcher, che pubblicher\u00e0 il terzo album di studio \"Mondo perfetto\".\n\"Mondo perfetto\" segna un'evoluzione dei testi verso tematiche di maggior impegno sociale, e il successo di questo album permetter\u00e0 alla band di suonare a lungo oltre che in Italia anche in altri paesi, tra cui Germania, Croazia, Paesi Bassi, Repubblica Ceca, Norvegia, Canada e USA.\nIl quarto album di studio \"Chiusi dentro\" esce nel 2002, e conteneva il brano \"Straniero\", il cui videoclip vinse il Premio MEI nel 2003. L'anno successivo viene invece pubblicato \"Live in Studio\", una raccolta dei successi dei Derozer registrati in un'unica sessione negli studio della Mad Butcher Records in Germania.\nL'infortunio di Seby (2003-2006).\nAlla fine del 2003, dopo uno show, Seby subisce un serio infortunio cadendo su una bottiglia rotta che gli causer\u00e0 profonde ferite all'avambraccio sinistro. \nQuesto solo pochi giorni prima del concerto che doveva vederli suonare come \"headliner\" al festival Punkitalia di Berlino. Dopo questo incidente i Derozer furono costretti a fermarsi per un po' per permettere a Seby di riprendersi, nel frattempo iniziarono le selezioni per la ricerca di un nuovo chitarrista visto che le lesioni subite non permetteranno a Seby di tornare a suonare la chitarra in breve tempo.\nCos\u00ec nel 2004 Spazza, gi\u00e0 attivo in altre band punk hardcore vicentine, si unisce al gruppo facendo ripartire l'attivit\u00e0 live con la stessa intensit\u00e0 di prima e arrivando nel 2004 alla pubblicazione dell'album \"Di nuovo in marcia\".\nDopo alcune incomprensioni nel 2006 Spasio lascia nuovamente la band e viene sostituito da Miki, il giovane batterista dei Tacoparty (un progetto alternativo fondato da Mendez). Nel frattempo dopo alcuni anni di prove e allenamento, Seby torna a suonare la chitarra anche nei concerti dal vivo.\nIl ritiro dalla scene e la successiva reunion (2008-oggi).\nA seguito di un comunicato ufficiale nel loro sito web apparso il 5/2/2008, i Derozer si prendono una pausa dalle scene dopo quasi venti anni di attivit\u00e0 live, concerti e nuovi dischi.\nA gennaio 2012 la band annuncia un nuovo tour che inizia a Brescia il 17 marzo e si conclude a Vicenza il 25 agosto 2012. A giugno 2012 viene pubblicata dalla IndieBox una raccolta con 25 canzoni (di cui un inedito) dal titolo \"Fedeli alla trib\u00f9\" e un documentario sulla loro storia in DVD.\nNel gennaio 2016 i Derozer hanno annunciato un nuovo tour di 6 date; per la prima volta Mendez non suona con i Derozer dopo aver dichiarato che non prender\u00e0 parte al nuovo tour.\nA marzo 2017 i Derozer pubblicano l'ottavo album della band intitolato \"Passaggio a Nordest\", sempre per l'etichetta IndieBox, che contiene 10 brani inediti (ad eccezione di \"Zombie\" gi\u00e0 pubblicato in \"Fedeli alla trib\u00f9\" nel 2012)."}
{"id": "1481096", "revid": "110157", "url": "https://it.wikipedia.org/wiki?curid=1481096", "title": "Isola della Giovent\u00f9", "text": "L'isola della Giovent\u00f9 (in spagnolo \"Isla de la Juventud\") \u00e8 un'isola facente parte dell'arcipelago di Cuba con un'estensione di circa km\u00b2, localizzata nel mar dei Caraibi. Dal punto di vista giuridico-amministrativo costituisce l'unica municipalit\u00e0 speciale della Repubblica, ed \u00e8 dunque distinta da tutte le altre quindici province.\nQuesta isola \u00e8 stata scoperta e battezzata da Cristoforo Colombo il 13 giugno del 1494 durante il secondo viaggio nel nuovo mondo, e lui nomin\u00f2 l'isola dedicandola a san Giovanni evangelista. \u00c8 stata conosciuta con differenti nomi come l'isola dei pappagalli, l'isola dei pirati e perfino come l'isola del tesoro; in seguito divenne l'isola dei prigionieri e presto l'isola dei pini (ha avuto questo nome fino al 1978 quando l'isola fu ribattezzata con la denominazione attuale).\nFu l'isola dove Fidel Castro rimase prigioniero dopo l'assalto alla caserma Moncada, ma fu in seguito liberato per un'amnistia.\nAttualmente l'Isola della Giovent\u00f9 \u00e8 un comune speciale, con una popolazione di circa abitanti. ."}
{"id": "1481098", "revid": "125058735", "url": "https://it.wikipedia.org/wiki?curid=1481098", "title": "Angelo Solimena", "text": "Fu il capostipite di una famiglia di pittori, a cui appartennero il figlio Francesco Solimena e il nipote Orazio. In particolare il primo, detto \"l'Abate Ciccio\" (4 ottobre 1657- 5 aprile 1747), si impose come la figura pi\u00f9 rilevante (dopo Luca Giordano) nello sviluppo del barocco e del rococ\u00f2 nel Regno di Napoli, divenendo uno dei pi\u00f9 famosi pittori della sua epoca anche a livello internazionale (cosa testimoniata dalle varie commissioni ricevute da dinastie sovrane, come gli Asburgo d'Austria e i Borbone di Napoli).\nBiografia.\nAngelo nacque a Canale di Serino il 17 novembre del 1629, da Orazio e Angela Perreca. Da giovane fu allievo di Francesco Guarino, importante pittore solofrano, dal quale apprese lo stile di una pittura molto essenziale, esangue e vivida. Come molti artisti, anch'egli si evolse nel tempo avvicinandosi a Mattia Preti, Massimo Stanzione e in ultimo a Luca Giordano, appreso collaborando col figlio Francesco. Trascorse la maggior parte della sua vita a Nocera dei Pagani (il nome con cui era conosciuta in passato, tra XVI secolo e il 1806, una civitas che comprendeva un'ampia porzione dell'agro nocerino, formata da 5 attuali comuni: Nocera Inferiore, Nocera Superiore, Pagani, Sant'Egidio del Monte Albino e Corbara) dove spos\u00f2, il 2 ottobre 1655 Marta Resigniano dalla quale ebbe tre figli.\nNel 1656 si rifugia a Canale di Serino per sottrarsi all'epidemia di peste da cui \u00e8 colpita Nocera. Qui nasce il suo primogenito, Francesco (Canale di Serino, 4 ottobre 1657 \u2013 Napoli, 5 aprile 1747).\nSuccessivamente torna saltuariamente a Nocera, finch\u00e9 vi si stabilisce definitivamente nel 1662 (dove risulta nullatenente). In questa citt\u00e0 sono nati gli altri due suoi figli: Tommaso (Nocera dei Pagani 14 marzo 1659), e Antonia (Nocera dei Pagani, 17 gennaio 1661).\nAngelo Solimena fu molto apprezzato dagli ordini religiosi, che gli commissionarono scene bibliche, e dai nobili locali. Duraturo fu il suo rapporto con la Famiglia Orsini, del ramo di Gravina di Puglia, per i quali dipinse notevoli tele presenti nella citt\u00e0 pugliese e a Solofra, dove gli Orsini erano feudatari. Di particolare potenza espressiva la tela con la Piet\u00e0 situata nel Museo diocesano dedicato a S. Prisco a Nocera Inferiore, inoltre il Solimena fu designato priore della centralissima chiesa del Corpo di Cristo, nella quale sono conservate diverse sue opere, tra le quali un \"San Gennaro intercede per la cessazione dell'eruzione del Vesuvio\" in cooperazione col figlio Francesco. \nMor\u00ec a Nocera dei Pagani nel mese di febbraio del 1716. Le spoglie sono conservate in un ossario nella cappella del Rosario della cattedrale di Nocera Inferiore.\nAnalisi del lavoro.\nUna delle sue opere principali \u00e8 l'affresco del \"Paradiso\" nella cupola della congrega del Santo Rosario nella cattedrale di Nocera, che realizz\u00f2, insieme al figlio tra il 1675 e il 1680. Famosa \u00e8 anche la \"Visione di San Cirillo di Alessandria\" nella chiesa di San Domenico a Solofra\nUn'altra imponente serie di affreschi con le \"Storie di San Benedetto\" e il \"Paradiso\" si trovano sui soffitti della navata maggiore e della cupola della Chiesa di San Giorgio a Salerno. Sempre per il duomo della citt\u00e0 campana realizz\u00f2 alcuni affreschi per una cappella laterale all'altare principale.\nUn altro ciclo di affreschi si trova nel duomo di Sarno. Mentre \u00e8 perduto il cassettonato della basilica di Materdomini a Nocera Superiore, nel quale l'autore dipinse tra gli altri una \"Madonna con Bambino\" prendendo come modelli la moglie Marta e il figlio Francesco.\nSi ritiene che molte sue tele giacciano dimenticate in depositi o congreghe di varie localit\u00e0 campane o nella chiesa di Sant'Antonio nella citt\u00e0 di Arpino (in provincia di Frosinone) che, nell'epoca del Regno di Napoli, fu per lo stesso, importante centro industriale e strategico."}
{"id": "1481106", "revid": "194706", "url": "https://it.wikipedia.org/wiki?curid=1481106", "title": "Regole di integrazione", "text": ""}
{"id": "1481107", "revid": "580197", "url": "https://it.wikipedia.org/wiki?curid=1481107", "title": "Casin\u00f2 Royale (romanzo)", "text": ""}
{"id": "1481111", "revid": "400694", "url": "https://it.wikipedia.org/wiki?curid=1481111", "title": "Tenebre (album)", "text": "Tenebre \u00e8 un album in studio dei musicisti italiani Claudio Simonetti, Fabio Pignatelli e Massimo Morante, pubblicato nel 1982. L'album contiene la colonna sonora del film omonimo diretto da Dario Argento.\nDescrizione.\n\u00c8 realizzato dal gruppo \"rock-progressive\" dei Goblin (per\u00f2 senza Agostino Marangolo) che si firmano quindi coi loro veri nomi: Claudio Simonetti, Fabio Pignatelli e Massimo Morante. Il disco \u00e8 stato ristampato dalla Cinevox Record in un'edizione speciale con l'aggiunta di diverse tracce bonus."}
{"id": "1481112", "revid": "290948", "url": "https://it.wikipedia.org/wiki?curid=1481112", "title": "Barriera antirumore", "text": "La barriera antirumore o \"barriera acustica\" o \"barriera fonoassorbente\" \u00e8 un'opera avente lo scopo di ridurre la propagazione dei rumori verso uno o pi\u00f9 soggetti sensibili (ricevitori o ricettori). Il sistema \u00e8 utilizzato principalmente per proteggere i luoghi abitati dall'inquinamento acustico prodotto da strade, autostrade, ferrovie o nuclei industriali.\nStoria.\nBarriere antirumore sono state costruite, intuitivamente e raramente, dalla met\u00e0 del XX secolo, quando il traffico veicolare cominci\u00f2 ad aumentare. Solo alla fine del 1960 la scienza acustica cominci\u00f2 a valutare l'efficacia di una barriera acustica progettata nelle adiacenze di una specifica carreggiata.\nTeoria del rumore nella progettazione di una barriera.\nLa progettazione scientifica di una barriera antirumore \u00e8 basata sull'ipotesi di considerare la carreggiata, o una linea ferroviaria, come fonte sonora. La fonte sonora del modello deve contenere il rumore del motore, il rumore aerodinamico, il rumore di rotolamento delle gomme su asfalto, in varie situazioni che dipendono dal tipo di veicolo e della sua velocit\u00e0. Si pu\u00f2 cominciare a visualizzare la complessit\u00e0 del modello risultante con un computer, che si basa su decine di equazioni di fisica tradotte in migliaia di linee di codice.\nLa fonte immette rumore presso il ricettore. Per ridurre l'immissione, le barriere sfruttano tre fenomeni acustici:\nIn primo luogo, la teoria si basa sul fatto che vi sia il blocco del suono diretto verso un particolare recettore. Vanno per\u00f2 studiati gli effetti sulla propagazione del suono dovuti alla diffrazione, secondo la quale le onde sonore curvano quando oltrepassano il bordo di un ostacolo, come il culmine di una barriera antirumore (in questo caso, la curvatura avviene verso il basso, cio\u00e8 verso la zona da proteggere). \nL'effetto diffrattivo dipende notevolmente dalla lunghezza d'onda del suono; i suoni con lunghezze d'onda elevate la subiscono maggiormente e sono quindi in grado di curvare pi\u00f9 strettamente attorno ai bordi della barriera, raggiungendo pi\u00f9 facilmente la zona al di l\u00e0 della barriera, mentre le lunghezze d'onda pi\u00f9 brevi (suoni pi\u00f9 acuti) hanno maggiore zona d'ombra.\nIl parametro fondamentale della diffrazione \u00e8 il \"numero di Fresnel\" N, adimensionale, dato da:\ndove D \u00e8 la differenza di lunghezza del percorso che il suono deve fare per raggiungere il ricettore scavalcando la barriera rispetto a quanto farebbe in linea d'aria, e L \u00e8 la lunghezza d'onda del suono. All'aumentare di N cresce l'attenuazione diffrattiva prodotta dalla barriera.\nL'assorbimento pu\u00f2 essere espresso in vari modi, in primis con il coefficiente di assorbimento A, rapporto tra l'energia sonora riflessa e quella incidente, adimensionale e inferiore a 1.\nIl potere fonoisolante viene solitamente descritto tramite l'indice TL (\"transmission loss\", perdita per trasmissione), che rappresenta la quantit\u00e0 di energia sonora che viene persa attraversando la barriera. Molto approssimativamente, si pu\u00f2 dire che qualunque barriera con una massa per unit\u00e0 di superficie di almeno 20\u00a0kg/m\u00b2 ha un TL di almeno 20 dBA; nel caso delle moderne barriere stradali questo valore \u00e8 facilmente raggiunto e ben superiore alla tipica attenuazione legata alla diffrazione (per la quale 10 dBA \u00e8 gi\u00e0 un buon valore), pertanto il contributo delle onde sonore che attraversano direttamente la barriera pu\u00f2 essere di norma trascurato.\nComplicando ulteriormente il modello, si va a studiare anche il fenomeno della rifrazione.\nTipologia.\nLe barriere antirumore possono essere:\nA \"pannello\" o \"artificiali\".\nLe barriere antirumore a \"pannello\" hanno la caratteristica di occupare poco spazio in larghezza e sono leggere. Sono costituite da:\nA \"terrapieno\" o \"naturali\".\nLe barriere antirumore a \"terrapieno\" o \"naturali\" possono essere realizzate con argini in terra o con filari di alberi. Nel primo caso la larghezza occupata \u00e8 notevole anche se il vantaggio \u00e8 quello di ottenere un inserimento a volte pi\u00f9 gradevole nel paesaggio. Gli abbattimenti in questo caso possono essere confrontabili con quelli di barriere costruite con materiali artificiali.\nCon il sistema delle alberature i risultati di abbattimento acustico sono estremamente scarsi, se considerati a parit\u00e0 di parametri, nello stesso scenario (altezza, lunghezza della barriera e livello acustico equivalente della sorgente sonora).\nOccorrerebbe infatti inserire una fascia di vegetazione estremamente compatta (composta per almeno un 30% di piante aghiformi e quindi pi\u00f9 fitte) e con una larghezza trasversale, rispetto alla fonte sonora, sull'ordine di decine e decine di metri, per ottenere infine un abbattimento (Insertion Loss) acustico di qualche decimo di decibel.\nIl concetto di base \u00e8 che per ottenere un minimo potere fonoisolante \u00e8 necessario utilizzare materiali che abbiano una minima massa per metro cubo (sull'ordine di qualche decina di kg/m3), che non \u00e8 certo garantita qualora si impieghi fogliame misto ad aria. Meglio allora optare per terrapieni opportunamente rinverditi, qualora lo spazio disponibile fosse sufficiente.\nOvviamente l'impatto visivo di una barriera a \"terrapieno\" (o comunque rinverdita), al posto di una barriera artificiale \u00e8 inferiore da un punto di osservazione dinamico (ad esempio da colui che usufruisce dell'infrastruttura viaria)\nA tal proposito \u00e8 invece sempre necessario ricordarsi di valutare l'entit\u00e0 dell'occlusione che andr\u00e0 a gravare sulla visuale statica, cio\u00e8 di coloro che abitano/lavorano negli insediamenti/ricettori sensibili che si troveranno alle spalle della barriera (naturale o artificiale che sia).\nCriteri di progettazione.\nNella progettazione delle barriere occorre tener conto dei seguenti punti:\nOccorre inoltre tener conto dell'inserimento visivo di queste opere nel contesto paesaggistico per evitare l'impatto negativo sul decoro del paesaggio naturale o urbano. \nIn certi casi, le barriere potrebbero indurre anche un disagio psicologico per chi vi abita nei pressi, per la sensazione di confinamento che possono suggerire. In alcuni casi, le barriere possono essere realizzate con alture o terrapieni artificiali, o con coperture arboree o arbustive, o con una combinazione di entrambe."}
{"id": "1481120", "revid": "2110845", "url": "https://it.wikipedia.org/wiki?curid=1481120", "title": "Aleida March", "text": "Biografia.\nDa giovane ha studiato Pediatria all'universit\u00e0 di Santa Clara. Ha cominciato a interessarsi alla politica quando Fidel Castro divenne famoso per l'assalto alla Caserma Moncada.\nDopo lo sbarco del Granma del 1956, partecip\u00f2 ad alcuni scioperi e azioni di boicottaggio tanto che fu bollata come \u00absovversiva\u00bb dalla polizia del dittatore Fulgencio Batista; intorno alla met\u00e0 del 1958, Aleida ebbe modo di conoscere sulla Sierra dell'Escambray il comandante Ernesto Che Guevara. Una volta a Santa Clara, luogo natio dell'allora giovane rivoluzionaria, divenne la vera e propria guida del Che all'interno della citt\u00e0, a lui pressoch\u00e9 sconosciuta: la costante vicinanza fra i due diede vita ad un rapporto sempre pi\u00f9 intimo.\nIn seguito alla vittoria della Rivoluzione, il Che e Aleida March dapprima convissero come veri e propri fidanzati, poi, una volta che il Che ottenne il divorzio da Hilda Gadea nel gennaio del 1959, poterono sposarsi il 2 giugno 1959, a L'Avana. La coppia ha avuto quattro bambini: Aleida, Camilo, Celia ed Ernesto.\nAttualmente \u00e8 la presidente del centro di studio \"Che Guevara\"."}
{"id": "1481130", "revid": "1810027", "url": "https://it.wikipedia.org/wiki?curid=1481130", "title": "Orazio Solimena", "text": "Biografia.\nFiglio di Tommaso Solimena, era dunque nipote del pittore Francesco Solimena, detto \"l'Abbate Ciccio\" (4 ottobre 1657- 5 aprile 1747), e del padre Angelo Solimena (1629-1716), \u00e8 l'autore che chiude la dinastia dei grandi pittori nocerini. La sua opera si differenzia da quella dei famosi parenti perch\u00e9, seppur di formazione barocca, sente profondamente i dettami del nascente gusto neoclassico.\nIn virt\u00f9 dei suoi successi, Francesco Solimena, non volle che il nipote si adoperasse nel mestiere della pittura e lo indirizz\u00f2 verso gli studi di legge. Orazio consegu\u00ec il titolo di dottore in diritto ecclesiastico. Ma la vocazione familiare si fece sentire presto e, ispirato da Gaspare Traversi, Orazio cominci\u00f2 ad intraprendere la sua attivit\u00e0 preferita, venendo infine delegato dal celebre zio come suo naturale erde artistico (in una lettera specifica fermamente la sua volont\u00e0) . Tuttavia non raggiunse, in vita, la fama internazionale dei suoi illustri parenti.\nL'opera principale di Orazio si svolge nella sua citt\u00e0, soprattutto per commissioni nei conventi di Santa Chiara e Sant'Anna (dove sono presenti opere di tutte e tre gli artisti)."}
{"id": "1481134", "revid": "641453", "url": "https://it.wikipedia.org/wiki?curid=1481134", "title": "Brescia Calcio 2001-2002", "text": "Questa voce raccoglie le informazioni riguardanti il Brescia Calcio nelle competizioni ufficiali della stagione 2001-2002.\nStagione.\nNella stagione 2001-2002 il Brescia disput\u00f2 il diciottesimo campionato di Serie A della sua storia, classificandosi al tredicesimo posto. \nLa squadra raggiunse le semifinali della Coppa Italia, ottenendo il miglior piazzamento di sempre in questa competizione, eliminando il negli ottavi di finale, la nei quarti e mancando la finale per mano del . \nIl Brescia disput\u00f2 la Coppa Intertoto giungendo fino alla finale, dove fu sconfitto dal Paris Saint-Germain, non riuscendo cos\u00ec a qualificarsi per la Coppa UEFA 2001-2002.\nSul fronte del mercato sono da segnalare: l'ingaggio del fuoriclasse spagnolo Josep Guardiola, che si accasa al Brescia dopo 11 stagioni al , e l'ingaggio di Luca Toni dal per 30 miliardi di lire, acquisto pi\u00f9 oneroso di sempre per la societ\u00e0.\nIl miglior marcatore della stagione fu Luca Toni con 14 reti (13 in campionato e 1 in coppa Italia). \nLa stagione fu funestata dalla scomparsa del difensore Vittorio Mero, vittima di un incidente stradale il 23 gennaio del 2002.\nMaglie e sponsor.\nIl fornitore di materiale tecnico per la stagione 2001-2002 fu Garman, mentre lo sponsor ufficiale fu Banca Lombarda."}
{"id": "1481137", "revid": "599013", "url": "https://it.wikipedia.org/wiki?curid=1481137", "title": "Estatatura", "text": "L'estatatura \u00e8 un fenomeno di migrazione stagionale, avvenuto in provincia di Grosseto tra il XVIII e il XIX secolo.\nStoria.\nDa sempre, l'intero territorio della Maremma grossetana \u00e8 stato a rischio malaria, soprattutto durante ogni stagione estiva.\nFin dal tardo Medioevo, quando inizi\u00f2 a diffondersi la possibilit\u00e0 di essere colpiti dalla malattia, la popolazione dei centri situati lungo la pianura maremmana, in molti punti acquitrinosa, cominci\u00f2 a spostarsi con l'arrivo dei primi caldi stagionali verso i paesi situati nell'entroterra collinare della provincia e nell'area del Monte Amiata. Per molti questo fenomeno comport\u00f2 una migrazione definitiva, mentre per altri si limitava alla sola estate e questi ultimi, con l'inizio dell'autunno, tornavano nuovamente nei loro luoghi d'origine nelle aree pianeggianti.\nNel corso dei secoli, a causa della malaria e delle migrazioni connesse, la popolazione dei centri situati nella pianura costiera si ridusse sensibilmente, arrivando a toccare i minimi storici; soltanto nel Settecento, con le prime opere di bonifica e la successiva istituzione della \"Provincia Inferiore Senese\" (che divenne ben presto il \"Compartimento Grossetano\") i vari centri iniziarono a conoscere una ripresa demografica, grazie anche all'apertura dei numerosi uffici pubblici legati all'istituzione della provincia (1766).\nRegolamentazione del fenomeno.\nNonostante le opere di bonifica avviate e l'istituzione della nuova provincia, la malaria non era ancora stata debellata e la necessit\u00e0 delle temporanee migrazioni estive richiedeva una regolamentazione ben precisa.\nFu cos\u00ec che, nel 1780, fu emanato il \"Regolamento per l'Estatatura\", che prevedeva il trasferimento dei vari uffici amministrativi pubblici e del loro personale dal capoluogo Grosseto verso alcuni centri dell'entroterra. Inizialmente si tratt\u00f2 di una migrazione sparsa in pi\u00f9 centri, tra cui Massa Marittima, Roccastrada e Castel del Piano, ma alla fine fu deciso il \"trasferimento del capoluogo\" da Grosseto a Scansano durante ogni stagione estiva.\nLa scelta di Scansano come vicecapoluogo di provincia fu determinata dalla posizione strategica del centro, essendo collocato proprio nel baricentro del territorio provinciale e raggiungibile senza particolari difficolt\u00e0 da ogni altra localit\u00e0.\nNel corso degli anni furono effettuate ulteriori modifiche ai regolamenti, senza per\u00f2 determinare variazioni di sostanza alla natura del provvedimento, nonostante le ambizioni avanzate da altri centri (Castel del Piano, Arcidosso) per poter svolgere il ruolo e le funzioni di capoluogo di provincia estivo.\nL'estatatura sotto il Regno d'Italia.\nCon l'Unit\u00e0 d'Italia, le bonifiche non erano ancora completate e il rischio malaria sempre incombente; fu vano, infatti, il tentativo di Bettino Ricasoli di abolire l'estatatura nel 1860.\nDa allora, segu\u00ec una fase di incertezza che spinse molti comuni di confine a chiedere il passaggio ad un'altra provincia (nel caso di Sorano e Pitigliano la richiesta di passaggio era verso la provincia di Roma). Per far fronte a tali rischi, ci fu un primo tentativo di abolizione dell'estatatura (1888), che per\u00f2 non ebbe successo a causa dei numerosi casi di malaria che continuavano a verificarsi tra i cittadini e gli impiegati che rimanevano a Grosseto e dintorni durante la stagione estiva: nonostante il fallimento del provvedimento, ci fu per\u00f2 il ripensamento da parte dei comuni \"dissidenti\" che, fino ad allora, erano intenzionati a cambiare amministrazione provinciale.\nRasserenati i rapporti tra singoli consigli comunali ed amministrazione provinciale, la situazione rimaneva comunque complessa, tanto da richiedere l'intervento del governo nazionale. Anche tra i parlamentari e i ministri dell'epoca ci furono varie divisioni sulle modalit\u00e0 di regolamentazione del fenomeno e tra chi era favorevole e chi vi si opponeva. Alla fine, fu approvata la Legge 321 del 20 luglio 1897 che aboliva definitivamente l'estatatura, nonostante il permanere del rischio malaria.\nNegli anni successivi, infatti, continuarono i fenomeni di migrazione estemporanea di numerosi abitanti della Maremma grossetana verso l'entroterra, nonostante la citt\u00e0 di Grosseto fosse divenuta, da quel momento, sede stabile dell'amministrazione provinciale. Il flusso migratorio estivo, nonostante la sua definitiva abolizione legislativa, continu\u00f2 ad andare avanti, seppur in modo sempre pi\u00f9 attenuato, fino alla prima met\u00e0 del secolo scorso, quando la malaria \u00e8 stata debellata dall'intera zona."}
{"id": "1481139", "revid": "965226", "url": "https://it.wikipedia.org/wiki?curid=1481139", "title": "Non c'\u00e8 pace senza giustizia", "text": "Non c'\u00e8 pace senza giustizia (No Peace Without Justice - NPWJ) \u00e8 un'associazione senza fini di lucro legata al Partito Radicale Transnazionale, costituita nel 1994 a seguito di una campagna dello stesso per l'istituzione del Tribunale penale internazionale per l'ex-Jugoslavia e della Corte penale internazionale, che lavora per la protezione e la promozione dei diritti umani, della democrazia, dello Stato di diritto e della giustizia internazionale.\nTra i campi di azione di NPWJ vi sono la promozione delle riforme democratiche nella regione del Medio Oriente e Nordafrica, attraverso la creazione di un dialogo costruttivo tra governi, parlamenti e societ\u00e0 civile; una campagna per la ratifica e l'effettiva implementazione del protocollo di Maputo sui diritti delle donne in Africa e in particolare sull'eradicazione delle mutilazioni genitali femminili; il rafforzamento di un efficace sistema di giustizia penale internazionale per la prevenzione, la deterrenza e il perseguimento di crimini di guerra, crimini contro l'umanit\u00e0 e genocidio.\nLa strategia di NPWJ \u00e8 volta a diffondere consapevolezza e a stimolare il dibattito pubblico, anche attraverso l'organizzazione di eventi quali conferenze o seminari in cooperazione con governi e societ\u00e0 civile. Inoltre NPWJ offre, attraverso il lavoro di esperti legali, assistenza tecnica ai governi in occasione di negoziati su documenti relativi ai diritti umani nonch\u00e9 per l'adattamento delle diverse legislazioni nazionali. Infine NPWJ ha una lunga esperienza sul campo di attivit\u00e0 di conflict mapping e di documentazione di vaste violazioni del diritto umanitario.\nNPWJ gestisce, insieme alla Turkish Economic and Social Studies Foundation (Tesev) e allo Yemeni Human Rights Information and Training Centre (HRITC), l'attuazione del cosiddetto Democracy Assistance Dialogue (DAD) Program, promosso da Italia, Turchia e Yemen nell'ambito del Forum for the Future, pensato per favorire un dialogo costruttivo tra i governi, i parlamenti e la societ\u00e0 civile del Medio Oriente allargato e Nord Africa. NPWJ \u00e8 parte dello direzione della Ngo Coalition for the Icc (Cicc) ed \u00e8 associazione costituente il Partito Radicale Transnazionale, che dal 1994 \u00e8 una organizzazione non governativa con status consultivo presso l'Ecosoc delle Nazioni Unite.\nCampagna per l'istituzione della Corte penale internazionale.\nNel 1994 Non c'\u00e8 pace senza giustizia d\u00e0 vita ad un movimento internazionale volto ad ottenere la definizione di una data certa per l'istituzione della Corte penale internazionale (CPI), attraverso un appello pubblicato nel 1996 sui maggiori quotidiani del mondo e sottoscritto da decine di leader mondiali e da oltre 700 parlamentari. L'appello, consegnato ufficialmente al presidente della 51\u00aa Assemblea generale dell'ONU, contribuisce a far s\u00ec che l'Assemblea generale decida di istituire una commissione preparatoria dell'ONU incaricata di stendere una proposta di Statuto e di convocare una conferenza diplomatica istitutiva della CPI.\nMentre centinaia di organizzazioni non governative si riuniscono sotto l'ombrello della International Coalition for the ICC con lo scopo di mantenere forte la pressione verso i paesi membri dell'ONU affinch\u00e9 la Conferenza diplomatica venga convocata in tempi brevi, nel 1997 NPWJ lancia ufficialmente la campagna per l'istituzione della Corte penale internazionale con una conferenza a Parigi. \u00c8 la prima di cinque conferenze internazionali tenutesi nell'arco di un anno in vista della Conferenza diplomatica che, grazie anche al lavoro diplomatico e all'impegno dell'Italia, verr\u00e0 convocata a Roma nel giugno del 1998.\nDurante la Conferenza diplomatica di Roma, NPWJ d\u00e0 inizio al Judicial Assistance Program (JAP) col quale, per tutte le cinque settimane di durata dei lavori, vengono offerti \"pro bono\" assistenti giuridici qualificati a piccole delegazioni governative, al fine di garantire la loro piena partecipazione a tutte le riunioni. Si tratta di giovani giuristi provenienti da diversi paesi del mondo che gratuitamente si mettono a disposizione delle delegazioni presenti.\nA seguito dell'adozione dello statuto il 17 luglio 1998, NPWJ lancia la campagna \"Ratificare subito!\", tesa al raggiungimento delle 60 ratifiche necessarie per l'entrata in vigore del trattato.\nIn questo ambito, tra il marzo del 1999 e l'ottobre 2002, vengono organizzati undici incontri internazionali in tutto il mondo, cui partecipano ministri, parlamentari ed esperti giuridici, insieme a una serie di corsi di formazione su vari aspetti del diritto penale internazionale per rappresentanti di governo, insegnanti, giuristi, studenti e altre figure professionali.\nLo statuto della Corte penale internazionale ottiene le 60 ratifiche necessarie a quattro anni dalla sua approvazione ed entra formalmente in vigore il 1\u00ba luglio 2002.\nLe missioni sulle gravi violazioni del diritto internazionale.\nLe missioni in Kosovo.\nNel 1998, a nemmeno un mese dall'adozione dello Statuto della CPI, Non c'\u00e8 pace senza giustizia invia una squadra di esperti legali nei Balcani per investigare sulle violazioni del diritto umanitario internazionale nella regione.\nIl rapporto sulla missione, pubblicato dopo quattro mesi di ricerche ed investigazioni, \u00e8 stato presentato ai colloqui di Pace di Rambouillet (Francia, febbraio 1999) e alla Commissione dell'ONU per i diritti umani di Ginevra. Sulla base di questo documento, NPWJ \u00e8 stata scelta come partner esecutivo di un progetto di documentazione su ampia scala iniziato nel 1999 su iniziativa dell'International Crisis Group e finanziato dall'Unione europea.\nIl progetto ha contribuito a completare il lavoro di documentazione intrapreso dal Tribunale penale internazionale per la ex Jugoslavia, fornendo ulteriori informazioni organizzate in forma digitale sulle gravi violazioni del diritto internazionale in Kosovo e facilitando cos\u00ec il riscontro probatorio. Si \u00e8 trattato della pi\u00f9 grande operazione non governativa di documentazione e investigazione sul campo. L'International Crisis Group ha pubblicato un libro intitolato \"Reality Demands\" che analizza i mesi trascorsi in Kosovo e la procedura investigativa adottata.\nLa missione in Sierra Leone.\nNell'agosto del 2000, NPWJ avvia il programma di assistenza giuridica (JAP) per la Sierra Leone fornendo esperti legali \"pro bono\" non solo alla missione del paese presso le Nazioni Unite ma anche presso l'ufficio del ministro della Giustizia a Freetown. I giuristi inviati nella capitale assistono il governo della Sierra Leone nei negoziati per l'istituzione di una Corte Speciale per i crimini commessi nel decennio della guerra civile (\"Corte speciale per la Sierra Leone\").\nDopo questa prima fase, NPWJ ha esteso la propria presenza nel paese conducendo un progetto triennale di informazione pubblica, di corsi di formazione per giuristi, avvocati, magistrati e organizzazioni locali, culminante nella ideazione del Conflict Mapping (Mappatura del conflitto), un programma simile a quello condotto in Kosovo ma pi\u00f9 ampio e sofisticato, volto a ricostruire la catena degli eventi susseguitisi nei dieci anni di conflitto attraverso una scrupolosa selezione di testimoni chiave in tutto il paese.\nLa campagna per l'abbandono delle mutilazioni genitali femminili.\nIl principale obiettivo di NPWJ \u00e8 quello di giungere all'abbandono della pratica delle mutilazioni genitali femminili attraverso una serie di iniziative volte ad aumentare la consapevolezza e la conoscenza dei cittadini e dei governanti che tale pratica tradizionale costituisce una grave violazione dei diritti umani, fornendo al tempo stesso strategie e soluzioni attraverso le quali si possa raggiungere questo obiettivo come, ad esempio, programmi di informazione pubblica e incontri internazionali sulle norme legislative al riguardo.\nLa prima fase della campagna inizia ufficialmente il 10 dicembre 2002 a Bruxelles, dove Non c'\u00e8 pace senza giustizia in collaborazione con AIDOS (Associazione italiana donne per lo sviluppo) e altre sette organizzazioni africane, lanciano il progetto internazionale Stop FGM! presentando alla stampa un appello contro le mutilazioni genitali femminili sottoscritto da centinaia di personalit\u00e0 internazionali, in maggioranza africane. L'obiettivo di questa prima fase \u00e8 quello di costruire e consolidare la collaborazione gi\u00e0 in atto da diversi anni tra le organizzazioni africane e quelle internazionali che lottano per l'eradicazione delle MGF e al tempo stesso spingere l'opinione pubblica africana e araba a guardare con favore all'abbandono della pratica. Il momento centrale di questa fase \u00e8 rappresentato dalla \"Consulta afro-araba di esperti sugli strumenti legali per la prevenzione delle MGF\" riunitasi al Cairo dal 21 al 23 giugno 2003, che vede la partecipazione di decine di governi e dei rappresentanti delle tre religioni monoteiste concordare sulla necessit\u00e0 di interrompere questa pratica tradizionale. La consulta si conclude con l'adozione di una dichiarazione solenne che \u00e8 oggi alla base di tutte le iniziative internazionali per gli strumenti legislativi contro le MGF.\nNel 2004 Non c'\u00e8 pace senza giustizia avvia la seconda fase della campagna Stop FGM!, strutturata in diverse attivit\u00e0 nella regione africana. Questa seconda fase, che ottiene il finanziamento dell'UNICEF e del governo italiano, consiste in una campagna internazionale per la ratifica del protocollo di Maputo (il trattato aggiuntivo alla Carta africana dei diritti umani che riguarda i diritti delle donne) adottato dall'Unione africana nel luglio del 2003. Nel protocollo di Maputo vengono specificate le misure relative all'eliminazione delle discriminazioni contro le donne, riaffermando il diritto alla dignit\u00e0, alla vita, all'integrit\u00e0 e alla sicurezza della persona, all'eliminazione delle pratiche lesive, alla protezione della donna nei conflitti armati, il diritto all'educazione e alla formazione, il diritto al benessere economico e sociale, alla salute e alla procreazione. In particolare nell'articolo 5 del protocollo si specifica che le pratiche definite tradizionali e gravemente lesive per donne e bambine, in particolare le MGF, dovrebbero essere proibite e condannate.\nPer sollecitare e convincere i governi africani a ratificare il protocollo di Maputo, NPWJ organizza, in collaborazione con i suoi partner, una serie di conferenze regionali che coinvolgono i governi dei paesi a tradizione escissoria, le organizzazioni e le associazioni che si occupano di MGF, medici, avvocati, magistrati, giornalisti, insegnanti e amministratori locali.\nLa seconda fase della campagna viene avviata in occasione della Conferenza di Nairobi, tenutasi nel settembre 2004 in cooperazione con il Governo del Kenya, e raggiunge il suo obiettivo principale nel novembre del 2005 con l'entrata in vigore del Protocollo di Maputo a seguito del deposito degli strumenti di ratifica da parte di 15 paesi africani.\nLa terza fase della campagna per il biennio 2007-2009 si concentra nell'Africa subsahariana (Etiopia, Eritrea, Sudan). Il programma, elaborato dall'UNICEF in collaborazione con AIDOS, NPWJ e TOSTAN, finanziato dalla Cooperazione Italiana, rilancia la campagna Stop FGM! allargando il numero dei paesi africani coinvolti e puntando alla costruzione di un ambiente culturale, sociale e legale che favorisca l'abbandono della pratica. La strategia prevista \u00e8 volta a contribuire all'approvazione di leggi sulle MGF, affinch\u00e9 i paesi rispettino le indicazioni della Dichiarazione del Cairo nonch\u00e9 alla ratifica ed adeguamento legislativo del protocollo di Maputo.\nStrategie per promuovere la democrazia nel Medio Oriente.\nLa Conferenza di Sana'a.\nDal 10 al 12 gennaio 2004, Non c'\u00e8 pace senza giustizia e il Governo dello Yemen in partnership con l'Unione europea e i governi di Canada, Francia, Germania, Italia, Irlanda, Paesi Bassi, Gran Bretagna, Svizzera e il Programma delle Nazioni Unite per lo Sviluppo (UNDP) organizza a Sana'a la \"Conferenza intergovernativa regionale su democrazia, diritti umani e ruolo della Corte penale internazionale\".\nLa conferenza raccoglie rappresentanti dei governi arabi e della societ\u00e0 civile (ONG, giornalisti, attivisti dei diritti umani) a discutere di temi al centro del dibattito fra europei, americani e paesi del Medio Oriente sulla democratizzazione della regione araba e il rispetto dei diritti umani e si conclude con l'adozione all'unanimit\u00e0 della \"Dichiarazione di Sana'a\", documento che pone le basi per una discussione sulla politica internazionale nel Medio Oriente incentrata su questi obiettivi:\nNel documento programmatico del Vertice dei G8 (USA, UK, Francia, Germania, Canada, Italia, Giappone, Russia, Unione europea), tenutosi a Sea Island dall'8 al 10 giugno 2004, la Dichiarazione di Sana'a viene richiamata come modello e come base su cui lavorare per l'avvio del processo di democratizzazione della regione, insieme alla dichiarazione di Alessandria (una riunione delle ONG arabe), alla dichiarazione di Tunisi della riunione della Lega Araba, e alla dichiarazione dell\"'Arab Business Council\" (riunitosi ad Aqaba, in Giordania).\nIl documento di Sea Island riassume i propri presupposti in tre fondamentali e preesistenti programmi di cooperazione internazionale:\nFase centrale di questo piano d'azione sar\u00e0 il Forum for the Future (Forum per il futuro), una riunione a livello ministeriale e governativo che vedr\u00e0 la partecipazione dei paesi G8 e dei rappresentanti dei paesi del Medio Oriente e Nord Africa.\nIl dialogo per l'assistenza alla democrazia.\nAl summit del G8 di Sea Island del giugno 2004, i governi partecipanti hanno creato il Forum for the Future, definendo un piano strutturato per rispondere ai bisogni della regione identificati dai governi regionali, dalla societ\u00e0 civile e dal mondo economico. Come parte di questa struttura, il Dialogo per l'assistenza alla democrazia (DAD) ha la funzione di riunire tutti gli attori coinvolti, sia governativi che non, della regione e dei paesi del G8, per condividere le esperienze e discutere sulle idee per consolidare il processo di riforma democratica nonch\u00e9 la promozione e la tutela dei diritti umani.\nIn questo processo, Italia, Turchia e Yemen si sono impegnati a sostenere un programma integrato di azioni e progetti che, trovando le proprie radici nelle aspirazioni democratiche dei riformatori all'interno dei paesi della regione BMENA (Broader Middle East and North Africa: Afghanistan, Algeria, Bahrain, Egitto, Iran, Iraq, Giordania, Kuwait, Libano, Libia, Marocco, Oman, Pakistan, Territori Palestinesi, Qatar, Arabia Saudita, Siria, Tunisia, Emirati Arabi Uniti, Yemen), contribuisce a sostenere la promozione della democrazia e dei diritti umani. Priorit\u00e0 specifiche sono la costruzione ed il consolidamento delle reti di ONG, la promozione della cooperazione e del dialogo tra i governi e la societ\u00e0 civile ed il rafforzamento della societ\u00e0 civile attraverso uno scambio di informazioni su questioni relative alla democrazia e ai diritti umani, tra cui:\nCome co-organizzatore della conferenza di Sana'a, Non c'\u00e8 pace senza giustizia \u00e8 integrata nel programma DAD con il compito di proseguire il lavoro di monitoraggio e di supporto affinch\u00e9 l'impegno raggiunto con il processo di Sana'a si consolidi e che siano intraprese azioni specifiche per la promozione e la protezione dei diritti umani, la democrazia e lo stato di diritto.\nLe attivit\u00e0 svolte o accompagnate da NPWJ in questo quadro sono volte a creare occasioni di dialogo tra governi e attori non governativi sulle questioni politiche pi\u00f9 rilevanti, nel rispetto del principio di \"consultazione\" e di riconoscimento della reciproca legittimit\u00e0 di interlocutore quale premessa di un processo di \"democracy building\".\nIn questo ambito, NPWJ organizza al lido di Venezia, dal 21 al 23 luglio 2005, un \"Seminario della societ\u00e0 civile sul pluralismo politico e i processi elettorali\" che riunisce pi\u00f9 di 100 personalit\u00e0 provenienti da paesi della regione BMENA nonch\u00e9 da Stati Uniti ed Europa. Il seminario ha lo scopo di preparare la piattaforma della societ\u00e0 civile da presentare poi nel corso del \"Colloquio internazionale su pluralismo politico e processi elettorali\", organizzato ancora da Non c'\u00e8 pace senza giustizia in collaborazione con i governi dell'Italia e del Marocco, tenutosi a Rabat dal 1 al 3 ottobre 2005.\nLa dichiarazione di Rabat, approvata da oltre quattrocento partecipanti, costituiti in delegazioni governative e non-governative provenienti da 32 paesi della regione, dai paesi membri del gruppo G8 nonch\u00e9 da delegazioni governative non-regionali e dalle organizzazioni internazionali, riconosce il pluralismo politico come valore universale che anche i paesi del Medio Oriente e Nord Africa devono salvaguardare e rafforzare, creando un quadro di legalit\u00e0 all'interno del quale i partiti e le organizzazioni non-governative possano svolgere liberamente la propria attivit\u00e0. I partecipanti sottolineano nel documento l'importanza dell'accesso ai mezzi d'informazione come strumento di un'attivit\u00e0 politica basata sul confronto fra i diversi attori e il rispetto, nel contesto del processo politico specifico di ciascun paese, dei principi generali relativi alla tenuta di libere elezioni fissati dall'OSCE. Come documento intergovernativo adottato ufficialmente dai governi della regione BMENA che hanno preso parte alla conferenza, la dichiarazione di Rabat costituisce un punto di riferimento per gli attori nazionali ed internazionali che intendano vigilare sulla conformit\u00e0 ed i progressi fatti in ogni singolo paese e rappresenta un punto di partenza importante non soltanto per altre riunioni tenutesi nella regione, ma anche per la Partnership per il futuro nel suo insieme.\nNel quadro dell'implementazione del processo di consultazione sulla partecipazione delle donne nella vita pubblica, la ONG partner turca TESEV (Turkish Economic and Social Studies Foundation), ha organizzato due seminari a Istanbul il 20 e 21 giugno 2005 e il 6 e 7 febbraio 2006, nonch\u00e9 una conferenza intergovernativa ad Ankara il 22 e 23 maggio 2006.\nLa seconda riunione del Forum for the Future, che vede la partecipazione di 38 paesi della regione, del gruppo del G8 e di altri paesi europei, si tiene a Manama (Bahrein) l'11 e il 12 novembre 2005.\nPer la prima volta partecipano anche alcuni attori non governativi riuniti in sette organizzazioni capofila, tra cui Non c'\u00e8 pace senza giustizia insieme agli altri partner del DAD (lo Human Rights Information and Training Centre (HRITC) dello Yemen, e TESEV della Turchia). I partner del programma DAD presentano un rapporto congiunto sulle varie attivit\u00e0 compiute nel primo anno. Nel corso di una conferenza stampa ufficiale dei convocatori alla quale partecipano anche i partner del DAD, viene dato l'annuncio del lancio della Fondazione per il futuro, gestita da un \"board\" con a capo una personalit\u00e0 indipendente della regione del BMENA, che ha lo scopo di finanziare le attivit\u00e0 di quegli attori non governativi della regione che operano per la democratizzazione del Medio Oriente. Le raccomandazioni emerse nelle conferenze nell'ambito del DAD svolte a Venezia e a Rabat vengono richiamate dal Segretario di Stato americano, Condoleezza Rice, come uno dei fattori prevalenti che hanno condotto al lancio di tale Fondazione."}
{"id": "1481146", "revid": "1745361", "url": "https://it.wikipedia.org/wiki?curid=1481146", "title": "Amicla", "text": "Nella mitologia greca Amicla era una delle figlie di Niobe ed Anfione.\nIl mito.\nAmicla, sposa di Acrisio, aveva una sorella di nome Cloride (o Melibea) ed altre cinque sorelle e sette fratelli. Niobe disprezzava Latona per aver avuto solo due figli, i divini Apollo e Artemide. Per tutta risposta la dea mand\u00f2 I figli a sterminare tutti I figli di Niobe, risparmiando solo Melibea e Amicla, che in particolare aveva recitato una preghiera propiziatoria per salvarsi.\nPareri secondari\nSecondo altri racconti fu soltanto Amicla a salvarsi. A volte viene indicato come un uomo."}
{"id": "1481149", "revid": "1305772", "url": "https://it.wikipedia.org/wiki?curid=1481149", "title": "Arnea", "text": ""}
{"id": "1481151", "revid": "110157", "url": "https://it.wikipedia.org/wiki?curid=1481151", "title": "Alta Floresta d'Oeste", "text": "Alta Floresta d'Oeste \u00e8 un comune del Brasile nello Stato di Rond\u00f4nia, parte della mesoregione del Leste Rondoniense e della microregione di Cacoal."}
{"id": "1481154", "revid": "1745361", "url": "https://it.wikipedia.org/wiki?curid=1481154", "title": "Aristodemo (mitologia)", "text": "Aristodemo () \u00e8 un personaggio della mitologia greca. Fu un Eraclide ed il padre dei primi due re di Sparta.\nGenealogia.\nFiglio di Aristomaco, spos\u00f2 Argia (figlia di Autesione) che lo rese padre dei gemelli Procle ed Euristene.\nMitologia.\nFu ucciso da Apollo con un fulmine per non aver consultato l'oracolo (oppure dai figli di Pilade ed Elettra) mentre con i suoi fratelli Temeno e Cresfonte si preparava a partire per l'invasione del Peloponneso. \nDopo la conquista del Peloponneso i suoi figli divennero i primi due re della Laconia e della citt\u00e0 di Lacedomone che in seguito prese il nome di Sparta."}
{"id": "1481157", "revid": "110157", "url": "https://it.wikipedia.org/wiki?curid=1481157", "title": "Ariquemes", "text": "Ariquemes \u00e8 un comune del Brasile nello Stato di Rond\u00f4nia, parte della mesoregione del Leste Rondoniense e della microregione di Ariquemes."}
{"id": "1481158", "revid": "37401", "url": "https://it.wikipedia.org/wiki?curid=1481158", "title": "Bossuet", "text": ""}
{"id": "1481159", "revid": "1745361", "url": "https://it.wikipedia.org/wiki?curid=1481159", "title": "Argira", "text": "Nella mitologia greca, Argira era il nome di una delle ninfe del Parnasso.\nIl mito.\nArgira all'inizio si innamor\u00f2 di Seleno (o Selemno), un giovane pastore, che subito ricambi\u00f2 l'amore per lei. Dopo diverso tempo la ninfa si stanc\u00f2 dell'uomo e non lo volle pi\u00f9 come amante. \nDevastato dall'idea di perderla, l'uomo mor\u00ec in preda ad un forte dolore. La dea Afrodite ebbe piet\u00e0 di lui e lo trasform\u00f2 in un fiume, cos\u00ec le sue acque potevano mischiarsi a quelle della fonte Argira. Ma nonostante la trasformazione, egli continuava a patire le pene d'amore, allora Afrodite gli concesse di dimenticare tutti i suoi dolori. Per questa ragione, gli uomini e le donne che si bagnano alle rive del Selenno scordano le loro pene amorose.\nPareri secondari.\nSecondo altri miti Argira fu sposa del pastore, e amava Seleno fino alla sua morte e solo dopo la fine della sua vita fu trasformato in fiume. Fu invece Seleno che con il passare del tempo non nutriva pi\u00f9 passione per Argira.\nInterpretazione e significato.\nLa leggenda di Argira ricorda molto quella di Aretusa ed Alfeo.\nIn entrambi I racconti si narra che bevendo l'acqua del fiume creato dal pastore si dimenticasse l'amore che si provava o ci si abbandonava all'oblio."}
{"id": "1481160", "revid": "1305772", "url": "https://it.wikipedia.org/wiki?curid=1481160", "title": "Filiera (disambigua)", "text": "Il termine filiera pu\u00f2 riferirsi a:"}
{"id": "1481162", "revid": "37401", "url": "https://it.wikipedia.org/wiki?curid=1481162", "title": "Bellarmino", "text": ""}
{"id": "1481166", "revid": "767487", "url": "https://it.wikipedia.org/wiki?curid=1481166", "title": "Io, l'altro", "text": "Io, l'altro \u00e8 un film del 2006 diretto dal regista Mohsen Melliti."}
{"id": "1481169", "revid": "117275339", "url": "https://it.wikipedia.org/wiki?curid=1481169", "title": "Suzuki DL 650 V-Strom", "text": "La V-Strom DL 650 \u00e8 una motocicletta di media cilindrata (645 cm\u00b3) appartenente alla categoria delle enduro stradali prodotta dalla casa giapponese Suzuki.\nIl nome deriva dallo schema del motore bicilindrico a \"V\" e dal termine tedesco \"Strom\" che significa \"corrente\".\nIl contesto.\nProdotta dal 2004, \u00e8 la sorella minore della DL 1000 introdotta sul mercato due anni prima, con la quale condivide la ciclistica, il sistema frenante, le parti elettriche e molti particolari estetici. Il motore, 4 tempi a iniezione elettronica e raffreddato a liquido, \u00e8 derivato da quello della SV650 con alcune modifiche per migliorare l'andamento del diagramma di coppia ai bassi e medi regimi (coppia massima 6,1 kgm a 6400 g/min) a scapito di una potenza massima leggermente inferiore (67 CV a 8800 g/min).\nIl cambio \u00e8 a sei rapporti con frizione multidisco in bagno d'olio.\nCon questo modello la Suzuki interpreta il concetto di \"enduro stradale\", categoria intermedia tra una motocicletta da enduro e una da strada, a cui appartengono motocicli caratterizzati da doti di versatilit\u00e0 che li rendono adatti per diversi utilizzi, dallo sterrato a quello cittadino e al mototurismo di medio e lungo raggio. In realt\u00e0, nel tempo, l'evoluzione dei modelli ha portato questi motocicli ad essere sempre pi\u00f9 adatti per un uso stradale piuttosto che al fuoristrada, pur mantenendo l'impostazione ciclistica e alcuni tratti estetici da enduro. Questo modello rappresenta un esempio di tale cambiamento, presente in diversa misura nelle altre attuali enduro stradali di media cilindrata, come la longeva Honda Transalp e la recente Kawasaki Versys, e di grossa cilindrata, come la Honda Varadero e la Aprilia ETV 1000 Caponord.\nLa V-Strom DL 650 ha un buon numero di estimatori in Italia, raggiungendo il secondo posto nelle vendite della categoria nel 2007, dopo la BMW R1200 GS.\nHa vinto per due volte consecutive (2005 e 2006) l'\"Alpen Master\", competizione organizzata dalla rivista tedesca \"Motorrad\", ed \u00e8 stata definita dalla rivista statunitense \"Cycle World\" \"la pi\u00f9 stupefacentemente ben fatta macchina nel mondo oggi\".\nLe versioni fino al 2006 rispondono alle normative antinquinamento Euro 2, mentre quella del 2007 \u00e8 conforme alle Euro 3. Sempre nel 2007 \u00e8 stata prodotta anche la versione con ABS. La versione \"Traveller\", dal 2010, ha di serie l'ABS, il paramani, il cavalletto centrale, la piastra di supporto e il relativo bauletto con capacit\u00e0 di 47 litri. I colori per il mercato italiano comprendono il blu (fino al 2008), il nero (opaco dal 2006 al 2008), l'argento (fino al 2005), l'argento cielo (nel 2006), il grigio (dal 2007), il bianco (dal 2009) e l'arancione (nel 2009).\nVerso la fine del 2011 ne \u00e8 stata presentata la versione \"2012\" per la quale la casa dichiara di aver effettuato modifiche meccaniche relativamente ai disegni delle camme e dell'albero motore, nonch\u00e9 alla molla delle valvole, tutto al fine di migliorare ulteriormente le prestazioni del propulsore, restato comunque invariato nell'architettura generale. \u00c8 dichiarato inoltre un leggero aumento della potenza, giunta a 50,5\u00a0kW (69 CV) erogata a 8.800 giri/min. \u00c8 stato poi eliminato il radiatore dell'olio che era presente nella vecchia versione, sostituito con uno scambiatore di calore posto tra coppa e filtro olio, pi\u00f9 compatto.\nL'estetica ha subito variazioni nel gruppo ottico anteriore con fari pi\u00f9 snelli e rastremati verso l'alto; diverse parti come il parafango anteriore, i fianchetti radiatore e il serbatoio sono rifiniti con una trama simil carbonio, il codone \u00e8 pi\u00f9 snello e la serratura per l'apertura della sella \u00e8 ora sul fianco del parafango posteriore anzich\u00e9 sopra la targa.\nViene offerta in tre colori: bianco perla, arancio metallizzato e nero diamantato.\nLa versione 2021 \u00e8 omologata Euro 5 con il bicilindrico a V che presenta le tecnologie Dual Spark e Suzuki Dual Throttle Valve. La potenza massima \u00e8 di 71 cv a 8.000 giri, mentre la coppia massima \u00e8 di 62 Nm a 6.500 giri, ottenuta grazie anche all'abbinamento di alberi a camme specifici sul lato dell\u2019aspirazione a quelli derivati dalla SV sul lato dello scarico. "}
{"id": "1481185", "revid": "1115371", "url": "https://it.wikipedia.org/wiki?curid=1481185", "title": "Molson", "text": "La Molson Canada \u00e8 la pi\u00f9 vecchia industria della birra in Canada. \u00c8 una filiale della multinazionale statunitense della birra Molson Coors Beverage Company plc. Molson Canada impiega 3500 dipendenti attraverso il Canada, che includono industrie della birra a Vancouver, Edmonton, Creemore, Toronto, Montr\u00e9al e St. John's. Molson gestisce cos\u00ec due micro-industrie della birra, la \"Place GM de Vancouver\" e il \"Centre Air Canada de Toronto.\". Molson detiene attualmente il 45% del mercato della birra canadese.\nStoria.\nLa societ\u00e0 fu fondata in 1786 da John Molson, che ne fa la pi\u00f9 vecchia industria della birra in America, e la seconda pi\u00f9 vecchia societ\u00e0 in Canada dopo la \"Compagnie de la Baie d'Hudson\". La prima industria della birra Molson era situata lungo il fiume San Lorenzo a Montr\u00e9al nella zona dove si trova oggi la propria direzione. Un membro della famiglia Molson della sesta generazione, \u00c9ric Molson, presiede il consiglio d'amministrazione della \"Molson Coors Brewing Company\". I membri della famiglia della settima generazione fanno parte anche loro dell'impresa. I figli \u00c9ric, Geoff sono vicepresidenti della sezione dell'impresa in Qu\u00e9bec. L'altro figlio, Andr\u00e9, \u00e8 membro del consiglio d'amministrazione della \"Molson Coors Brewing Company\". Molson rimane una famiglia canadese emblematica. Detiene il 50% dell'azienda che controlla l'entit\u00e0 fusa Molson Coors Brewing Company.\nOggi Molson Coors \u00e8 il quinto fabbricante di birra in importanza nel mondo. I marchi delle birre della Molson sul mercato del nord americano includono Molson Canadian, Molson Canadian L\u00e9g\u00e8re, Molson Ice, Molson Golden, Molson Export, Molson Dry, Molson XXX, Stock Ale, Pilsner, Carling, Tornade, Bohemian et Calgary. In Brasile, dopo le acquisizioni degli anni 2000, 2002 e 2006, Molson possiede delle azioni nelle marche Bavaria e Kaiser. Dal gennaio 2006, Molson possiede il 15% delle parti e sede al consiglio d'amministrazione di Cervejarias Kaiser che tratta Kaiser. Molson tratta anche sotto licenza le birre Fosters per i mercati canadesi ed americani. Molson possiede i diritti di vendita per i marchi Corona nell'est di Manitoba, e i diritti di vendita per i prodotti Heineken e Miller in Canada.\nMolson in NHL.\nIl 20 giugno 2009, i fratelli Geoff Molson, Andrew Molson e il padre Eric Molson hanno annunciato l'acquisto dell'80,1% dei Montreal Canadiens dall'uomo d'affari George Gillett. I Canadiens sono storicamente la squadra di hockey di maggior successo della NHL. Nel giugno 2009, il consorzio guidato dai fratelli Molson ha acquisito il restante 19,9% delle quote della squadra."}
{"id": "1481189", "revid": "110157", "url": "https://it.wikipedia.org/wiki?curid=1481189", "title": "Cacaul\u00e2ndia", "text": "Cacaul\u00e2ndia \u00e8 un comune del Brasile nello Stato di Rond\u00f4nia, parte della mesoregione del Leste Rondoniense e della microregione di Ariquemes."}
{"id": "1481191", "revid": "729019", "url": "https://it.wikipedia.org/wiki?curid=1481191", "title": "Recettore muscarinico", "text": "Il recettore muscarinico \u00e8 un recettore transmembrana appartenente alla grande famiglia dei recettori accoppiati alle proteine G. Il ligando naturale del recettore muscarinico \u00e8 l'acetilcolina, neurotrasmettitore deputato alla trasmissione dell'informazione nervosa e in grado di legarsi anche ai recettori nicotinici. Mentre i recettori nicotinici sono canali ionici che legando l'acetilcolina consentono il flusso di ioni, l'attivazione del recettore muscarinico innesca una cascata di reazioni intracellulari mediate dal rilascio di un secondo messaggero.\nAcamilofenina \u00e8 una molecola dotata di attivit\u00e0 antagonista verso questo tipo di recettori e pertanto esercita un'azione parasimpaticolitica\nSottotipi recettoriali.\nI recettori muscarinici possono essere suddivisi in cinque sottotipi recettoriali: M1, M2, M3, M4, M5 (solo parzialmente caratterizzato), divisi in base alle omologie della sequenza peptidica.\nI recettori M1, M3 e M5 hanno come secondo messaggero il diacilglicerolo o DAG e l'inositolo trifosfato o IP3. L'aumento della concentrazione di questi due secondi messaggeri nella cellula ne provoca l'attivazione per apertura dei canali del calcio.\nI recettori M2 e M4 invece, inibiscono l'enzima adenilato ciclasi provocando diminuzione della concentrazione di cAMP nella cellula. Questo provoca inibizione della cellula neuronale."}
{"id": "1481200", "revid": "767487", "url": "https://it.wikipedia.org/wiki?curid=1481200", "title": "Karl Z\u00e9ro", "text": "Biografia.\nFiglio d'arte, la madre, Annick Tellenne, \u00e8 stata una conduttrice televisiva.\nCon il nome d'arte di Karl Z\u00e9ro debutta suonando in alcuni gruppi punk a partire dal 1980; si dedica anche all'attivit\u00e0 di sceneggiatore teatrale e disegnatore di fumetti sulle riviste \"Metal Hurlant\" e \"Charlie Hebdo\".\nIn televisione.\nInizia poi ad esibirsi come comico e cabarettista in vari spettacoli, arrivando ad esibirsi anche nei canali televisivi nazionali Europe 1 nel programma \"G\u00e9ant Gratuit\" e su Canal +.\nSi fa notare per gli attacchi spesso feroci effettuati ai politici francesi; dal 1993 conduce una sorta di telegiornale parodistico, intitolatro \"Le vrai journal\", con commenti sui fatti del giorno all'interno di una trasmissione televisiva francese; nel 1996 questo telegiornale diventa una trasmissione autonoma, in onda ogni domenica alle 12:30.\nIn questa veste viene intervistato da Sabina Guzzanti per il suo film Viva Zapatero! e per evidenziare come ci\u00f2 che in Italia le era vietato in Francia invece \u00e8 una consuetudine viene trasmesso un brano di una scena di Z\u00e9ro, andata in onda regolarmente in Francia, in cui il comico, truccato come Travolta nel film \"Pulp Fiction\" (il titolo della sketch \u00e8 infatti \"Peuple fiction\"), uccide il presidente Jacques Chirac (si tratta di un montaggio video). In \"Viva Zapatero!\" viene taciuto, ma il filmato provoc\u00f2 l'interruzione della trasmissione \"Le Vrai Journal\", ideato e condotto da Z\u00e9ro.\nSempre nel 1993 ha realizzato un film \"Le Tronc\", non pubblicato in Italia, con alcuni nomi noti dello spettacolo francese come Albert Algoud, Jos\u00e9 Garcia e Lova Moor.\nNel 2006 gira insieme a Michel Royer un documentario parodia sulla vita e l'ascesa alla presidenza della repubblica di Jacques Chirac, intitolato \"Dans la peau de Jacques Chirac\" (ispirandosi al titolo francese del film americano Essere John Malkovich, in cui il presidente della repubblica francese viene descritto come una persona subdola, con l'unico interesse per i voti da raccogliere e da aumentare sempre pi\u00f9, insieme al suo potere.\nNello stesso anno la sua trasmissione \"Le Vrai Journal\" viene sospesa da Canal+. Da allora Karl Z\u00e9ro \u00e8 molto attivo su internet, dove pubblica i suoi nuovi sketch e i suoi nuovi video.\nLa musica.\nKarl Z\u00e9ro \u00e8 ritornato alla musica con un album inciso alla fine del 2000 e pubblicato a gennaio del 2001, Songs for cabriolets y otros tipos de veiculos, molto distante dal punk degli esordi: il disco infatti ripropone per lo pi\u00f9 cover di canzoni degli anni '50, arrangiate quasi tutte come cha cha cha (o comunque con sonorit\u00e0 latinoamericane), in maniera originale e divertente.\nTra le canzoni riprese vi sono anche quattro brani italiani: \"La pans\u00e9\", scritta da Furio Rendine ed incisa da moltissimi artisti come Renato Carosone, Gabriella Ferri e Roberto Murolo, \"Torero\" di Renato Carosone, \"Love in Portofino\" di Fred Buscaglione e \"Io, mammeta e tu\" di Domenico Modugno; tra gli altri autori vi sono P\u00e9rez Prado (Z\u00e9ro incide la sua \"Ca va \u00e7a va\" inserendoci un testo di sua composizione) e Xavier Cugat, e al disco partecipano vari ospiti, tra cui Henri Salvador (che canta nel brano \"El Bodeguero\") e la moglie di Z\u00e9ro (da cui ha avuto tre figli), l'artista francese Daisy D'Errata (che canta con il marito in \"Inouis\" di Cugat).\nL'album riscuote un buon successo in tutta Europa negli ambienti della musica indipendente, e viene anche ascoltato casualmente da Chris Carter, che inserisce molte canzoni del disco (tra cui le due italiane) in una puntata nella serie televisiva X Files, nell'episodio della nona stagione (2001- 2002) intitolato \"Improbable\".\nIl secondo album, intitolato Hifi Calypso e pubblicato tre anni dopo, viene inciso con la collaborazione dei The Wailers, il gruppo di Bob Marley, e si avvicina a sonorit\u00e0 Reggae e Calypso: contiene anche due cover dal repertorio di Harry Belafonte, \"Coconut woman\" e \"Jamaica farewell\"."}
{"id": "1481201", "revid": "1305772", "url": "https://it.wikipedia.org/wiki?curid=1481201", "title": "Fattore di rischio", "text": "Un fattore di rischio \u00e8 una specifica condizione che risulta statisticamente associata ad una malattia e che pertanto si ritiene possa concorrere alla sua patogenesi, favorirne lo sviluppo o accelerarne il decorso.\nUn fattore di rischio non \u00e8 pertanto un agente causale, ma un indicatore di probabilit\u00e0 che lo stesso possa associarsi ad una determinata condizione clinica; la sua assenza non esclude la comparsa della malattia, ma la sua presenza, o la compresenza di pi\u00f9 fattori di rischio, aumenta notevolmente il rischio di malattia. Il fattore di rischio pu\u00f2 essere un aspetto del comportamento, una caratteristica intrinseca del soggetto o genetica, un'esposizione ambientale o uno stile di vita.\nLa pi\u00f9 antica analisi dei vari fattori di rischio fu stilata da Avicenna nel libro Il canone della medicina (1020s), ma il primo utilizzo del termine \"fattore di rischio\" in senso moderno, correlato cio\u00e8 all'analisi statistica di osservazioni epidemiologiche si deve a Thomas Royle Dawber, cardiologo statunitense che per primo effettu\u00f2 uno studio sui fattori di rischio cardiovascolare e pubblic\u00f2 i primi dati nel 1961.\nTipologia.\nGeneralmente si suddividono in fattori di rischio non modificabili e modificabili.\nFattori di rischio non modificabili.\nRientrano in questa categoria i fattori che non dipendono dalla volont\u00e0 umana, e che non possono essere modificati. Fra essi i pi\u00f9 importanti sono:\nFattori di rischio modificabili.\nRientrano in questa categoria tutti i fattori collegati a esposizione del soggetto a determinati agenti, o a stili di vita della persona:"}
{"id": "1481202", "revid": "161374", "url": "https://it.wikipedia.org/wiki?curid=1481202", "title": "Agusta Westland A109", "text": ""}
{"id": "1481203", "revid": "150809", "url": "https://it.wikipedia.org/wiki?curid=1481203", "title": "Nazionale di calcio a 5 della Comunit\u00e0 degli Stati Indipendenti", "text": ""}
{"id": "1481204", "revid": "767487", "url": "https://it.wikipedia.org/wiki?curid=1481204", "title": "Filippo Filippi", "text": "A partire dagli 1860, \u00e8 stato un famoso e influente critico musicale italiano. Aperto alle nuove tendenze, fu vicino all'ambiente della scapigliatura milanese e in particolare ad Arrigo Boito e Franco Faccio. Seguace del dramma musicale wagneriano, che all'epoca cominciava a raggiungere i teatri italiani, fu al tempo stesso un grande ammiratore di Verdi.\nFu direttore della \"Gazzetta musicale di Milano\", il periodico di Casa Ricordi, dal 1860 al 1862, e critico musicale di numerose testate, tra cui in particolare \"La Perseveranza\", il quotidiano che tenne a battesimo nel 1859 e su cui scrisse fino agli ultimi giorni di vita.\nCome compositore, pubblic\u00f2 per gli editori Lucca e Ricordi numerosi pezzi per pianoforte e romanze da salotto di gusto sorprendentemente tradizionale, se messe a confronto con l'avvenirismo di cui si fece paladino nei panni del critico musicale.\nRiposa al Cimitero Monumentale di Milano in una tomba abbellita da un busto in bronzo dello scultore Medardo Rosso (1889)."}
{"id": "1481209", "revid": "72396", "url": "https://it.wikipedia.org/wiki?curid=1481209", "title": "Cultura manutentiva", "text": "Il termine cultura manutentiva include delle tematiche relative alla manutenzione delle opere umane. La manutenzione \u00e8 presente in gran parte delle attivit\u00e0 umane, e ci\u00f2 da un lato comporta una gran variet\u00e0 di applicazioni, da un altro lato ostacola la visione della manutenzione come un insieme di principi e di tecniche coerenti e indipendenti dal campo di applicazione. \nLe basi culturali della manutenzione sono infatti trasversali ad essi e sono riconducibili alle quattro aree sommariamente descritte in questa pagina, le quali formano cos\u00ec il corpus disciplinare della manutenzione moderna.\nLa scienza manutentiva dal '900 ad oggi.\nConsiderando l'ultimo secolo possiamo identificare diversi periodi che hanno caratterizzato importanti cambiamenti nella cultura manutentiva internazionale e, di riflesso, in quella italiana.\nIn una prima fase, dagli inizi del '900 fino all'affermarsi in Italia della seconda rivoluzione industriale, la manutenzione \u00e8 un'attivit\u00e0 artigianale anche dove \u00e8 operata all'interno della fabbrica. Nell'industria \u00e8 il periodo del fordismo, della catena di montaggio e di Frederick Winslow Taylor.\nIn una seconda fase, dagli anni venti fino alla seconda guerra mondiale, in alcuni settori pi\u00f9 avanzati, come il metallurgico e il siderurgico, l'estrattivo e le prime aziende di processo, l'industria automobilistica e infine la Regia Marina Italiana, la manutenzione diventa una funzione ben identificata nel panorama aziendale. Nelle grandi navi che caratterizzano il primo novecento, il direttore di macchine, svolge un ruolo non molto diverso da quello che sar\u00e0 il capo manutenzione nell'azienda manifatturiera del secondo dopoguerra. Nell'industria \u00e8 il periodo delle strutture funzionali di Alfred Sloan e della General Motors.\nIn una terza fase, negli anni della produzione di massa, dal secondo dopoguerra alla fine degli anni settanta, si sviluppano e, in parte, si affermano, principalmente nei settori pi\u00f9 critici (nucleare, aerospaziale, siderurgico, chimico e petrolchimico, ecc.), le tecniche moderne di analisi e di progettazione della manutenzione che si basano sulla teoria dell'affidabilit\u00e0 (RCM, FMEA-FMECA), sulla logistica (ILS) e sul costo del ciclo di vita (terotecnologia). \u00c8 il periodo dell'evoluzione \u201cscientifica\u201d del settore industriale, allora dominato dalla ricerca operativa e dalle tecniche quantitative, quando Wickham Skinner scrive \u201cManufacturing in the Corporate Strategy\u201d e pone la fabbricazione al centro della vita aziendale.\nIn una quarta fase, negli anni ottanta e fino agli inizi degli anni novanta, si afferma invece una visione pi\u00f9 \u201colistica\u201d della manutenzione dove la dimensione organizzativa svolge un ruolo primario. Seiiki Nakajima, con la sua TPM \u00e8 il mattatore di questo periodo, dove fra l'altro l'industria manifatturiera in senso stretto si automatizza ed occupa un posto di sempre maggiore rilievo nel panorama industriale. \u00c8 il periodo in cui nell'industria si affermano le cosiddette \u201ctecniche produttive giapponesi\u201d e Tom Peters assieme a Robert Waterman, scrive \u201cAlla ricerca dell'eccellenza\u201d un best seller tradotto nelle principali lingue mondiali che super\u00f2 i due milioni di copie. Un record ineguagliato nella saggistica. Compaiono cos\u00ec l'empowerment, il brand e le cosiddette \u201crisorse invisibili\u201d.\nInfine oggi, si osserva una fase di \u201criflusso\u201d, dove l'impresa dovendo fare i conti con globalizzazione e la necessit\u00e0 di controllo e riduzione dei costi interni ha fatto una severa cura dimagrante e, di riflesso, la manutenzione ha dovuto fare i conti con le poche risorse disponibili. \u00c8 il periodo del reengineering, e di Michael Hammer che con James Champy ha scritto \u201cReengineering the Corporation\u201d , invitando le aziende a \u201cdistruggere per ricostruire\u201d. Non \u00e8 diventato un best seller come quello di Tom Peters, ma \u00e8 stata la parola d'ordine che ha fatto superare alle aziende la boa dell'anno 2000.\nCon ci\u00f2 non bisogna pensare che prima del Novecento la manutenzione non fosse adeguatamente ingegnerizzata. Tralasciando il paleolitico e il neolitico (dal 10.000 a.C. al 3.500 a.C.), gi\u00e0 nel 3.000 a.C., quando nacque la scrittura, e quindi la testimonianza, i Sumeri costruivano acquedotti lunghi 450-500 chilometri (il canale di Assur che attingeva l'acqua dall'Eufrate) che avevano bisogno di precisi piani di manutenzione preventiva e della collaborazione degli utilizzatori (manutenzione autonoma), per non parlare degli Egizi, dei Romani, dell'Impero d'oriente e di occidente, dei comuni e delle signorie, del rinascimento, dell'illuminismo, della prima rivoluzione industriale.\nNe deriva che la cultura manutentiva si \u00e8 stratificata attraverso tutte queste esperienze fino ad avere un preciso corpus disciplinare che oggi, in gran parte, trova una sintesi nella cosiddetta ingegneria di manutenzione.\nPrincipali aree di interesse.\nNella scienza manutentiva possiamo identificare le seguenti macro aree di interesse: progettazione dei sistemi, progetto della manutenzione, gestione manutentiva e organizzazione.\nGli elementi fondanti della manutenzione nella progettazione dei sistemi vanno dalla manutenibilit\u00e0, come requisito nella fase di progettazione, alle tecniche RAMS (Reliability, Availability, Maintanability and Safety) usate per arrivare ad un compromesso fra Affidabilit\u00e0, Manutenibilit\u00e0 e Disponibilit\u00e0 e costi di realizzazione del sistema. Manutenzione e Progettazione dei sistemi sono mutualmente interfacciati fra loro.\nIl progetto della manutenzione, comprende i metodi di lavoro, i piani, le politiche, le analisi economiche utilizzate per la valorizzazione patrimoniale dei sistemi, per esaltarne la longevit\u00e0 o per creare il contesto pi\u00f9 conveniente in vista di un'eventuale loro dismissione e sostituzione (LCC, ad esempio, nelle alternative di investimento), il budget tecnico/economico, le tecniche di indagine delle caratteristiche affidabilistiche impiegati sia in progettazione sia durante l'esercizio del sistema, e via.\nLa gestione manutentiva comprende il controllo prestazionale del sistema, le numerosissime tecniche utilizzate nella gestione come la diagnostica tecnica, il monitoraggio continuo ed i controlli non distruttivi. La gestione poi si interfaccia con la tecnologia dei sistemi per dare vita alle azioni manutentive.\nE infine l'organizzazione, con i modelli manageriali e strategici, che perseguono il fine di rendere efficace il processo manutentivo, senza peggiorarne l'efficienza, (o addirittura come il TPM, ponendosi l'obiettivo di migliorare l'efficienza attraverso un miglioramento dell'efficacia dell'intervento manutentivo), con i processi e il sistema informativo, questi ultimi strettamente interfacciati con la gestione. L'organizzazione manutentiva si interfaccia anche con i processi e l'organizzazione aziendale."}
{"id": "1481215", "revid": "287204", "url": "https://it.wikipedia.org/wiki?curid=1481215", "title": "Mario Pierotti", "text": "Mario Pierotti studi\u00f2 al liceo S. Caterina di Pisa, e dopo aver conseguito la maturit\u00e0, dovette lavorare nell'azienda paterna.\nNel 1935, accortosi di possedere una notevole voce di timbro baritonale, partecip\u00f2 al Concorso Nazionale per voci nuove al Comunale di Firenze, classificandosi al primo posto.\nQuel successo lo incoraggi\u00f2 ad iscriversi al Conservatorio Cherubini di Firenze dove studi\u00f2 canto.\nDebutt\u00f2 nel 1935 al Teatro Comunale di Agrigento nei panni di Germont ne \"La traviata\", con la compagnia di canto \"Castelmonte\". Primo baritono della compagnia era il pisano Giuseppe Cassoli, il quale, non solo gli rese possibile l'esordio, ma lo aiut\u00f2 anche a comprendere tutto quello che un giovane cantante deve sapere, il trucco, le luci, il portamento, la giusta deambulazione, e un'ottima dizione.\nNel 1938 debutta il ruolo di Amonasro nell\"Aida\" a Campobasso: sar\u00e0 il suo portafortuna, dato che interpreter\u00e0 questo ruolo in tantissimi teatri italiani e stranieri (tra cui: Lecce Teatro Greco, Padova, Pisa e Bari Teatro Petruzzelli con Gina Cigna ed Elena Nicolai, Teatro Reale dell'Opera di Roma con Maria Caniglia, Ebe Stignani, Beniamino Gigli e Tancredi Pasero, Genova, Trieste, Liceu di Barcellona con Giacomo Lauri-Volpi, Parma con Carla Castellani e Ebe Stignani, Anversa, Teatro alla Scala di Milano con Mirto Picchi e Cesare Siepi, Brescia, RAI di Torino, Cesena con Cloe Elmo, Mirto Picchi e Cesare Siepi, Modena, Castello Sforzesco di Pavia, Catania, Piacenza, Ravenna, Reggio Calabria, e molti altri).\nAltre importanti produzioni hanno visto Pierotti come protagonista: Silvio nei \"Pagliacci\" nel 1941 all'EIAR di Torino con Francesco Merli e Giuseppe Valdengo, Nelusko ne \"L'Africana\" di Meyerbeer al Liceu di Barcellona e \"La Gioconda\" al Teatro Coliseum di Oporto con Beniamino Gigli.\nFece molte recite in Francia, e cant\u00f2 a Lisbona e a Barcellona.\nA Mario Pierotti piaceva rimarcare che aveva cantato con i pi\u00f9 importanti direttori d'orchestra quali Tullio Serafin, Ghione, Capuana, Votto, Erede, Previtali, Bellezza, Santini, ecc.\nDegna di nota \u00e8 stata la sua partecipazione al concerto in onore di Titta Ruffo a Pisa, Teatro Verdi, nel 1945, assieme al tenore pisano Amerigo Gentilini. Titta Ruffo, che era presente, al termine gli don\u00f2 una sua foto con una splendida dedica come omaggio personale. Ugualmente apprezzata la sua interpretazione di Escamillo nella Carmen diretta dal Maestro Arturo Lucon, in scena al Chiabrera di Savona nel 1947, con Elena Nicolai nel ruolo di Carmen e Giuliana Fontanelli in quello di Micaela.\nMario Pierotti nella sua lunga carriera artistica si esib\u00ec anche in America Latina, in Belgio e al Covent Garden di Londra, interpretando ruoli veristi e verdiani.\nIncise alcuni dischi e cant\u00f2 per diverse radio straniere, in Belgio, in Francia, e alla EIAR/RAI di Torino.\nEgli si ritir\u00f2 dalle scene ancora giovane, giur\u00f2 di non cantare e neppure entrare mai pi\u00f9 in Teatro, e mantenne fino alla Sua morte questa idea, and\u00f2 ad abitare nella sua casa nel quartiere popolare di S. Marco a Pisa dove \u00e8 morto.\nBibliografia.\nMario Pierotti partecip\u00f2 anche alla realizzazione del film Caruso,con Gina Lollobrigida, facendo la parte del Diavolo che compare in alcune scene del film e fornendo la voce fuori scena che canta una romanza."}
{"id": "1481216", "revid": "641453", "url": "https://it.wikipedia.org/wiki?curid=1481216", "title": "Brescia Calcio 2000-2001", "text": "Questa voce raccoglie le informazioni riguardanti il Brescia Calcio nelle competizioni ufficiali della stagione 2000-2001.\nStagione.\nNella stagione 2000-2001 il Brescia disput\u00f2 il diciassettesimo campionato di Serie A della sua storia. Come allenatore fu ingaggiato Carlo Mazzone. Sul fronte del mercato \u00e8 da ricordare l'ingaggio del Pallone d'oro 1993 Roberto Baggio, che a fine stagione risulter\u00e0 marcatore di 10 reti. Arrivarono, inoltre, il difensore Fabio Petruzzi, il portiere Pavel Srn\u00ed\u010dek, l'attaccante Massimiliano Esposito ed il centrocampista Pierpaolo Bisoli. \nL'inizio del campionato non fu incoraggiante: la squadra ottenne tre soli punti nelle prime sette giornate. La prima vittoria arriv\u00f2 all'8\u00aa giornata a Reggio Calabria, dove l'arbitro Collina sospese la partita a pochi minuti dal termine a causa di intemperanze dei tifosi reggini, sul risultato di 3-0 per il Brescia che venne poi omologato. Il Brescia vinse la sua prima partita in casa alla 14\u00aa giornata, battendo per 1-0 il . Il girone d'andata si chiuse con la vittoria esterna sul campo del per 3-1, con la squadra in 13\u00aa posizione. \nNel mercato di gennaio, arrivarono: il centrocampista Jonathan Bachini, l'attaccante Igli Tare e Andrea Pirlo, che torn\u00f2 al Brescia in prestito dall'. Dalla 24\u00aa giornata, fino termine del campionato, il Brescia inanell\u00f2 una serie di 11 risultati utili consecutivi (6 vittorie e 5 pareggi) tra cui una vittoria casalinga sull'Inter e due pareggi esterni in casa di e . A fine stagione, la squadra si classific\u00f2 all'ottavo posto, ottenendo il miglior piazzamento di sempre nella massima serie ed ottenendo la qualificazione alla Coppa Intertoto.\nIn Coppa Italia, il Brescia raggiunse i quarti di finale, eliminando Alzano Virescit, Brescello e Treviso nel girone iniziale, il Vicenza nel secondo turno e la Juventus negli ottavi di finale, venendo eliminato dalla Fiorentina. \nIl miglior marcatore della stagione fu Dario H\u00fcbner con 24 reti complessive, 17 delle quali segnate in campionato.\nMaglie e sponsor.\nIl fornitore di materiale tecnico per la stagione 2000-2001 fu Garman, mentre lo sponsor ufficiale fu Ristora.\nOrganigramma societario.\nArea direttiva\nArea tecnica\nStatistiche.\nStatistiche dei giocatori.\nFonte:"}
{"id": "1481230", "revid": "129276", "url": "https://it.wikipedia.org/wiki?curid=1481230", "title": "Manutenzione produttiva", "text": ""}
{"id": "1481234", "revid": "775372", "url": "https://it.wikipedia.org/wiki?curid=1481234", "title": "Ombretta Fumagalli Carulli", "text": "Nata Ombretta Fumagalli, assunse il secondo cognome in seguito al matrimonio con Adolfo Carulli.\nBiografia.\nLaureata con lode in giurisprudenza all'Universit\u00e0 Cattolica del Sacro Cuore di Milano nel 1966, nel 1975 \u00e8 stata la prima donna in Italia a ricoprire una cattedra Universitaria di diritto canonico; prima a Ferrara e poi proprio alla Cattolica, in cui assunse anche la cattedra di diritto ecclesiastico. Nel 1981 fu eletta nel Consiglio Superiore della Magistratura (prima donna eletta dal Parlamento come componente del CSM), dove rimase fino al 1986 presiedendo la Commissione Incarichi Direttivi e fondando il Comitato Antimafia.\nNel 1987 cominci\u00f2 la sua carriera politica, venendo eletta deputato con la Democrazia Cristiana. Confermato il seggio a Palazzo Montecitorio nel 1992, l'anno successivo divenne Sottosegretario alle Poste e Telecomunicazioni nel governo Ciampi.\nNel 1994 ader\u00ec al Centro Cristiano Democratico di Pier Ferdinando Casini e fu rieletta alla Camera nelle liste di Forza Italia; quindi divenne Sottosegretario alla Presidenza del Consiglio per la Protezione Civile nel governo Berlusconi I.\nNel 1996 approd\u00f2 al Senato, in rappresentanza della coalizione di centro-destra del Polo per le Libert\u00e0, ma nel 1997 cambi\u00f2 schieramento passando a Rinnovamento Italiano di Lamberto Dini. Nel 1999 entr\u00f2 a far parte del governo D'Alema II, in qualit\u00e0 di sottosegretario al Ministero dell'interno (con delega alla libert\u00e0 religiosa e al personale prefettizio); nel 2000 assunse l'incarico di sottosegretario al Ministero della sanit\u00e0 (con delega ai problemi della prevenzione nonch\u00e9 dell'alimentazione e veterinaria) nel governo Amato II.\nNel 1999 \u00e8 stata eletta presidente dell'Intergruppo Internazionale \"Parlamentari per il Giubileo\", al quale fu affidata l'organizzazione del Giubileo dei responsabili della cosa pubblica dell'anno 2000, in collaborazione con 100 Parlamenti dei cinque Continenti.\nNel 2001, al termine del mandato parlamentare, torn\u00f2 a tempo pieno alla Cattolica di Milano, dove ha continuato a insegnare diritto ecclesiastico e diritto canonico. \u00c8 stata autrice di oltre cento pubblicazioni di carattere accademico, religioso e sociale.\n\u00c8 stata nominata da Papa Giovanni Paolo II Accademico Pontificio presso la Pontificia accademia delle scienze sociali nell'aprile 2003.\nNel luglio del 2007, insieme ad altri 200 tra docenti, giornalisti e scrittori, ha firmato un appello contro il vicedirettore del \"Corriere della Sera\" Magdi Allam e il suo libro \"Viva Israele\". Dopo essersi allontanata dalla politica, ha aderito all'Unione di Centro.\nNel 2012 \u00e8 divenuta presidente della riattivata Democrazia Cristiana, guidata da Giovanni Angelo Fontana.\nDal 2010 \u00e8 stata direttore dell'Istituto giuridico dell'Universit\u00e0 Cattolica del Sacro Cuore di Milano. \u00c8 stata membro del Comitato Etico del \"Global Catholic Ethical Based Fund\" di JP Morgan, nonch\u00e9 di diverse societ\u00e0 scientifiche e comitati di riviste giuridiche.\n\u00c8 stata presidente dell'\"Associazione Culturale Giuseppe Dossetti: i Valori\" e della \"Associazione per la prevenzione e la cura dell'epatite virale Beatrice Vitiello\".\nHa collaborato come pubblicista ai quotidiani \"il Giornale\", \"Avvenire\" e \"L'Osservatore Romano\".\nMalata da tempo, \u00e8 deceduta a Milano il 16 marzo 2021."}
{"id": "1481235", "revid": "547992", "url": "https://it.wikipedia.org/wiki?curid=1481235", "title": "Rosalinda Celentano", "text": "Figlia di Adriano e di Claudia Mori, \u00e8 la sorella minore di Rosita e Giacomo.\nCarriera.\nNel 1990 ha tentato la carriera di cantante, col solo nome Rosalinda, partecipando con la canzone \"L'et\u00e0 dell'oro\" al Festival di Sanremo, dove ha raggiunto la finale nella sezione Giovani. Nel 1991 ha vinto quella che \u00e8 stata l'ultima edizione della sezione Disco Verde del Festivalbar con la canzone \"Quanti treni\", tratta dal suo unico album \"Rosalinda\".\nNel 1994 ha condotto per il network Supersix il programma \"VideoOne\" con DJ Roberto Onofri, per 150 puntate.\nSuccessivamente si dedica soprattutto alla recitazione, diretta al cinema da registi come Pino Quartullo, Giuseppe Bertolucci, Wilma Labate e Renato De Maria. Nel 2002 vince il Globo d'oro come miglior attrice esordiente, per il film \"Paz!\", di Renato De Maria.\nNel novembre 2002 \u00e8 madrina e presentatrice della prima edizione del Premio Etruria Cinema, interamente dedicato al cinema realizzato dalle donne. Nel 2004 Mel Gibson le affida il ruolo di Satana nel film \"La passione di Cristo\"; per questa interpretazione viene premiata al \"Global Festival Film\" di Ischia e ottiene una candidatura ai Nastri d'argento 2005 come miglior attrice non protagonista.\nNegli anni seguenti alterna cinema, fiction televisiva e teatro.\nNel 2008 \u00e8 nel cast di \"Cash, viaggio di una banconota\", docu-fiction ideata da Giorgio John Squarcia e Francesca Fogar. Nel 2010 \u00e8 in tourn\u00e9e con l'opera teatrale \"Le quattro sorelle\" accanto a Lisa Gastoni.\nA partire da settembre 2020 partecipa alla quindicesima edizione del programma televisivo \"Ballando con le stelle\", condotto da Milly Carlucci in coppia con Tinna Hoffmann.\nAppassionata di pittura e scultura, ha realizzato alcune opere d'arte.\nVita privata.\n\u00c8 stata legata sentimentalmente dal 2010 al 2014 all'attrice Simona Borioni."}
{"id": "1481245", "revid": "547992", "url": "https://it.wikipedia.org/wiki?curid=1481245", "title": "Omicidio di Mariano Romiti", "text": "L'omicidio di Mariano Romiti, un poliziotto italiano, venne commesso a Roma il 7 dicembre 1979 dalle Brigate Rosse.\nStoria.\nBiografia.\nMariano Romiti, nacque a Vejano il 10 agosto del 1927. Primo di tre figli di una coppia della piccola cittadina viterbese: Antonio Romiti e Filomena Nobili, piccoli raccoglitori diretti. Entr\u00f2 in Polizia nel 1948 e dopo aver frequentato la Scuola di Caserta, prest\u00f2 servizio in Reparti di Roma, Senigallia, e, da ultimo, presso la Questura di Roma. Sposa nel 1956 la moglie, Maria Bitti, e diventa padre di quattro figli: Rossella, Adriana, Caterina e Giovanni. Si trasferisce nel quartiere di Torrespaccata di Roma nel 1957, luogo dove anni dopo la sua vita venne stroncata. Prest\u00f2 servizio nei commissari di Colleferro, San Lorenzo, Porta Pia, Prenestino e, infine Centocelle. Fu nominato Vice Brigadiere nel 1963 e divenne Maresciallo capo Scelto nel 1976 della Squadra di Polizia Giudiziaria del Commissariato di Centocelle. Il suo nome \u00e8 legato a molte indagini anche importanti. Tra i casi pi\u00f9 clamorosi e sconvolgenti che lo coinvolsero vi sono quello di Marco Dominici, il bambino di sette anni scomparso nel 1970 e i cui resti furono rinvenuti in un cunicolo del Forte Prenestino di Roma e quello di Nicoletta Leoncavallo, sedicenne trovata incatenata dalla madre poi arrestata. Inoltre aveva partecipato alla costituzione del primo sindacato della Polizia di Stato. Ricevette \u201cParole di Lode\u201d ed encomi per operazioni di polizia giudiziaria di speciale importanza. Oper\u00f2 nelle forze dell\u2019ordine durante i cosiddetti \u201canni di piombo\u201d.\nAssassinio.\nIn quegli \u201canni di piombo\u201d in cui era in atto una \u201cguerra\u201d anche il Maresciallo Mariano Romiti entr\u00f2 a far parte di quella lista di persone che dovevano essere eliminate. Cominci\u00f2, insieme ad altri colleghi, a ricevere minacce di morte, pedinamenti. Lui, in particolare, nel periodo dopo l\u2019uccisione del militante di destra Giaquinto, essendo in servizio d\u2019ordine pubblico il giorno della morte. Prov\u00f2 ad attuare nella sua vita quotidiana tentativi per evitare di essere coinvolto in attentati, come non percorrere sempre la stessa strada per il tragitto casa-lavoro, togliere la targhetta dal citofono di casa oppure far controllare da altri la strada prima di percorrerla. Ma\nIl 7 dicembre 1979 dovendosi recare al Tribunale di Roma, per testimoniare a un processo usc\u00ec di casa, intorno alle otto del mattino, stava raggiungendo a piedi e in borghese la fermata dell'autobus che l'avrebbe portato a destinazione. All'improvviso, da dietro un muretto, all\u2019angolo tra via Angelo Cassioli e via Augusto Marini, comparvero dei terroristi che gli spararono contro dei colpi di arma da fuoco e poi, uno di essi, allontanandosi, gli diede il colpo di grazia. Vani furono i tentativi di soccorso e la corsa all\u2019ospedale; il Maresciallo arriv\u00f2 all\u2019ospedale San Giovanni di Roma senza vita.\nQuattro ore dopo tramite una chiamata anonima al centralino di un quotidiano le Brigate Rosse rivendicarono l'omicidio, che rientrava in una campagna messa in atto in quel periodo volta a colpire gli apparati dell'antiterrorismo; gi\u00e0 il 9 novembre era stato assassinato a Roma l'agente di Polizia Giudiziaria del Commissariato San Lorenzo Michele Granato, il 27 dello stesso mese, sempre a Roma, il maresciallo comandante della Squadra di Polizia Giudiziaria del Commissariato Appio Nuovo Domenico Taverna, mentre il 25 gennaio 1980 furono assassinati l'appuntato dei Carabinieri Antonino Casu e il tenente colonnello dei Carabinieri Emanuele Tuttobene.\nOnorificenze.\nIl 25 marzo 1996 viene insignito della medaglia d\u2019oro al Valor Civile \u201calla memoria e nel 2012 viene indetto per la prima volta il Premio Mariano Romiti, un premio letterario italiano istituito dall'omonima associazione letteraria, con sede a Viterbo."}
{"id": "1481246", "revid": "256896", "url": "https://it.wikipedia.org/wiki?curid=1481246", "title": "EFNMS", "text": ""}
{"id": "1481272", "revid": "1325796", "url": "https://it.wikipedia.org/wiki?curid=1481272", "title": "Campionato ungherese di calcio a 5", "text": "Il Campionato ungherese di calcio a 5 \u00e8 la massima competizione ungherese di calcio a 5 organizzata dalla Magyar Labdar\u00fag\u00f3 Sz\u00f6vets\u00e9g.\nIl massimo campionato ungherese denominato attualmente NB I (Nemzeti Bajnoks\u00e1g I), viene disputato dall'anno 1993, dalla stessa stagione \u00e8 partita la Coppa d'Ungheria."}
{"id": "1481283", "revid": "37401", "url": "https://it.wikipedia.org/wiki?curid=1481283", "title": "Regno di Spagna", "text": ""}
{"id": "1481300", "revid": "1745361", "url": "https://it.wikipedia.org/wiki?curid=1481300", "title": "Ecopoesia", "text": "L\u2018Ecopoesia (\"Ecopoetry\") \u00e8 un genere particolare di poesia che si \u00e8 sviluppato a partire dall'ultimo decennio del XX secolo nei paesi anglofoni, nell'ambito di un movimento poetico ispirato a tematiche ecologiche.\nI contenuti.\nIl tema ricorrente delle poesie dell'\"Ecopoetry\" \u00e8 la natura e la sua salvaguardia.L'eco-poeta non \u00e8 il cantore della Natura dell'Arcadia o della poesia bucolica classica, ma \u00e8 colui che ne rileva, oltre alla bellezza, i problemi che la sconvolgono. L'incanto di un paesaggio incontaminato immerge il poeta nella pace dell'unit\u00e0 della creazione, ma nello stesso tempo gli d\u00e0 la consapevolezza delle proprie responsabilit\u00e0 per la sua conservazione.\nL'\"Ecopoesia\" \u00e8 pertanto un tentativo di esprimere in versi la consapevolezza di questa interconnessione con la natura, nonch\u00e9 l'opera di chi ne trae e riporta emozioni dal di dentro, immedesimandosi negli enti che la popolano; l'animale torturato, l'albero secolare sradicato, l'intera Terra parlano direttamente e mandano il loro messaggio di allarme o di dolore attraverso i versi.\nCome scrive la poetessa inglese Helen Moore\nIl poeta diviene cos\u00ec portavoce dell'emergenza ambientale ed instaura un nuovo e paritario rapporto con la Natura passando dalla prospettiva antropocentrica a quella biocentrica.Come scrive Jonathan Bate \"Il poeta deve avere la capacit\u00e0 di restituirci alla Terra che \u00e8 la nostra casa\".\nNell'\"Ecopoetry\", accanto alla tradizionale empatica e puramente emozionale comunicazione poetica, si inserisce il momento razionale della presa di coscienza della criticit\u00e0 ambientale del nostro pianeta e della necessit\u00e0 di porvi rimedio.\nSi tenta cos\u00ec di superare il pregiudizio del pensiero bipolare del secolo scorso che fissava una netta separazione fra ragione e creazione artistica.\nSecondo la poetessa canadese Di Brandt l'aver separato queste due realt\u00e0 ha creato un conflitto schizoide nella capacit\u00e0 espressiva, conflitto che oggi va \"riparato\" mediante il (\"reparative thinking\") cio\u00e8 un modo interconnesso di pensare e di sentire capace di coinvolgere contemporaneamente razionalit\u00e0 e sentimenti e generare un'espressione artistica multidimensionale vicina alla sensibilit\u00e0 e alla formazione culturale degli uomini di oggi.\nLa poesia, con la potenza delle sue suggestioni, dovrebbe riconquistare cos\u00ec il suo ruolo di comunicatrice di emozioni collettive.\nLa forma.\nL'\"Ecopoesia\" \u00e8 caratterizzata anche da una sua specificit\u00e0 nella forma espressiva. La sua forma poetica si inserisce in una realt\u00e0 contraddistinta dalla globalizzazione e dall'interculturalit\u00e0 e, volutamente, utilizza una comunicazione poetica semplice e chiara, comprensibile a tutte le culture - quindi anche facilmente traducibile - per diffondersi tra un pubblico sempre pi\u00f9 allargato e comunicare e condividere i valori del suo tempo.\nIn accordo con quanto afferma il poeta spagnolo Luis Garc\u00eda Montero, \"Una poesia che aspira a realizzarsi come un genere vivo e capace di creare emozioni significative... utili a ricordarci che la storia si vive solamente in prima persona e ad insegnarci che questa prima persona \u00e8 implicata nella realt\u00e0 ed ha responsabilit\u00e0 etiche\". Per far questo \u00e8 fondamentale un linguaggio poetico scevro da artifici linguistici e di accessibile comunicazione interculturale.\nLa diffusione.\nL'\"Ecopoetry\" si \u00e8 imposta soprattutto nel mondo di cultura anglosassone, dove la comunanza della lingua, la maggiore sensibilit\u00e0 per le problematiche ambientali, ha fatto s\u00ec che questo movimento culturale si estendesse a macchia d'olio, in breve tempo, dagli Stati Uniti, all'India, dall'Australia al Canada. Ed \u00e8 proprio in Canada, alla \"Brandon University\", che \u00e8 nata una cattedra di ricerca su \"Post-postmodern Ecopoetry and Poetry\".\nPossono essere considerati tra i precursori dell'Ecopoetry il poeta statunitense Gary Snyder, saggista, letterato e attivista ambientale e la poetessa statunitense Mary Oliver la cui poesia della Natura \u00e8 senza dubbio tra le pi\u00f9 ispirate. Tra gli esponenti pi\u00f9 recenti: il poeta e scienziato Mario Petrucci e John Burnside e Alice Oswald.\nEsistono riviste letterarie sul tema, tra le quali la pi\u00f9 nota e diffusa \u00e8 \"Ecopoetics\" curata da Jonathan Skinner.\nFondamentale il testo di critica letteraria, \"Ecopoetry - A critical Introduction\" di Scott Bryson, docente di letteratura inglese presso il \"Mount St. Mary's College\" di Los Angeles ed uno tra i pi\u00f9 autorevoli ed esperti critici letterari di ecopoesie. Attualmente sta preparando una nuova antologia di ecopoesie e biografie sugli ecopoeti.\nDi notevole importanza sono le due raccolte poetiche e le numerose antologie di Neil Astley (autore inglese e direttore della Casa Editrice \"Bloodaxe Books\", da lui fondata nel 1978) ed in particolare quella edita nel 2007, intitolata \"Earth Shattering \u2013 Ecopoems\"."}
{"id": "1481302", "revid": "1543377", "url": "https://it.wikipedia.org/wiki?curid=1481302", "title": "Federazione europea delle associazioni nazionali di manutenzione", "text": "La Federazione europea delle associazioni nazionali di manutenzione o, in lingua inglese EFNMS (European Federation of National Maintenance Associations), \u00e8 una federazione delle singole associazioni nazionali del campo della manutenzione ed ha essa stessa fini culturali e non a scopo di lucro.\nSi occupa, pertanto, di promuovere ricerche e iniziative culturali nel \"dominio\" della manutenzione. Attiva gruppi di lavoro per affrontare specifici argomenti riguardanti la manutenzione e per gestire progetti (come ad esempio il recente progetto per la Certificazione dei manutentori).\nIn collaborazione con l'associazione nazionale del paese ospite, organizza ogni due anni un congresso europeo chiamato Euromaintenance.\nEdizioni del congresso europeo di manutenzione.\nLe precedenti edizioni del congresso europeo di manutenzione si sono tenute:"}
{"id": "1481319", "revid": "256896", "url": "https://it.wikipedia.org/wiki?curid=1481319", "title": "AIMAN", "text": ""}
{"id": "1481325", "revid": "486946", "url": "https://it.wikipedia.org/wiki?curid=1481325", "title": "F.B.C Calangianus 1905", "text": ""}
{"id": "1481329", "revid": "1391297", "url": "https://it.wikipedia.org/wiki?curid=1481329", "title": "Toponomastica di Palermo", "text": "La toponomastica di Palermo \u00e8 l'insieme di tutti i toponimi della citt\u00e0 di Palermo.\nNella sua storia, circa 3.000 anni, la citt\u00e0 ha cambiato diversi poleonimi in base alle varie dominazioni che si sono succedute al comando della citt\u00e0.\nSis o Zyz.\nIl primo nome documentato \u00e8 Sis o Zyz (la \"z\" va pronunciata come una s sonora [z] fricativa alveolare sonora) che in fenicio significa \"fiore\" o anche \"splendente\". Molti studiosi infatti credono sia questa la denominazione della citt\u00e0 alla sua fondazione.\nIl riferimento al fiore \u00e8 dato dalla forma che dall'alto aveva la citt\u00e0, con due fiumi che si avvicinano molto allo sfociamento sul mare, ricordando il profilo di un fiore.\nLa tesi che vede il nome Zyz come primo nome della citt\u00e0 sarebbe stata spesso criticata da molti studiosi. I fenici utilizzavano la scrittura solo per scopi pratici, quindi non sono presenti fonti scritte di lingua punica che parlano delle citt\u00e0 presenti in Sicilia. Questo nome \u00e8 presente su molte monete trovate presso la citt\u00e0 di Palermo e in tutta la Sicilia, e sembra indicare il nome della citt\u00e0 coniatrice. In alcune monete \u00e8 presente la dicitura \"Cittadini di Sys\".\nPalermo era una delle principali citt\u00e0 puniche e di conseguenza era probabilmente dotata di una propria zecca, quindi \u00e8 ipotizzabile che, non essendo state trovate altre monete dello stesso periodo con altri nomi questo sia il primo nome della citt\u00e0. Di poco successive invece sono delle monete con incisione Panormos, il nome greco della citt\u00e0, che quindi potrebbe essere stato assunto successivamente dagli stessi Punici.\nPanormos.\nSuccessivamente il nome cambi\u00f2 in Panormos o anche P\u00e0nhormos che deriva dall'unione di due parole greche, \"Pan\" (tutto) ed \"H\u00f2rmos\" (porto), questo particolare nome deriva dalla conformazione stessa della citt\u00e0, che si trovava alla convergenza di due fiumi i quali, circondandola creavano un enorme (per l'epoca) approdo naturale. Oltre a questo la citt\u00e0, come tutte le citt\u00e0 fenicie, basava la sua economia sul commercio marittimo. La prima fonte a dare questo nome alla citt\u00e0 \u00e8 Tucidide che descrivendo la Sicilia all'arrivo dei Greci parla di Palermo, Mozia e Solunto come le pi\u00f9 importanti colonie Puniche presenti sull'isola. \nIl nome Panormos \u00e8 comunque molto utilizzato dai greci per indicare citt\u00e0 rinomate per il proprio porto e lo troviamo in altri punti del Mediterraneo.\nQuesto nome and\u00f2 diffondedosi pi\u00f9 di quello fenicio, grazie alla maggiore influenza e presenza greca sull'isola, ma, nonostante ci\u00f2, i Greci non riusciranno a controllare mai la citt\u00e0 che rester\u00e0 una citt\u00e0 Punica ed autonoma fino al periodo romano.\nPanormus.\nDurante la dominazione romana si mantenne il nome greco anche se avvenne una piccola modifica di pronuncia, infatti il nome assimila una forma pi\u00f9 simile al latino cambiando la declinazione in Panormus, in questa prima fase per\u00f2 il nome mantiene lo stretto legame con il nome greco.\nBalarm.\nUlteriore passaggio prima della forma moderna avviene con la dominazione araba, quando il nome originale diviene Balarm come ci viene riportato dagli storici arabi Ibn Hawq e Edrisi e viene pronunciato Bal(e)rm, anche se alcuni storici arabi contemporanei alla dominazione chiamavano la citt\u00e0 semplicemente \"Mad\u00ecnah\" che in arabo identifica la citt\u00e0 per antonomasia, questo sottolinea l'importanza che aveva raggiunto la stessa citt\u00e0 sotto la dominazione araba.\nBalermus.\nUlteriore passaggio avviene con la dominazione normanna in questo periodo il legame con l'arabo \u00e8 molto forte, infatti la lingua parlata rimane la stessa e di conseguenza la forma araba diviene dapprima Balermus, echeggiando la precedente pronuncia latina su una base araba, e successivamente Balarmuh sempre con la pronuncia \"Bal(e)rmuh\"."}
{"id": "1481330", "revid": "57342", "url": "https://it.wikipedia.org/wiki?curid=1481330", "title": "Taddei", "text": "La famiglia Taddei \u00e8 un'antica famiglia patrizia di Firenze.\nSe ne ha notizia fin dal 1380, con Filippo di Taddeo, Gonfaloniere di Compagnia.\nIl cognome \u00e8 attestato come di origine nobile in Toscana, e a La Spezia-Sarzana:\nI Taddei furono mercanti di lana e banchieri, sostenitori dei Medici e soci in affari con essi. Fra il 1424 e il 1525 da questa famiglia uscirono venti priori e quattro Gonfalonieri di Giustizia. Carlo VIII nomin\u00f2 cavaliere Francesco di Antonio Taddei che, nel 1509, fu commissario di campo sotto Pisa.\nI Taddei sono soprattutto famosi per aver ospitato Raffaello a Firenze, nel 1505. Il grande maestro di Urbino ebbe modo di sdebitarsi dipingendo per Taddeo Taddei la \"Madonna del prato\" del Kunsthistorisches Museum di Vienna e la \"Sacra Famiglia\" della National Gallery of Scotland di Edimburgo.\nVia Taddea, a Firenze, ebbe questo nome in onore di questa antica famiglia, perch\u00e9 i Taddei possedettero molte case in via de' Ginori, vicino al canto e alla \"via del Bisogno\", che divenne da allora via Taddea. \nIl pi\u00f9 famoso dei Taddei fu Taddeo Taddei."}
{"id": "1481333", "revid": "37401", "url": "https://it.wikipedia.org/wiki?curid=1481333", "title": "Jembe", "text": ""}
{"id": "1481343", "revid": "1543377", "url": "https://it.wikipedia.org/wiki?curid=1481343", "title": "Associazione italiana di manutenzione", "text": "LAssociazione italiana di manutenzione (AIMAN) \u00e8 un'associazione privata senza scopo di lucro che svolge attivit\u00e0 culturale e scientifica nel dominio della manutenzione.\nFu costituita nel 1959 come \"AIMan: Associazione italiana fra i tecnici di manutenzione\". L'attuale denominazione \u00e8 stata adottata nel 1970, con l'adesione alla Federazione europea delle associazioni nazionali di manutenzione (EFNMS).\nMissione.\nI compiti principali di AIMAN sono:\nInterventi nella sostenibilit\u00e0.\nNel rapporto MIT per il Club di Roma (\"I limiti dello sviluppo\"), Donella Meadows, verso la met\u00e0 degli anni sessanta, osserv\u00f2 che: \nDa allora, infatti, da pi\u00f9 parti si \u00e8 sostenuto che la cultura manutentiva \u00e8 l'unica alternativa allo sviluppo incontrollato del mondo in base ad un concetto di sostenibilit\u00e0.\nAIMAN, fin dal 1974, quando usc\u00ec la prima edizione del manuale di manutenzione degli impianti industriali, persegue questo obiettivo \"educativo\" primario attraverso convegni, seminari, corsi di formazione gratuiti, volti a sensibilizzare i cittadini sulle tematiche della manutenzione, sulla necessit\u00e0 di modificare gli stili di vita, di abbandonare il modello consumistico e la societ\u00e0 del disinteresse, a favore di una societ\u00e0 della \"responsabilit\u00e0\".\n\u00c8 di quegli anni l'individuazione di un nuovo termine per manutenzione: \"Terotecnologia\" (dal greco \"Teros\", conservare), ossia tecnologia della conservazione.\nTutti i movimenti che pongono come tema centrale l'ambiente, che desiderino uno sviluppo sostenibile, che invochino il diritto alla sicurezza nei luoghi di lavoro e di svago, dove gli incidenti siano veramente tali e non frutto dell'incuria, stanno scoprendo la cultura del mantenimento, in ci\u00f2 influenzati anche dall'azione di organizzazioni internazionali delle quali l'AIMAN \u00e8 l'espressione italiana dalla fine degli anni cinquanta.\nInterventi in campo normativo.\nUn vasto movimento internazionale \u00e8 convinto che il mondo della tecnica ha bisogno di una normazione, ma che la stessa non pu\u00f2 essere fissata autorativamente dal legislatore nazionale, ma liberamente scelta dall'intera comunit\u00e0 tecnica internazionale. Questo \u00e8 tanto pi\u00f9 vero nel campo manutentivo, per la stretta correlazione esistente tra il rispetto di una adeguata manutenzione degli impianti e la sicurezza del lavoro.\nLa formula scelta \u00e8 stata, sempre a livello internazionale, quella delle associazioni di diritto privato come tali riconosciute dall'ordinamento. La loro credibilit\u00e0 si basa sulla loro competenza tecnico-specialistica, a produrre norme tecniche di carattere consensuale, e volontarie, perch\u00e9 non si pongono come cogenti, ma a cui le parti interessate si sottopongono volontariamente. Tuttavia vi \u00e8 una sorta di recepimento negli ordinamenti giuridici nazionali nella misura in cui il giudice fa ricorso ad esse tutte le volte che deve applicare le \"norme di buona tecnica\". Nel campo specifico della manutenzione in Europa la spinta a questa internazionalizzazione delle norme di buona tecnica \u00e8 data anche dalla circostanza che le gare di appalto delle manutenzioni stesse sono, appunto, aperte a livello \"Unione\" e sarebbe controproducente mantenere differenze nazionali.\nLe norme di buona tecnica nell'ordinamento italiano.\nIl punto di partenza \u00e8 costituito dall'art. 2087 del Codice civile che cos\u00ec recita: \u00abTutela delle condizioni di lavoro. L'imprenditore \u00e8 tenuto ad adottare nell'esercizio dell'impresa le misure che secondo la particolarit\u00e0 del lavoro, l'esperienza e la tecnica sono necessarie a tutelare l'integrit\u00e0 fisica e la personalit\u00e0 morale dei prestatori di lavoro.\u00bb\nIl \"Testo unico in materia di salute e sicurezza del lavoro in attuazione dell'art 3 della legge 29 luglio 2003 n. 229\" conserva questa impostazione anche se vi erano spinte per far carico pi\u00f9 esplicitamente all'imprenditore di ricercare lui stesso la migliore tecnica possibile. Da qui l'importanza fondamentale della definizione delle norme di buona tecnica in un campo controverso come la manutenzione da parte della comunit\u00e0 internazionale degli esperti in tale campo e per essa dalle singole associazioni nazionali. Nello stesso tempo la presenza dell'associazione nazionale nelle organizzazioni internazionali dovrebbe permettere da un lato la definizione obiettiva delle regole di manutenzione indispensabili per la sicurezza di persone e cose, valide nei confronti di tutte le imprese del settore manutenzione, qualunque sia la loro nazionalit\u00e0, dall'altra l'introduzione di norme cavillose messe eventualmente solo per costituire surrettizie barriere di ingresso a imprenditori esteri\nAttivit\u00e0.\nAIMAN partecipa, in rappresentanza dell'Italia, all'attivit\u00e0 culturale e scientifica svolta da EFNMS, la Federazione europea delle associazioni nazionali di manutenzione, e collabora con l'Ente italiano di unificazione (UNI) e con il Comitato europeo di normazione (CEN), nella stesura delle norme riguardanti la manutenzione.\nAffiliazioni e collaborazioni.\nAIMAN \u00e8 associata a UNI, ente italiano di unificazione, con il quale ha collaborato dal 1990 ad oggi, nella stesura di tutte le norme riguardanti la manutenzione (ad oggi circa 40 norme).\nAIMAN \u00e8 inoltre associata a FAST, la Federazione delle associazioni scientifiche e tecniche, e risiede nel palazzo delle associazioni nei pressi di piazza Cavour a Milano, che un tempo \u00e8 stato del Primo Politecnico di Milano.\nAIMAN collabora con CNPI (Consiglio nazionale dei periti industriali), CEN (ente normatore europeo), CNIM (Comitato nazionale italiano di manutenzione), CEI (Comitato elettrotecnico italiano)."}
{"id": "1481354", "revid": "1724837", "url": "https://it.wikipedia.org/wiki?curid=1481354", "title": "Polisportiva S.S. Lazio", "text": "La Polisportiva S.S. Lazio \u00e8 una societ\u00e0 polisportiva italiana, con sede a Roma. \u00c8 anche la pi\u00f9 antica e la pi\u00f9 grande polisportiva d'Europa.\nStoria.\nLa fondazione.\nIl club fu fondato a Roma il 9 gennaio 1900 come Societ\u00e0 Podistica Lazio da un gruppo di sportivi capeggiati dal Sottufficiale dei Bersaglieri Luigi Bigiarelli, il quale volle creare una societ\u00e0 sportiva popolare che tramandasse i valori morali ed etici dello sport. I fondatori della Lazio furono nove: oltre a Luigi Bigiarelli, presero parte alla costituzione della societ\u00e0 il fratello Giacomo e gli amici Odoacre Aloisi, Arturo Balestrieri, Alceste Grifoni, Giulio Lefevre, Galileo Massa, Alberto Mesones ed Enrico Venier. In occasione del centenario della societ\u00e0, fu affissa nel gennaio 2000 una targa commemorativa con i loro nomi a Piazza della Libert\u00e0, luogo dove nacque l'idea di fondare la Lazio. Successivamente, il 13 gennaio 1900, al momento dell'approvazione del primo statuto e dell'assegnazione delle cariche sociali, i soci divennero quindici: ai nove fondatori si unirono cos\u00ec Guido Annibaldi, Olindo Bitetti, Tito Masini, Raffaello Mazzolani, Tullio Mestorino e Giuseppe Valle.\nIn principio, il club si sarebbe potuto chiamare \"Societ\u00e0 Podistica Romana\"; la scelta del nome \"Lazio\" fu un'opzione alternativa da parte dei fondatori per evitare problemi di omonimia con altre polisportive concittadine (ad esempio la Societ\u00e0 Ginnastica Roma), ma fu anche dettata dalla volont\u00e0 di andare oltre i confini cittadini e coinvolgere nelle attivit\u00e0 della nuova societ\u00e0 gli sportivi dell'attuale regione Lazio. Si trasse, inoltre, ispirazione dalla regione storica del Latium, in omaggio all'antica civilt\u00e0 latina. Dopo aver utilizzato per alcuni anni il bianco per le divise da gioco, dal 1904 il club impieg\u00f2 come colori sociali il bianco e il celeste (o la sua variante azzurro). I due colori, scelti dal calciatore-allenatore Sante Ancherani e dalla sua famiglia poich\u00e9 \u00abdelicati, signorili\u00bb, furono adottati stabilmente dal presidente Fortunato Ballerini in omaggio ai colori della bandiera del Regno di Grecia, la patria dei Giochi olimpici istituiti proprio nel periodo della nascita della Lazio; lo stesso Ballerini era uno dei promotori dell'assegnazione alla citt\u00e0 di Roma dei Giochi della IV Olimpiade del 1908 (poi disputati a Parigi). Sempre durante la presidenza Ballerini, come simbolo viene scelta l'Aquila che, secondo la simbologia antica, rappresenta la figura di Zeus, principale divinit\u00e0 del pantheon ellenico, nonch\u00e9 uno dei simboli delle legioni romane.\nCon R.D. 2 giugno 1921 n. 907, la societ\u00e0 polisportiva fu eretta a ente morale in riconoscimento dell'attivit\u00e0 dei suoi dirigenti che decisero di trasformare il proprio campo da gioco in orto di guerra allo scopo di soddisfare il fabbisogno alimentare della popolazione durante la Grande guerra. Il 19 giugno 1926 la denominazione sociale cambi\u00f2 in quella attuale, Societ\u00e0 Sportiva Lazio.\nI titoli e le vittorie.\nLa prima competizione ufficiale alla quale parteciparono gli atleti dell'allora S.P. Lazio si svolse il 21 aprile 1900: fu il giro di Castel Giubileo. La gara consisteva in una marcia sui 20 chilometri che partiva da Porta Pia per poi arrivare a Porta del Popolo. I laziali si piazzano fra il terzo ed il sesto posto, vincono la medaglia d'oro per la categoria a squadre: \u00e8 il primo trofeo vinto dalla Polisportiva biancoceleste.\nI titoli italiani vinti attualmente dalla Polisportiva sono pi\u00f9 di 80, mentre quelli individuali conquistati sono oltre 600, mentre nelle categorie minori e nei settori giovanili sono circa 1000.\nLe medaglie conquistate dagli atleti del sodalizio biancoceleste in competizioni ufficiali, quali Campionati del Mondo, d'Europa e Giochi olimpici, sono numerose, basti pensare che sono 49 le medaglie d'oro vinte nel corso di queste manifestazioni sportive.\nNumerosi sono stati gli atleti di spicco che hanno indossato i colori biancocelesti e regalato titoli nelle varie discipline sportive, come il \"Campionissimo\" Fausto Coppi nel ciclismo, Giulio Glorioso nel baseball, Abdul Jeelani nel basket, Renzo Nostini nella scherma e Carlo Pedersoli (in arte Bud Spencer) nel nuoto.\nPresidenti generali.\nDi seguito \u00e8 presente l'elenco completo dei presidenti generali della Polisportiva S.S. Lazio, dalla fondazione ad oggi:\nStruttura.\nLa polisportiva biancoceleste, la pi\u00f9 antica e la pi\u00f9 grande d'Europa, \u00e8 composta da oltre 80 tra sezioni sportive ed attivit\u00e0 associate: nel dicembre 2011, la Lazio Master Calcio a 5 \u00e8 stata eletta socio onorario. \nLa presidenza generale della Polisportiva S.S. Lazio \u00e8 attualmente affidata ad Antonio Buccioni, dal 2005 al timone del sodalizio biancoceleste, mentre presidente onorario \u00e8 Emmanuele Francesco Maria Emanuele.\nVice presidenti sono Federico Eichberg (vicario), Vincenzo Albini, Massimo Moroli e Gianluca Pollini.\nSegretario generale \u00e8 Angelo Franz\u00e8 mentre il Tesoriere \u00e8 Paolo Marzano; sono stati invece nominati membri del Comitato di Presidenza: Franco Anzidei, Fabio Bonifazi, Mario Castrucci, Andrea Dalla Ragione, Pierpaolo Maio, Martino Pota, Francesco Rossi e Stefano Tagliaferri.\nLa sede ufficiale della Polisportiva S.S. Lazio, per decenni all'interno dello Stadio Flaminio, attualmente, in attesa che venga inaugurata la nuova ubicazione che sar\u00e0 nel centro storico di Roma, pu\u00f2 essere considerata nei locali del Circolo Canottieri Lazio, sito in Lungotevere Flaminio, 25.\nLa polisportiva biancoceleste \u00e8 membro fondatore dell\"'European Multisport Club Association (EMCA)\", varata per iniziativa della S.S. Lazio a Bruxelles il 9 gennaio 2013, anniversario della fondazione del sodalizio capitolino.\nIn numero totale, la Societ\u00e0 Sportiva Lazio conta circa atleti iscritti, i quali, nel corso della storia ultracentenaria della societ\u00e0, hanno regalato ai colori biancocelesti numerosi titoli e medaglie. I suddetti atleti possono contare sull'apporto di 400 tecnici e altrettanti dirigenti.\nIl 23 febbraio 2021, nell'anno del centenario della costituzione in ente morale della societ\u00e0 biancoceleste, sulla base di specifica delibera del Consiglio Generale della Polisportiva S.S. Lazio viene inaugurata la nascita della ONLUS \"Fondazione S.S. Lazio 1900\", presidenziata dall'ex canottiera Gabriella Bascelli, per promuovere attraverso iniziative sportive e culturali stili di vita centrati sulla salute e il rispetto per l'ambiente, l\u2019inclusione e integrazione sociale contro ogni forma di discriminazione ed emarginazione, oltre al Welfare di comunit\u00e0 con diffusione di attivit\u00e0 culturali di interesse sociale e con finalit\u00e0 educativa.\nSezioni.\nDi seguito \u00e8 presente l'elenco delle discipline amministrate dalla Polisportiva S.S. Lazio:\nRiconoscimenti.\nLa S.S. Lazio fu eretta in Ente Morale con Regio Decreto del 2 giugno 1921 n\u00b0907 per volont\u00e0 dell'allora Ministro della Pubblica Istruzione On. Benedetto Croce. Questo importante e prestigioso riconoscimento fu dato alla societ\u00e0 romana poich\u00e9 i dirigenti dell'epoca decisero di trasformare il proprio campo da gioco in orto di guerra allo scopo di sfamare la popolazione durante il Primo Conflitto Mondiale.\nUno degli ultimi riconoscimenti ricevuti dalla Polisportiva S.S. Lazio \u00e8 stato il Premio Speciale Etica nello Sport 2009, conferitogli dalla Universit\u00e0 degli Studi di Roma \"Tor Vergata\" per il grande impegno nella diffusione dello sport e per il genuino interesse alla promozione di tutte le discipline sportive, oltre ogni condizione sociale, di razza e di religione."}
{"id": "1481362", "revid": "729019", "url": "https://it.wikipedia.org/wiki?curid=1481362", "title": "Ilyushin Il-86", "text": "LIlyushin Il-86 (in caratteri cirillici \u0418\u043b\u044c\u044e\u0448\u0438\u043d \u0418\u043b-86) \u00e8 stato un aereo sovietico di linea a lungo raggio costruito dall'OKB sovietico di S. V. Ilyushin.\nStoria.\nL'Ilyushin Il-86 \u00e8 stato il primo aereo wide body dell'Unione Sovietica. Annunciato nel 1971, il nuovo aereo fece il suo primo volo il 22 dicembre 1976. Nel giugno 1980 il prototipo dell'aereo nella livrea dell'Aeroflot \u00e8 stato presentato durante il Salone di Le Bourget. L'aereo entr\u00f2 in servizio nel dicembre del 1980 sulla rotta Mosca - Tashkent. Il capo del progetto dello sviluppo dell'aereo Ilyushin Il-86 era l'ingegnere sovietico Henrich Novozhilov (in russo: \u0413\u0435\u043d\u0440\u0438\u0445 \u041d\u043e\u0432\u043e\u0436\u0438\u043b\u043e\u0432).\nCaratterizzato da buone prestazioni, spazio merci e resistenza, l'aereo era per\u00f2 dotato di quattro propulsori di fabbricazione sovietica non potenti quanto quelli di fabbricazione statunitense in dotazione ad aerei di dimensioni simili.\nI passeggeri potevano salire a bordo per mezzo di scalette integrate nella fusoliera, accedendo al piano inferiore per lasciare i bagagli, per proseguire con una scala interna fino ai propri posti al piano superiore.\nOperatori civili.\nNon vi sono pi\u00f9 compagnie aeree di linea che ne usufruiscono. 3 esemplari dell'Ilyushin Il-86 sono presenti nella flotta delle Forze Armate della Russia.\nOperatori civili storici.\nIn passato \u00e8 stato utilizzato anche da:"}
{"id": "1481363", "revid": "125970011", "url": "https://it.wikipedia.org/wiki?curid=1481363", "title": "Prosindaco", "text": "Prosindaco, in Italia, \u00e8 un titolo utilizzato con vari significati.\n\u00c8 detto prosindaco, anche se la dizione non trova riscontro nella legge attualmente vigente, il consigliere comunale delegato dal sindaco a svolgere le sue funzioni di ufficiale del Governo, esclusa l'emanazione delle ordinanze contingibili ed urgenti, nei quartieri e nelle frazioni del comune di appartenenza. Nei comuni divisi in circoscrizioni di decentramento comunale, invece, la delega pu\u00f2 essere data esclusivamente al presidente del consiglio circoscrizionale.\nLa legge n. 142/1990, abrogata, prevedeva l'elezione di un prosindaco e di due \"consultori\" da parte dei cittadini residenti in un municipio, contestualmente all'elezione del consiglio del comune di appartenenza. Dopo la riforma operata dalla legge n. 265/99, ora confluita nel d.lgs. 267/2000 (art. 16), la disciplina dell'organizzazione e del funzionamento dei municipi \u00e8 demandata agli statuti e regolamenti comunali, sicch\u00e9 in sede legislativa il prosindaco e i consultori non sono pi\u00f9 citati.\nAlcuni statuti comunali prevedono la possibilit\u00e0 per il sindaco di attribuire il titolo puramente onorifico di prosindaco a un membro della giunta comunale.\nInfine, si usa talvolta denominare prosindaco il vicesindaco o l'assessore che sostituisce il sindaco in caso di assenza o impedimento. Anche in questo caso l'uso del termine non trova riscontro in sede legislativa."}
{"id": "1481391", "revid": "1543377", "url": "https://it.wikipedia.org/wiki?curid=1481391", "title": "Federazione calcistica del Ruanda", "text": "La Federazione calcistica del Ruanda (\"fra.\" F\u00e9d\u00e9ration Rwandaise de Football Amateur, acronimo FERWAFA) \u00e8 l'ente che governa il calcio in Ruanda.\nFondata nel 1972, si affili\u00f2 alla FIFA nel 1978 e alla CAF nel 1976. Ha sede nella capitale Kigali e controlla il campionato nazionale, la coppa nazionale e la Nazionale del paese."}
{"id": "1481392", "revid": "4711", "url": "https://it.wikipedia.org/wiki?curid=1481392", "title": "F\u00e9d\u00e9ration Rwandaise de Football Amateur", "text": ""}
{"id": "1481394", "revid": "1543377", "url": "https://it.wikipedia.org/wiki?curid=1481394", "title": "Federazione calcistica del Burundi", "text": "La Federazione calcistica del Burundi (in francese F\u00e9d\u00e9ration de Football du Burundi, in inglese National Football Association of Burundi, acronimo FFB) \u00e8 l'ente che governa il calcio in Burundi.\nFondata nel 1948, si affili\u00f2 alla FIFA e alla CAF nel 1972. Ha sede nella capitale Bujumbura e controlla il campionato nazionale, la coppa nazionale e la Nazionale del paese."}
{"id": "1481395", "revid": "4711", "url": "https://it.wikipedia.org/wiki?curid=1481395", "title": "F\u00e9d\u00e9ration de Football du Burundi", "text": ""}
{"id": "1481396", "revid": "339392", "url": "https://it.wikipedia.org/wiki?curid=1481396", "title": "Campionato di calcio del Burundi", "text": ""}
{"id": "1481397", "revid": "1543377", "url": "https://it.wikipedia.org/wiki?curid=1481397", "title": "Federazione calcistica della Repubblica Democratica del Congo", "text": "La Federazione calcistica della Repubblica Democratica del Congo (\"fra.\" F\u00e9d\u00e9ration Congolaise de Football-Association, acronimo FECOFA) \u00e8 l'ente che governa il calcio nella Repubblica Democratica del Congo.\nFondata nel 1919, si affili\u00f2 alla FIFA nel 1962,e alla CAF l'anno seguente. Ha sede nella capitale Kinshasa e controlla il campionato nazionale, la coppa nazionale e la Nazionale del paese. \nNel settembre 2021, l'Ispettorato generale delle finanze afferma di aver sventato un tentativo di appropriazione indebita di fondi pubblici. La F\u00e9cofa, la Federcalcio congolese, \u00e8 stata costretta a restituire quasi un milione di dollari acquistati in modo fraudolento. Questa somma \u00e8 stata inizialmente destinata all'organizzazione di un evento sportivo.\nAl suo attivo vanta due vittorie nella Coppa d'Africa, nel 1968 e 1974. Il campionato nazionale non professionistico si svolge a 14 squadre.\nLo stadio principale \u00e8 lo Stade des Martyrs, Kinshasa (80.000 spettatori).\nVittorie internazionali di club pi\u00f9 importanti:\n- 3 Champions League Africa (2 TP Mazembe, 1 Vita Club Kinshasa)\n- 1 Coppa delle Coppe Africana (TP Mazembe)"}
{"id": "1481398", "revid": "4711", "url": "https://it.wikipedia.org/wiki?curid=1481398", "title": "F\u00e9d\u00e9ration Congolaise de Football-Association", "text": ""}
{"id": "1481401", "revid": "729019", "url": "https://it.wikipedia.org/wiki?curid=1481401", "title": "Tour della Nazionale di rugby a 15 della Nuova Zelanda 1957", "text": "Nel 1957, la nazionale neozelandese di \"rugby a 15\" si reca in Australia per un tour dagli incredibili risultati: 13 successi in 13 partite (due test match) senza incontrare ostacoli nella corsa e mantenendo il possesso della Bledisloe Cup\nMatch finale.\nCome da tradizione si disputa un match al rientro contro una squadra neozelandese "}
{"id": "1481405", "revid": "228587", "url": "https://it.wikipedia.org/wiki?curid=1481405", "title": "Russell", "text": ""}
{"id": "1481407", "revid": "1543377", "url": "https://it.wikipedia.org/wiki?curid=1481407", "title": "Federazione calcistica della Guinea Equatoriale", "text": "La Federazione calcistica della Guinea Equatoriale (\"spa.\" Federaci\u00f3n Ecuatoguineana de F\u00fatbol, acronimo FEGUIFUT) \u00e8 l'ente che governa il calcio in Guinea Equatoriale.\nFondata nel 1919, si affili\u00f2 alla FIFA e alla CAF nel 1986. Ha sede nella capitale Malabo e controlla il campionato nazionale, la coppa nazionale e la Nazionale del paese."}
{"id": "1481408", "revid": "339392", "url": "https://it.wikipedia.org/wiki?curid=1481408", "title": "Campionato di calcio della Guinea Equatoriale", "text": ""}
{"id": "1481410", "revid": "4711", "url": "https://it.wikipedia.org/wiki?curid=1481410", "title": "Federaci\u00f3n Ecuatoguineana de F\u00fatbol", "text": ""}
{"id": "1481412", "revid": "12723765", "url": "https://it.wikipedia.org/wiki?curid=1481412", "title": "Scultura cubista", "text": ""}
{"id": "1481414", "revid": "124577741", "url": "https://it.wikipedia.org/wiki?curid=1481414", "title": "La Macina", "text": "La Macina \u00e8 un gruppo di canto popolare nato nel 1968 a Monsano in provincia di Ancona, su iniziativa di Gastone Pietrucci. Proprio all'ingresso del piccolo paese, c'era, da anni una vecchia macina in pietra abbandonata di fronte a un mulino dismesso, un centro vivace di aggregamento giovanile, da cui il gruppo prese il nome. Dopo pochi mesi il gruppo si scioglie, per ricostituirsi nel 1973. \nPietrucci inizia la ricerca sistematica nel settore della musica popolare direttamente da contadini, ex filandaie, anziani che ricordavano vecchi canti di lavoro, filastrocche, ballate, tra le provincia di Ancona e Macerata e lo spoletino.\nStoria del gruppo.\nAi primi anni '80 risale il primo LP \"Vene il sabado e vene il venere...\" (Madau Dischi, 1982), al quale venne assegnato il quali il Folkest di San Daniele del Friuli, il Folkermesse di Casale Monferrato e Giugno in cascina di Torino diretto da Franco Luc\u00e0 e poi al belga Dranouter Folk Festival.\nNel 1988, il gruppo celebra i venti anni di attivit\u00e0 con \"La \u201cGrande\u201d Macina on concerto (1968-1988: venti anni di \u201cmacina\u201d, macinato e\u2026 macinati!!\", svoltosi il 5-6 novembre al Teatro Vittorio Alfieri di Montemarciano\nNegli anni '90 vengono pubblicati gli album \"Angelo che me l'hai ferito 'l core...\" (M.C.M. Records, 1993), \"Je se vedea le porte dell'affanno...\" del 1998 e \"Silenzio, canta la Macina!\", doppio Cd di raccolta di canti dei primi 30 anni di attivit\u00e0 del gruppo (1968-1998) del 1999. In questi anni La Macina \u00e8 presente in vari Festivals popolari, tra i pi\u00f9 significativi: Rassegna Benevento Citt\u00e0 Spettacolo (1990), 18^ Rassegna internazionale Musica dei Popoli di Firenze (1993), Quinto Festival Luso-Italiano Arte e Cultura (Portogallo, 1997) e Capoverde (1999).\nDa ricordare i lavori del Gruppo, su i quattro cantautori che hanno fatto la storia della musica leggera italiana: \"Da Bocca di Rosa a Catarinella. Il mondo popolare di de Andr\u00e9 e de La Macina\" (1999); \"L'espressione di un volto per caso. Per Luigi Tenco\" voce narrante, Francesco Scarabicchi, con la partecipazione straordinaria di L.M. Ambaradan e Gang (Marino &amp; Sandro Severini) 2000; \"Sono bello, bellissimo, il pi\u00f9 bravo e non perdono. La Macina per Piero Ciampi\", voce narrante, Enrico de Angelis, 2005 (lavoro con il quale ha partecipato al \"Premio Ciampi Citt\u00e0 di Livorno\", 2006); \"La polvere si alza. Luigi Tenco-Piero Ciampi-Fabrizio De Andr\u00e9\", voce narrante Francesco Scarabicchi, con la partecipazione straordinaria dei Gang (Marino &amp; Sandro Severini), 2006; \"Nel blu dipinto di blu. A Domenico ' Mim\u00ec' nel 51\u00ba anniversario di 'Volare\", di e regia di Paolo Pirani, 2009.\nIn questi anni vengono pubblicati gli album della trilogia \"Aedo malinconico ed ardente, fuoco ed acque di canto\", Canti della cultura orale marchigiana, con la partecipazione straordinaria di Rossana Casale, Giovanna Marini, Marino e Sandro Severini (Gang), Riccardo Tesi vol. I, 2002; \"Aedo malinconico ed ardente, fuoco ed acque di canto\", Canti della cultura orale marchigiana, con la partecipazione straordinaria di Giovanna Marini, Moni Ovadia, Federico Mondelci, Marino e Sandro Severini (Gang), All\u00ec Caracciolo, vol. II, 2006; \"Aedo malinconico ed ardente, fuoco ed acque di canto\", Canti della cultura orale marchigiana ed altri percorsi, con la partecipazione straordinaria di Banda Osiris, Marino e Sandro Severini (Gang), Marco Poeta, Ambrogio Sparagna, \"Scuola Musicale G.B. Pergolesi di Jesi\" diretta dal Maestro Stefano Campolucci, vol. III, 2010 e Macina-Gang, \"Nel tempo e oltre, cantando\", del 2004 in collaborazione con il gruppo \"Gang\", considerati i lavori di svolta e pi\u00f9 significativi de La Macina.\nLa Macina nel 2008 ha festeggiato i suoi 40 anni di attivit\u00e0; l'apice dei festeggiamenti per questo compleanno si sono avuti il 30 agosto in occasione della serata conclusiva della 23\u00aa edizione del Monsano Folk Festival del 2008 con un \"Concerto-maratona\" che ha visto protagonisti tutti coloro che in questi quattro decenni hanno collaborato e dato vita al gruppo e successivamente nello spettacolo \"La Macina: un canto d'amore lungo 40 anni\" al Teatro delle Muse di Ancona il 10 novembre 2008 che ha visto avvicendarsi sul palco a fianco del gruppo alcuni degli artisti precedentemente citati: Giovanna Marini, Rossana Casale, Riccardo Tesi, Moni Ovadia, i Gang, Federico Mondelci, Enzo Cucchi, Regia di All\u00ec Caracciolo.\nA quasi cinquant'anni di attivit\u00e0, Gastone Pietrucci e La Macina, hanno registrato il loro primo Cd live, \"La Macina. Nel vivo di una lunga storia\" (2016), un cd-book edito da squi[libri] (realizzato grazie ad una trionfale campagna di crowdfunding) con allegato anche un DVD, \"Gastone, se canti, te lega\", di Filippo Paolasini e Paola Ricci, documentario che racconta dalla viva voce di Gastone Pietrucci, attraverso i vari luoghi della ricerca nel territorio marchigiano, gli incontri con i pi\u00f9 importanti dei suoi \"informatori\".\nNel 2018 il gruppo ha celebrato i 50 anni di attivit\u00e0.\nInoltre il Gruppo ha pubblicato il suo doppio cd antologico Opu minus. La Macina pietra su pietra, presentato con un grande concerto al Teatro \"Pergolesi\" di Jesi, con la partecipazione straordinaria de i Gang (Marino e Sandro Severini), Marco Poeta, chitarra 12 corde, Samuele Garofoli, tromba, il Maestro Stefano Campolucci, All\u00ec Caracciolo e Maria Novella Gobbi dello Sperimentale Teatro A e Claudio Mangialardi, violoncelli.\nPremio alla Carriera \"Citt\u00e0 di Loano\" a Gastone Pietrucci e a La Macina.\nIl 24 Luglio 2018 a Loano (Savona), nell'ambito del 14\u00ba Premio Nazionale \"Citt\u00e0 di Loano\" per la Musica Tradizionale Italiana, \u00e8 stato conferito a Gastone Pietrucci e a La Macina, il Premio alla Carriera 2018, con la seguente motivazione: \"\"Ricerca e riproposta, tradizione e creazione si frantumano e mescolano fino a diventare indistinguibili sotto la forza antica della Macina, Gruppo di Ricerca e Canto Popolarre Marchigiano fondato da Gastone Pietrucci nel 1968, cinquant'anni fa esatti. Da allora, da quell' \"altro\" sessantotto, Gastone e la sua Macina hanno attraversato da protagonisti la musica italiana, proseguendo l'attivit\u00e0 di ricerca sulla tradizione popolare delle Marche e portandola sui palchi della canzone d'autore (con gli album \"Aedo malinconico ed ardente, fuoco ed acque di canto\"), del rock (grazie alla collaborazione con i Gang e l'album \"Nel tempo ed oltre cantando\") e perfino della musica classica e del jazz, sempre nel segno del confronto e dello scambio tra generazioni e linguaggi diversi\"."}
{"id": "1481420", "revid": "827882", "url": "https://it.wikipedia.org/wiki?curid=1481420", "title": "Grande Sonata &quot;Les quatre Ages&quot;", "text": "La Grande Sonate pour piano \u00ab Les Quatre \u00c2ges de la vie \u00bb (Grande sonata \u00ab Le quattro et\u00e0 della vita \u00bb) op. 33, \u00e8 una sonata per pianoforte composta da Charles-Valentin Alkan, pubblicata nel 1847 e dedicata al padre del musicista, Alkan Morhange. Il lavoro \u00e8 costituito da 50 pagine a stampa, 1121 battute, circa 45 minuti di musica (pi\u00f9 o meno le dimensioni della Sonata op. 106 di Beethoven).\n\u00c8 formata da quattro movimenti:\nIl titolo della sonata si riferisce ai sottotitoli dati ad ogni movimento che ritraggono l'uomo a 20, 30, 40 e 50 anni di et\u00e0. La sequenza dei movimenti \u00e8 diversa dalla tipica sonata classica, nel senso che il tempo diviene progressivamente pi\u00f9 lento; se questo rallentamento \u00e8 tuttavia logico, pu\u00f2 per\u00f2 risultare sconcertante per un pubblico abituato ai finali trionfali.\nUna volta accettato il \"programma\" della sonata tutta la musica diventa evidente: l'entrata roboante nella vita adulta con le sue speranze e l'impazienza (20 anni. Molto veloce); la complessit\u00e0 dell'uomo nel pieno del suo vigore, con la sfida del Dottor Faust a Mefistofele e la dolce canzone di Margherita (30 anni (Quasi Faust). Abbastanza veloce); la pace e la tranquillit\u00e0 della vita in famiglia e le meditazioni dell'et\u00e0 matura (40 anni (Felice vita familiare). Lentamente); la tristezza, la nostalgia e i tristi sentimenti della vecchiaia, rappresentati dalla sconfitta di Prometeo (50 anni (Prometeo incatenato). Estremamente lento)."}
{"id": "1481421", "revid": "339392", "url": "https://it.wikipedia.org/wiki?curid=1481421", "title": "Doppia penetrazione", "text": ""}
{"id": "1481423", "revid": "102800733", "url": "https://it.wikipedia.org/wiki?curid=1481423", "title": "Doppia penetrazione anale", "text": ""}
{"id": "1481428", "revid": "110157", "url": "https://it.wikipedia.org/wiki?curid=1481428", "title": "Bistre\u021b", "text": "Bistre\u021b \u00e8 un comune della Romania di 4.275 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 4 villaggi: Bistre\u021b, Bistre\u021bu Nou, Br\u00e2ndu\u0219a, Plosca."}
{"id": "1481429", "revid": "287204", "url": "https://it.wikipedia.org/wiki?curid=1481429", "title": "Bistret", "text": ""}
{"id": "1481430", "revid": "827882", "url": "https://it.wikipedia.org/wiki?curid=1481430", "title": "TSN Top 50 CFL Players", "text": "I TSN Top 50 CFL Players sono una lista dei 50 pi\u00f9 grandi giocatori della storia della Canadian Football League, scelti da una giuria di 60 giocatori CFL, allenatori attuali e passati, dirigenti e giornalisti nel 2006. La giuria fu riunita dal canale sportivo TSN in collaborazione con la CFL. I risultati furono annunciati in occasione della Grey Cup 2006 a Winnipeg, Manitoba.\nI Top 50.\nLa giuria ha votato su una lista di 185 giocatori, compresi 119 inclusi nel Canadian Football Hall of Fame sulla base di prestazioni dal 1945 e 66 altri identificati in un processo durato tre mesi. Ecco di seguito la lista stilata dai giurati."}
{"id": "1481433", "revid": "1776051", "url": "https://it.wikipedia.org/wiki?curid=1481433", "title": "Boto\u0219e\u0219ti-Paia", "text": "Boto\u0219e\u0219ti-Paia \u00e8 un comune della Romania di 937 abitanti, ubicato nel distretto di Dolj, nella regione storica dell'Oltenia."}
{"id": "1481434", "revid": "287204", "url": "https://it.wikipedia.org/wiki?curid=1481434", "title": "Botosesti-Paia", "text": ""}
{"id": "1481435", "revid": "647919", "url": "https://it.wikipedia.org/wiki?curid=1481435", "title": "Botosesti Paia", "text": ""}
{"id": "1481436", "revid": "1791", "url": "https://it.wikipedia.org/wiki?curid=1481436", "title": "Effetto zener", "text": ""}
{"id": "1481439", "revid": "1305772", "url": "https://it.wikipedia.org/wiki?curid=1481439", "title": "Brabova", "text": "Brabova \u00e8 un comune della Romania di 1.623 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 6 villaggi: Brabova, Caraiman, Mosna, R\u0103chita de Jos, Urdini\u021ba, Voita."}
{"id": "1481441", "revid": "486946", "url": "https://it.wikipedia.org/wiki?curid=1481441", "title": "Sukhe-Bator", "text": ""}
{"id": "1481443", "revid": "110157", "url": "https://it.wikipedia.org/wiki?curid=1481443", "title": "Bralo\u0219ti\u021ba", "text": "Bralo\u015fti\u0163a \u00e8 un comune della Romania di 3.935 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 6 villaggi: Bralo\u0219ti\u021ba, Ciocanele, Sfircea, Schitu, Valea F\u00e2nt\u00e2nilor, Racovi\u021ba."}
{"id": "1481444", "revid": "287204", "url": "https://it.wikipedia.org/wiki?curid=1481444", "title": "Bralostita", "text": ""}
{"id": "1481445", "revid": "80717311", "url": "https://it.wikipedia.org/wiki?curid=1481445", "title": "Pongo (geografia)", "text": "Un pongo (dal Quichua \"puncu\" e dall'Aymara \"ponco\", che significa \"porta\") \u00e8 un tipo di canyon o gola situata lungo i fiumi peruviani, specialmente lungo il Rio Mara\u00f1on e i suoi affluenti. "}
{"id": "1481451", "revid": "110157", "url": "https://it.wikipedia.org/wiki?curid=1481451", "title": "Bratovoe\u0219ti", "text": "Bratovoe\u0219ti \u00e8 un comune della Romania di 3.393 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 4 villaggi: B\u0103do\u0219i, Bratovoe\u0219ti, Georocu Mare, Prunet."}
{"id": "1481452", "revid": "287204", "url": "https://it.wikipedia.org/wiki?curid=1481452", "title": "Bratovoesti", "text": ""}
{"id": "1481455", "revid": "110157", "url": "https://it.wikipedia.org/wiki?curid=1481455", "title": "Br\u0103de\u0219ti (Dolj)", "text": "Br\u0103de\u015fti \u00e8 un comune della Romania di 4.586 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 6 villaggi: Br\u0103de\u0219ti, Br\u0103de\u0219tii B\u0103tr\u00e2ni, Meteu, Piscani, R\u0103carii de Jos, Tatomire\u0219ti."}
{"id": "1481456", "revid": "404338", "url": "https://it.wikipedia.org/wiki?curid=1481456", "title": "Passi", "text": ""}
{"id": "1481458", "revid": "256896", "url": "https://it.wikipedia.org/wiki?curid=1481458", "title": "Traghetto sullo Stretto di Messina", "text": ""}
{"id": "1481460", "revid": "116599661", "url": "https://it.wikipedia.org/wiki?curid=1481460", "title": "Ferrovie della Calabria", "text": "Ferrovie della Calabria (FC) \u00e8 una societ\u00e0 a responsabilit\u00e0 limitata nata in seguito allo scorporo della parte delle Ferrovie Calabro Lucane costituita da alcune linee a scartamento ridotto il cui percorso cade interamente nel territorio regionale calabrese.\nSettori di attivit\u00e0.\nL'impresa opera sia in qualit\u00e0 di gestore dell'infrastruttura sia di impresa ferroviaria sulla rete a scartamento ridotto della Calabria.\nOltre a ci\u00f2 FC gestisce anche alcune autolinee di interesse regionale.\nStoria.\nLa societ\u00e0 Ferrovie della Calabria S.r.l. fu fondata il 1\u00ba gennaio 2001 in sostituzione della omonima Gestione commissariale governativa istituita nel 1989 in seguito alla suddivisione in due comparti delle ex Ferrovie Calabro Lucane.\nIl 1\u00ba gennaio 2013 la propriet\u00e0 pass\u00f2 dal Ministero dei trasporti alla Regione Calabria.\nDati societari.\nRete ferroviaria.\nLa rete gestita da Ferrovie della Calabria \u00e8 costituita da due gruppi di linee a scartamento 950 mm, non elettrificate:\nLinee cosentine:\nLinee taurensi:\nParco rotabili.\nPer svolgere il servizio ferroviario FC dispone di un eterogeneo parco di veicoli ferroviari proveniente in parte dalla precedente gestione FCL e in parte composto da veicoli ordinati sotto la nuova gestione regionale.\nPecularit\u00e0 di tale materiale \u00e8 la presenza si alcuni veicoli attrezzati per viaggiare sulla tratta a cremagliera di Catanzaro.\nFunicolare di Catanzaro e funivie silane.\nA Ferrovie della Calabria fino a luglio 2015 era affidata la gestione della funicolare di Catanzaro, di propriet\u00e0 comunale. Successivamente la gestione \u00e8 stata affidata all'AMC spa di Catanzaro.\nDal dicembre 2001, inoltre, le FC hanno assunto altres\u00ec la gestione degli impianti di risalita di Camigliatello, Lorica e Ciricilla. A completare il servizio della cabinovia esiste un servizio bus navetta dalla stazione FC di Camigliatello Silano agli impianti, tramite autobus di propriet\u00e0 delle FC.\nLinee automobilistiche.\nLe linee automobilistiche operate da FC collegano localit\u00e0 poste nelle cinque province calabresi in dipendenza dai \"centri automobilistici\" di Castrovillari, Catanzaro, Cosenza, Gioia Tauro, Petilia Policastro, Marina di Gioiosa Ionica e Vibo Valentia. Parte di tali relazioni nacquero come servizi sostitutivi delle ex Ferrovie Calabro Lucane, sfruttandone i fabbricati ferroviari come autostazioni.\nLa rete su gomma FC conta circa novanta autolinee interurbane e i tre servizi urbani (Vibo Valentia, Castrovillari e Gioia Tauro), per un totale di circa 1500 corse giornaliere.\nSociet\u00e0 partecipate.\nNel 2006 vennero costituite le partecipate Ferloc e la Fersav; nel 2013 per effetto di una scissione parziale asimmetrica, le quote della partecipata Ferloc (che da quella data rest\u00f2 di propriet\u00e0 del socio di minoranza) tornarono a FC che contestualmente acquis\u00ec la piena propriet\u00e0 di Fersav.\nAutostazioni e parcheggi di interscambio.\nLe Ferrovie della Calabria gestiscono le autostazioni di Cosenza e Castrovillari nonch\u00e9 alcuni parcheggi di interscambio presso la stazione di valle della Funicolare di Catanzaro (650 posti auto), la stazione di Catanzaro Lido (250 posti auto), la stazione di Cosenza Centro (100 posti auto), l'autostazione di Cosenza (60 posti auto) e l'autostazione di Castrovillari (80 posti auto)."}
{"id": "1481461", "revid": "1305772", "url": "https://it.wikipedia.org/wiki?curid=1481461", "title": "Breasta", "text": "Breasta \u00e8 un comune della Romania di 4.003 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 7 villaggi: Breasta, Cotu, Crovna, F\u0103get, Obedin, Ro\u0219ieni, Valea Lungului."}
{"id": "1481462", "revid": "1611320", "url": "https://it.wikipedia.org/wiki?curid=1481462", "title": "La giara", "text": "La giara \u00e8 una commedia in un atto unico del 1916 di Luigi Pirandello ripresa da una sua novella (\"La giara\") composta nel 1906 pubblicata nel 1909 sul \"Corriere della Sera\" e edita nella raccolta \"Novelle per un anno\" nel 1917.\nLa storia rappresentata ripercorre con umorismo molti dei temi cari allo scrittore agrigentino, tra cui la molteplicit\u00e0 dei punti di vista, l'ambiente siciliano e i conflitti interpersonali.\nSi tratta di caratteristiche che ritroviamo nella rielaborazione in dialetto agrigentino operata da Pirandello nell'ottobre del 1916 per un breve adattamento teatrale in un atto unico che venne rappresentato per la prima volta a Roma nel Teatro nazionale il 9 luglio del 1917 dalla Compagnia di Angelo Musco. Il pezzo ritorn\u00f2 sul palcoscenico a Roma in lingua italiana alcuni anni dopo (il 30 marzo del 1925, con una versione scritta presumibilmente nello stesso anno).\nTrama.\nDon Loll\u00f2 Zirafa, il protagonista della vicenda, \u00e8 un proprietario terriero ricco e taccagno, che ovunque vede nemici che vogliono depredarlo della sua \"roba\" e che, essendo di carattere piuttosto litigioso, non perde occasione di citare in giudizio i suoi presunti avversari, spendendo una fortuna in liti e facendo spesso perdere la pazienza al suo avvocato che non vede l'ora di toglierselo di torno.\nDopo l'acquisto di una enorme giara per conservare l'olio della nuova raccolta, accade un fatto strano: per ragioni misteriose il grosso recipiente viene ritrovato, da nuovo di zecca, perfettamente spaccato in due, fatto questo che fa montare Zirafa su tutte le furie.\nLa giara potr\u00e0 essere riparata solo da Zi' Dima Licasi, un artigiano del posto specializzato nella riparazione di recipienti, che si vanta di avere inventato un suo segreto mastice miracoloso, che appena ha fatto presa nulla riesce a staccare. Ma Don Lol\u00f2 non si fida ed insiste affinch\u00e9 il conciabrocche renda pi\u00f9 sicura la saldatura rafforzandola con dei punti di filo di ferro. Ci\u00f2 colpisce profondamente l'artigiano nel suo orgoglio: convinto che i suoi meriti siano sottovalutati, egli \u00e8 infatti sicuro che il suo prodigioso mastice sia pi\u00f9 che sufficiente a fare un buon lavoro. Comunque, costretto ad obbedire al padrone ed in preda all'ira, Zi' Dima si mette all'interno della giara per eseguire pi\u00f9 comodamente il suo intervento. Si dimentica per\u00f2 che la giara \u00e8 molto panciuta ma ha un collo molto stretto. Cos\u00ec, terminata la riparazione, rester\u00e0 bloccato all'interno.\nNe nasce subito una lite: Zi' Dima vuole in ogni caso essere pagato per la perfetta riparazione, e lo Zirafa si dichiara disposto a pagarlo ma vuole essere risarcito per il fatto che per liberarlo bisogner\u00e0 rompere completamente la giara. Don Lol\u00f2 infatti decide di pagare il conciabrocche per il suo lavoro, non per senso di giustizia, ma per non essere in torto di fronte alla legge. Zi' Dima non cede e, ricevuto il suo compenso, rifiuta di pagare qualsiasi risarcimento. Non sapendo come risolvere la situazione, don Lol\u00f2 si rivolge per l'ennesima volta al suo avvocato che gli consiglia di liberare Zi' Dima, altrimenti correr\u00e0 il rischio di essere accusato di sequestro di persona.\nIl parere non riceve affatto l'approvazione dello Zirafa, che ritiene Zi' Dima responsabile di essersi balordamente imprigionato da solo nella giara, che, una volta rotta per liberarlo, non potr\u00e0 pi\u00f9 essere riparata. Il cocciuto conciabrocche, a sua volta, si rifiuta di risarcirlo affermando di essere entrato nella giara proprio per mettere i punti che don Lol\u00f2 aveva tanto preteso: se si fosse fidato esclusivamente del suo mastice miracoloso, ora avrebbe la sua giara come nuova. Piuttosto che pagare, preferisce restare dentro la giara, dove dice di trovarsi benissimo; e l\u00ec infatti passer\u00e0 tranquillamente e allegramente la notte, fra canti e balli dei contadini ai quali, servendosi proprio del denaro ricevuto da Don Lol\u00f2, ha offerto vino e cibarie. In preda alla rabbia, per il danno e la beffa, Don Lol\u00f2 Zirafa finisce per tirare un poderoso calcio alla giara, che rotoler\u00e0 andando a rompersi definitivamente contro un albero e Zi' Dima, cos\u00ec involontariamente liberato, avr\u00e0 partita vinta.\nTematiche pirandelliane.\nNella novella come nella commedia, traspare chiaramente la tematica della \"roba\", ripresa dal Verismo verghiano, descritta con il morboso attaccamento di Don Lol\u00f2 ai beni materiali: la sua funzione nella commedia, comunque, supera la visione del realismo verista, creando invece un effetto tragicomico.\nAlla figura di Don Lol\u00f2 viene contrapposta quella di Zi' Dima, privo di poteri e risorse materiali, ma consapevole della dignit\u00e0 del lavoro che egli esegue con onest\u00e0 e scrupolo e che considera unico per l'uso di quello che egli ritiene come una sorta di bene intellettuale: il suo miracoloso mastice.\nNel rapporto antitetico tra due figure completamente diverse, entrambe poco consce dei propri limiti, ma accomunate dalla stessa cocciutaggine contadina e mosse dai loro istinti, Pirandello riesce a creare una comicit\u00e0 basata su una situazione grottesca: una circostanza nella quale ciascuno dei due diventa al contempo debitore e creditore dell'altro.\nDato che nessuno dei due contendenti pu\u00f2 o vuole andare incontro all'altro, si arriva ad una situazione di stallo in cui non \u00e8 pi\u00f9 possibile distinguere chi abbia torto e chi ragione. Si tratta di un paradosso paragonabile a quello che ritroviamo ne \"Il giuoco delle parti\" pirandelliano.\nTrasposizioni cinematografiche e teatrali.\nNe furono in seguito tratte due versioni cinematografiche: la prima, del 1954 venne diretta da Giorgio P\u00e0stina ed inserita nel film a episodi \"Questa \u00e8 la vita\"; la seconda, del 1984 venne inserita nel film a episodi \"Kaos\", dei fratelli Taviani.\nNell'autunno del 1924 i Ballets su\u00e9dois misero in scena a Parigi un balletto, derivato dalla novella, su musica di Alfredo Casella, con costumi e scenografie di Giorgio de Chirico.\nNel 1982 il drammaturgo berbero Abdellah Mohia ne ha tratto un riuscito adattamento in cabilo, dal titolo \"Tacbaylit\", che ha riscosso molto successo ed \u00e8 tuttora uno dei pezzi pi\u00f9 rappresentati di questo autore."}
{"id": "1481466", "revid": "481666", "url": "https://it.wikipedia.org/wiki?curid=1481466", "title": "Il grande amore", "text": ""}
{"id": "1481467", "revid": "110157", "url": "https://it.wikipedia.org/wiki?curid=1481467", "title": "Bucov\u0103\u021b (Dolj)", "text": "Bucov\u0103\u0163 \u00e8 un comune della Romania di 3.992 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 7 villaggi: Bucov\u0103\u021b, C\u00e2rligei, Italieni, Leamna de Jos, Leamna de Sus, Palilula, S\u0103rb\u0103toarea."}
{"id": "1481470", "revid": "438678", "url": "https://it.wikipedia.org/wiki?curid=1481470", "title": "Il grande amore (film 1939)", "text": "\"Il grande amore (The Old Maid)\" \u00e8 un film del 1939 diretto da Edmund Goulding.\nTrama.\nAi tempi della Guerra Civile due cugine amano lo stesso uomo che purtroppo morir\u00e0 durante la guerra. Al termine, una delle due si ritrova con una figlia illegittima, l'altra la soccorrer\u00e0 adottando la piccola, e la vera madre si rassegner\u00e0 a fare la zia..."}
{"id": "1481471", "revid": "599013", "url": "https://it.wikipedia.org/wiki?curid=1481471", "title": "Whitecraig", "text": "Whitecraig \u00e8 un villaggio scozzese nella periferia di Edimburgo. \u00c8 stata da poco incorporata nell'area amministrativa dell'East Lothian."}
{"id": "1481474", "revid": "110157", "url": "https://it.wikipedia.org/wiki?curid=1481474", "title": "Bulze\u0219ti", "text": "Bulze\u0219ti \u00e8 un comune della Romania di 1.725 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 10 villaggi: Bulze\u0219ti, Fr\u0103\u021bila, Gura Racului, \u00cenfr\u0103\u021birea, Piscu Lung, Poienile, Prejoi, S\u0103li\u0219te, Secule\u0219ti, Stoice\u0219ti."}
{"id": "1481475", "revid": "287204", "url": "https://it.wikipedia.org/wiki?curid=1481475", "title": "Bulzesti", "text": ""}
{"id": "1481476", "revid": "767487", "url": "https://it.wikipedia.org/wiki?curid=1481476", "title": "Fontana di Santa Lucia (Napoli)", "text": "La fontana di Santa Lucia \u00e8 una delle fontane monumentali di Napoli ed \u00e8 situata nella Villa Comunale (gi\u00e0 Villa Reale).\nStoria.\n\u00c8 una fontana tipicamente manierista, progettata dall'ingegnere Alessandro Ciminiello e costruita nel 1606 da Michelangelo Naccherino e Tommaso Montani con la collaborazione di Girolamo D'Auria e Vitale Finelli per volere del vicer\u00e9 Giovanni Alfonso Pimentel d'Errera duca di Benavente. Essa in origine era collocata sul lungomare del borgo di Santa Lucia, da cui la fontana prende il nome.\nBernardo De Dominici riferisce erroneamente che la fontana sarebbe stata voluta dal vicer\u00e9 Don Pedro di Toledo e realizzata da Giovanni Domenico D'Auria sotto la supervisione del suo maestro Giovanni da Nola, il quale avrebbe scolpito le ricche decorazioni. Tuttavia solo nel 1606 la fontana sarebbe stata assemblata. Da quanto affermato dal De Dominici (che fu riportato anche da Carlo Celano) invalse la denominazione di questa fontana come \"fontana Merliana\" o \"del Merliano\". In seguito a successive ricerche ben pi\u00f9 approfondite la ricostruzione del De Dominici \u00e8 stata bollata come invenzione.\nNel 1620 la fontana fu abbellita e spostata pi\u00f9 avanti verso il mare per volere del vicer\u00e9 cardinale Gaspare Borgia.\nNel 1845 Ferdinando II promosse lavori di risistemazione della strada di Santa Lucia e il restauro della fontana. Questo fu affidato all'architetto Carlo Bonucci, il quale sostitu\u00ec alcuni elementi danneggiati. Sia la risistemazione della strada che il restauro della fontana furono ricordati con due lapidi poste sulla stessa fontana, il cui testo fu dettato da Bernardo Quaranta. Nella lapide sul restauro della fontana fu sancito l'errore del De Dominici perch\u00e9 affermava Giovanni da Nola esserne l'autore.\nNel 1895 venne rimossa da via Santa Lucia nell'ambito dei lavori di colmata a mare della borgata che non erano ancora terminati ai primi del Novecento. Fu collocata nella villa nel 1898.\nDettagli.\nIl monumento \u00e8 caratterizzato dalla ricchezza dei bassorilievi. La vasca in cui cade l'acqua fa da base alle tre parti di cui \u00e8 composta la fontana.\nLa parte centrale del monumento \u00e8 formata da un grande arco, in cui vi sono tre delfini su uno scoglio che reggono la tazza circolare, alla cui sommit\u00e0 vi \u00e8 lo stemma con l'iscrizione vicereale; questa \u00e8 sovrastata dal timpano triangolare con il relativo stemma.\nI delfini che reggono la tazza sono un'aggiunta del restauro del 1845. Prima di questo intervento reggevano la tazza delle sirene che stillavano acqua dalla bocca e dai seni.\nLe parti laterali sono caratterizzate da lapidi nella quale \u00e8 iscritta la storia della fontana. Alla base vi sono le vaschette, scolpite in forma di conchiglie. Nelle estremit\u00e0 laterali sono poste due cariatidi su delfini."}
{"id": "1481477", "revid": "110157", "url": "https://it.wikipedia.org/wiki?curid=1481477", "title": "Calop\u0103r", "text": "Calop\u0103r \u00e8 un comune della Romania di 3.890 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 5 villaggi: Belcinu, B\u00e2zd\u00e2na, Calop\u0103r, Panaghia, S\u0103lcu\u021ba."}
{"id": "1481478", "revid": "287204", "url": "https://it.wikipedia.org/wiki?curid=1481478", "title": "Calopar", "text": ""}
{"id": "1481483", "revid": "2110845", "url": "https://it.wikipedia.org/wiki?curid=1481483", "title": "Rub\u00e9n Sosa (fumettista)", "text": "Intraprese l'attivit\u00e0 professionale nel 1959 a Buenos Aires come assistente di Eugenio Zoppi in strisce quali \"Misterix\" di cui realizz\u00f2 le matite. Come disegnatore per l'editore Frontera, inizi\u00f2 la collaborazione con H\u00e9ctor Oesterheld: partecipa alla realizzazione di \"Ernie Pike\", un fumetto liberamente ispirato alla biografia del corrispondente di guerra statunitense Ernie Pyle, e di un fumetto western intitolato \"Mortimer\". Nel 1962 entr\u00f2 a far parte dell'organico della rivista \"Eternauta\" che pubblicava - tra altri - il celebre fumetto omonimo di fantascienza scritto da Oesterheld (\"L'Eternauta\") di cui Sosa realizz\u00f2 una decina di tavole che ne illustravano l'adattamento in prosa. Nello stesso periodo inizi\u00f2 a collaborare con case editrici internazionali quali DC Comics, Marvel Comics e Fleetway. \nNel 1976 si trasfer\u00ec in Italia per partecipare alla 12\u00aa edizione di Lucca Comics. In Italia svolse sia l'attivit\u00e0 professionale di illustratore e art director che l'avrebbe portato a specializzarsi nelle tecniche dell'acquarello e, nel 1986, a fondare una propria scuola di grafica a Brescia, sia quella di fumettista collaborando con Milano Libri Edizioni (\"Alter Alter\"), con Rizzoli (\"Corto Maltese\", \"Corrier Boys\", \"Vampirella\"), con la Casa Editrice Universo (\"Intrepido\", \"Il Monello\", \"Blitz\"), con Edizioni Dardo per \"Uomini e Guerra\" e la francese Dargaud (\"Charlie Mensuel\").\nDopo i molti anni passati a Brescia rientr\u00f2 in Argentina, dove decedette in seguito ad un'emorragia cerebrale. La sua ultima opera \"Tigres de Papier\" \u00e8 stata pubblicata postuma in Francia."}
{"id": "1481485", "revid": "256896", "url": "https://it.wikipedia.org/wiki?curid=1481485", "title": "Trasporti nello Stretto di Messina", "text": ""}
{"id": "1481486", "revid": "1776051", "url": "https://it.wikipedia.org/wiki?curid=1481486", "title": "Caraula", "text": "Caraula \u00e8 un comune della Romania di 2.517 abitanti, ubicato nel distretto di Dolj, nella regione storica dell'Oltenia."}
{"id": "1481487", "revid": "106908", "url": "https://it.wikipedia.org/wiki?curid=1481487", "title": "Distretto di Haga", "text": "Il \u00e8 uno dei distretti della prefettura di Tochigi, in Giappone.\nAttualmente fanno parte del distretto i comuni di Haga, Ichikai, Mashiko, Motegi e Ninomiya."}
{"id": "1481488", "revid": "1305772", "url": "https://it.wikipedia.org/wiki?curid=1481488", "title": "Carpen", "text": "Carpen \u00e8 un comune della Romania di 2.719 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 3 villaggi: Carpen, Cleanov, Geble\u0219ti."}
{"id": "1481492", "revid": "110157", "url": "https://it.wikipedia.org/wiki?curid=1481492", "title": "Castranova", "text": "Castranova \u00e8 un comune della Romania di 3.519 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Castranova e Pu\u021buri."}
{"id": "1481499", "revid": "103951904", "url": "https://it.wikipedia.org/wiki?curid=1481499", "title": "Catane", "text": "Catane \u00e8 un comune della Romania di 1.970 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Catane e Catanele Noi."}
{"id": "1481500", "revid": "767487", "url": "https://it.wikipedia.org/wiki?curid=1481500", "title": "Distretto di Kamitsuga", "text": "Il era uno dei distretti della prefettura di Tochigi, in Giappone.\nPrima della soppressione, ne faceva parte solo la cittadina di Nishikata. Il 1\u00ba ottobre 2011, Nishikata \u00e8 stata assorbita dalla municipalit\u00e0 di Tochigi e, a partire da tale data, il distretto di Kamitsuga ha cessato di esistere."}
{"id": "1481501", "revid": "237256", "url": "https://it.wikipedia.org/wiki?curid=1481501", "title": "Tatiana Nikolayeva", "text": ""}
{"id": "1481503", "revid": "123906060", "url": "https://it.wikipedia.org/wiki?curid=1481503", "title": "Wallyford", "text": "Wallyford \u00e8 una cittadina scozzese situata nel Lothian dell'est. Si trova vicino alla citt\u00e0 di Musselburgh e dista circa 7 miglia est da Edimburgo.\nSi trova lungo la linea ferroviaria \"Edinburgh - North Berwick\" (mantenuta dalla First ScotRail) ed \u00e8 quindi raggiungibile tramite l'omonima stazione. La cittadina si popol\u00f2 inizialmente grazie all'afflusso di minatori di carbone, in seguito molti lavoratori di Musselburgh ed Edimburgo ci si trasferirono. La cittadina \u00e8 chiamata simpaticamente dai suoi abitanti \"Il villaggio dei dannati\"."}
{"id": "1481504", "revid": "1305772", "url": "https://it.wikipedia.org/wiki?curid=1481504", "title": "C\u0103l\u0103ra\u0219i (Dolj)", "text": "C\u0103l\u0103ra\u015fi \u00e8 un comune della Romania di 6.396 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: C\u0103l\u0103ra\u0219i e S\u0103rata."}
{"id": "1481506", "revid": "1573940", "url": "https://it.wikipedia.org/wiki?curid=1481506", "title": "Distretto di Kawachi", "text": "Il \u00e8 uno dei distretti della prefettura di Tochigi, in Giappone.\nAttualmente il distretto comprende unicamente il comune Kaminokawa, in cui \u00e8 nato il maestro degli origami Akira Yoshizawa"}
{"id": "1481508", "revid": "287204", "url": "https://it.wikipedia.org/wiki?curid=1481508", "title": "Distretto di Calarasi", "text": ""}
{"id": "1481510", "revid": "767487", "url": "https://it.wikipedia.org/wiki?curid=1481510", "title": "Distretto di Nasu", "text": "Il \u00e8 uno dei distretti della prefettura di Tochigi, in Giappone.\nAttualmente fanno parte del distretto i comuni di Nasu e Nakagawa. Vi si trova la Villa imperiale di Nasu"}
{"id": "1481517", "revid": "1776051", "url": "https://it.wikipedia.org/wiki?curid=1481517", "title": "C\u00e2rcea", "text": "C\u00e2rcea \u00e8 un comune della Romania di 1.733 abitanti, ubicato nel distretto di Dolj, nella regione storica dell'Oltenia."}
{"id": "1481518", "revid": "287204", "url": "https://it.wikipedia.org/wiki?curid=1481518", "title": "Carcea", "text": ""}
{"id": "1481520", "revid": "1573940", "url": "https://it.wikipedia.org/wiki?curid=1481520", "title": "Distretto di Shimotsuga", "text": "Il \u00e8 uno dei distretti della prefettura di Tochigi, in Giappone.\nAttualmente fanno parte del distretto i comuni di Fujioka, Iwafune, Mibu, Nogi, \u014chira e Tsuga."}
{"id": "1481521", "revid": "1573940", "url": "https://it.wikipedia.org/wiki?curid=1481521", "title": "Distretto di Shioya", "text": "Il \u00e8 uno dei distretti della prefettura di Tochigi, in Giappone.\nAttualmente fanno parte del distretto i comuni di Shioya e Takanezawa."}
{"id": "1481522", "revid": "287204", "url": "https://it.wikipedia.org/wiki?curid=1481522", "title": "Alagna (disambigua)", "text": ""}
{"id": "1481525", "revid": "809148", "url": "https://it.wikipedia.org/wiki?curid=1481525", "title": "Centro internazionale di fisica teorica Abdus Salam", "text": "Il Centro internazionale di fisica teorica Abdus Salam (International Centre for Theoretical Physics, in sigla ICTP) \u00e8 un centro di ricerca che ha sede a Trieste, in localit\u00e0 Miramare.\nStoria.\nSotto impulso di Paolo Budinich e Claudio Villi, il centro \u00e8 stato fondato nel 1964 dal fisico Abdus Salam, originario del Pakistan, premio Nobel per la fisica nel 1979 per il suo importante contributo alla teoria dell'interazione elettrodebole. Salam, morto nel 1996, \u00e8 stato direttore del centro fino al 1993. In suo onore, il centro ha oggi il nome di Abdus Salam International Centre for Theoretical Physics.\nIl centro opera in base a un accordo tra il governo italiano e due agenzie delle Nazioni Unite: \nAttivit\u00e0.\nIl suo scopo \u00e8 quello di promuovere gli studi e le ricerche nel campo della fisica e della matematica, in particolar modo tra gli studenti e i ricercatori dei paesi in via di sviluppo, e di favorire lo scambio di idee e la collaborazione tra gli scienziati di tutti i paesi del mondo.\nL'istituto \u00e8 uno dei centri pi\u00f9 importanti della comunit\u00e0 scientifica internazionale."}
{"id": "1481527", "revid": "12724639", "url": "https://it.wikipedia.org/wiki?curid=1481527", "title": "Valle del Sesia", "text": ""}
{"id": "1481528", "revid": "256896", "url": "https://it.wikipedia.org/wiki?curid=1481528", "title": "ICTP", "text": ""}
{"id": "1481529", "revid": "1305772", "url": "https://it.wikipedia.org/wiki?curid=1481529", "title": "Editor", "text": ""}
{"id": "1481532", "revid": "256896", "url": "https://it.wikipedia.org/wiki?curid=1481532", "title": "International Centre for Theoretical Physics", "text": ""}
{"id": "1481533", "revid": "1543377", "url": "https://it.wikipedia.org/wiki?curid=1481533", "title": "Casi di pedofilia all'interno della Chiesa cattolica", "text": "Con casi di pedofilia all'interno della Chiesa cattolica \u2013 ovvero abusi sessuali su minori o possesso di materiale pedopornografico da parte di vescovi, sacerdoti, religiosi e catechisti appartenenti alla Chiesa cattolica \u2013 si intende una serie di episodi che hanno riscosso una vasta eco mediatica e una considerevole attenzione da parte dell'opinione pubblica internazionale a partire dal 2002 e in particolare tra il 2009 e il 2010.\nDescrizione e storia.\nL'interesse dei media nei confronti del fenomeno della pedofilia all'interno della Chiesa cattolica prende avvio negli Stati Uniti d'America, a Boston, a partire da gennaio del 2002, con l'inchiesta avviata dal quotidiano \"The Boston Globe\", il cui primo caso riguardava la condanna a dieci anni di carcere comminata a John J. Geoghan, un prete che aveva violentato un bimbo di dieci anni. Il giornale inizi\u00f2 a pubblicare resoconti di denunce, condanne, dimissioni e insabbiamenti di casi di pedofilia da parte di esponenti del clero cattolico. Nella sola Boston finirono sotto accusa 89 sacerdoti e rimossi dall'incarico pi\u00f9 di 55 preti: fu proprio l'estensione del fenomeno, oltre alla sua gravit\u00e0, a sconvolgere l'opinione pubblica.\nSi giunse sino al coinvolgimento dell'allora arcivescovo di Boston, il cardinale Bernard Francis Law. L'arcivescovo, accusato di aver permesso a diversi preti\u00a0\u2013 gi\u00e0 accusati di abusi sessuali su minori\u00a0\u2013 di continuare ad esercitare la propria opera in parrocchie non informate delle denunce pendenti sugli stessi sacerdoti, fu costretto a rassegnare le dimissioni nelle mani di Giovanni Paolo II il 13 dicembre 2002 (in un primo tempo respinte dallo stesso pontefice), dopo essersi scusato pubblicamente e aver fornito all'autorit\u00e0 giudiziaria i nomi di 90 sacerdoti responsabili di molestie a danno di minori. Il tribunale ordin\u00f2 la consegna di migliaia di documenti della Chiesa di Boston che rivelavano decenni di abusi sessuali da parte di sacerdoti. A seguito delle richieste di risarcimento, tre diocesi avviarono in pochi mesi la procedura di bancarotta: l'arcidiocesi di Portland, la diocesi di Tucson e la diocesi di Spokane. I numerosi casi di pedofilia, riguardanti abusi compiuti durante vari decenni precedenti, ottennero presto attenzione da parte dei maggiori mezzi di informazione statunitensi, sino a raggiungere un notevole rilievo anche internazionale.\nIn seguito una successiva crisi che interess\u00f2 anche l'Europa acquist\u00f2 un pi\u00f9 intenso rilievo mondiale nel biennio 2009-2010, coinvolgendo anche paesi come Irlanda, Austria, Italia, Belgio, Paesi Bassi, Germania, Svizzera, Spagna, Regno Unito, Francia e Malta. In particolare il caso irlandese fu oggetto di due inchieste governative sugli abusi sessuali: dopo aver ricevuto i vescovi nel febbraio 2010 a Roma, Benedetto XVI rese pubblica una lettera ai cattolici d'Irlanda che costituiva una novit\u00e0 rilevante, come osserv\u00f2 il quotidiano francese Le Monde, soprattutto in relazione alla richiesta di collaborazione con le autorit\u00e0 civili e alla denuncia della cultura del segreto che ha permesso la moltiplicazione delle violenze sessuali. Lettera che provoc\u00f2 una serie di dimissioni: dal vescovo John Magee a monsignor James Moriarty, vescovo di Kildare e Leighlin.\nIn Germania il Vaticano fu accusato di aver ostacolato le indagini dei magistrati relative al collegio gesuita \"Canisius\" di Berlino e nel marzo 2010 riemersero storie di abusi sessuali nell'ambiente del coro delle voci bianche del duomo di Ratisbona. Il vescovo Gerhard Ludwig M\u00fcller conferm\u00f2 che ci furono casi di abusi sessuali negli anni cinquanta, per i quali i colpevoli furono condannati dalla giustizia, e rifer\u00ec che erano in corso altre indagini in merito ad altri episodi che sarebbero avvenuti nel convitto fino agli anni settanta. Grande clamore suscit\u00f2 il caso belga tra la primavera e l'estate del 2010 quando, durante le perquisizioni nell'arcivescovado di Malines, poi dichiarate illegali, i gendarmi avevano tenuto chiusa, per alcune ore in uno stanzone della cattedrale, l'intera conferenza episcopale belga, arrivando a scoperchiare le cripte di due cardinali. L'ex-presidente dell'episcopato belga, Godfried Danneels, fu interrogato per oltre dieci ore, perquisita la dimora e sequestrato il computer\u00bb.\nPapa Ratzinger ha condannato in varie occasioni i casi di pedofilia, durante l'assemblea plenaria per la famiglia dell'8 febbraio 2010 disse: \u00abLa Chiesa, lungo i secoli, ha promosso la tutela della dignit\u00e0 e dei diritti dei minori e in molti modi, si \u00e8 presa cura di essi. Purtroppo, in diversi casi alcuni dei suoi membri, agendo in contrasto con questo impegno, hanno violato tali diritti: un comportamento che la Chiesa non manca e non mancher\u00e0 di deplorare e condannare\u00bb.\nNel settembre 1965, durante il Concilio Vaticano II, viene diffuso fra i padri conciliari in circa copie un opuscolo informativo sui casi di violazione sacerdotale del voto di castit\u00e0 (pedofilia e sacerdoti che avevano relazioni stabili con una donna), con la richiesta di rivedere le regole del celibato sacerdotale, quale misura di prevenzione di questi fenomeni.\nIl fenomeno.\nEstensione del fenomeno.\nNel giugno 2009 il cardinale Cl\u00e1udio Hummes, prefetto della Congregazione per il Clero dichiar\u00f2 al settimanale cattolico spagnolo \"Vida Nueva\" che \u00abLa Chiesa non pu\u00f2 chiudere gli occhi di fronte ai casi di pedofilia tra i propri preti, che in alcune diocesi arrivano a coinvolgere quattro preti su cento\u00bb, rettificando una propria intervista del 5 gennaio 2008 all'Osservatore Romano, in cui dichiarava che tra i sacerdoti \u00abneppure l'1% ha a che fare con problemi di condotta morale e sessuale\u00bb.\nNel settembre del 2009 l'arcivescovo Silvano Tomasi, osservatore permanente della Santa Sede all'ONU di Ginevra, in una dichiarazione al Consiglio dei Diritti Umani delle Nazioni Unite a Ginevra, dichiar\u00f2 che, stando alle ricerche interne, nel clero cattolico tra l'1,5% e il 5% era coinvolto in abusi sessuali su minori.\nPer Charles Scicluna, \"promotore di giustizia\" della Congregazione per la Dottrina della Fede, tali stime sarebbero sovradimensionate rispetto al numero delle denunce di chierici accusati di abusi su minori di 18 anni pervenute dalle singole diocesi alla Congregazione per la Dottrina, organo vaticano competente in materia, negli anni 2001-2010: le denunce da tutto il mondo presentate alla Congregazione avrebbero coinvolto circa sacerdoti, dei quali propriamente pedofili circa un decimo. Secondo i dati presentati dalla Chiesa cattolica a fronte di una popolazione media di circa membri del clero nel mondo (comprendente diaconi, presbiteri e vescovi, calcolata considerando i dati relativi agli anni 1968, 1970, 1978-2006) i chierici colpevoli di abusi su minori risulterebbero all'incirca lo 0,67%, dei quali propriamente pedofili lo 0,067%.\nNel 2002 la conferenza episcopale statunitense commission\u00f2 uno studio dettagliato sul fenomeno al John Jay College of Criminal Justice della City University of New York, che \u00e8 riconosciuta come la pi\u00f9 autorevole istituzione accademica degli Stati Uniti in materia di criminologia. Lo studio, che venne pubblicato nel 2004 con il titolo John Jay Report, convalid\u00f2 accuse contro sacerdoti e diaconi in carica negli Stati Uniti dal 1950 al 2002, circa il 4% di tutti i sacerdoti che hanno prestato servizio durante il periodo coperto dallo studio. Le accuse di crimini a sfondo sessuale con minori sono state molte di pi\u00f9, , ma quelle ritenute credibili solo , che hanno appunto riguardato il 4% dei presbiteri. Dei accusati, (24%) sono stati segnalati alla polizia, 384 processati, 252 (6%) condannati e pi\u00f9 di 100 (2%) hanno ricevuto pene detentive. Il che significa che le condanne penali definitive di preti pedofili negli Stati Uniti sono state nel periodo 1950-2002 poco pi\u00f9 di una all'anno.\nI dati dello studio, opportunamente filtrati in modo da garantire l'anonimato di vittime e accusati, provenivano direttamente dagli archivi diocesani in cui sono presenti schede personali su ogni sacerdote accusato di abusi sessuali e su ogni vittima che ha denunciato. Secondo il rapporto, i processi civili svoltisi hanno incriminato 252 chierici (0,23% del totale) per abusi su minori di 18 anni. Un supplemento della ricerca del 2006 ha indicato un totale di 358 persone incriminate (0,33% del totale).\nNell'aprile 2010 la Chiesa cattolica di Malta ha dichiarato che 45 sacerdoti sono stati accusati di abusi sessuali su minori in base allo studio di una commissione che ha iniziato i suoi lavori nel 1999. Secondo questo studio dei 45 casi 19 non hanno basi e 13 sono ancora pendenti; alcuni dei casi risalgono agli anni settanta.\nDon Fortunato Di Noto, sacerdote fondatore della Associazione Meter che si occupa di lotta alla pedofilia, nel corso della trasmissione \"Annozero\" del 27 marzo 2007 ha dichiarato che \u00absolo l'1% dei casi di pedofilia in Italia sono imputabili ai sacerdoti\u00bb. I sacerdoti in Italia secondo l\"Annuarium Statisticum Ecclesiae\" del 2007 erano su poco pi\u00f9 di 60 milioni di italiani, ossia lo 0,083% degli italiani.\nDi Noto ha successivamente rettificato le sue dichiarazioni sostenendo che in Italia in dieci anni si sono contati 80 casi di preti coinvolti in casi di pedofilia contro i casi che avvengono ogni anno e i processi che si svolgono. Anche la C.E.I. nel 2010 ha per la prima volta diffuso i dati relativi al numero di processi canonici istruiti dalla diocesi o dal Vaticano a carico di sacerdoti e religiosi accusati di pedofilia, che \u00e8 risultato pari a 100 casi relativamente al periodo 2000-2010.\nTuttavia per l'Italia il segretario della C.E.I., mons. Mariano Crociata, ha dichiarato il 25 maggio 2010 che per i casi di abuso sessuale \u00abun centinaio di casi sono stati rilevati dal punto di vista dei procedimenti canonici nel corso dell'ultimo decennio\u00bb, corrispondenti all'incirca allo 0,2% del totale dei sacerdoti.\nIl diacono psichiatra Marco Ermes Luparia, intervistato dal giornale della Conferenza Episcopale Italiana, l\"Avvenire\", nel numero del 26 maggio 2010, in relazione all'incidenza della pedofilia tra i preti, ha dichiarato \u00abla percentuale ricalca pienamente quella gi\u00e0 apparsa in altra documentazione: circa il 2%\u00bb.\nSecondo i dati CENSIS, che si basano sui dati ministeriali elaborati dal prof. Mastronardi, circa lo 0,07% dei casi di pedofilia in Italia riguarda il clero; questa \u00e8 infatti la percentuale di sacerdoti italiani condannati per pedofilia in 50 anni, mentre nella societ\u00e0 civile esistono invece 21.000 casi di pedofilia ogni anno (1 ogni 400 minori).\nGli effetti degli abusi sulle vittime.\nI casi raccolti dalla ricercatrice Mary Gail Frawley-O'Dea, unico luminare ammesso al vertice dei vescovi cattolici statunitensi nell'incontro di Dallas del 2002 dedicato al problema degli abusi sessuali, mostrano gli effetti estremamente deleteri sul corpo e sulla psiche delle vittime degli abusi sessuali.\nUn bambino che subisca violenze sessuali dovr\u00e0 affrontare conseguenze che possono essere devastanti e di lunga durata. Quando un giovane subisce un abuso, lo shock psicologico \u00e8 cos\u00ec grande che il S\u00e9 normale non \u00e8 in grado di assorbire o comprendere ci\u00f2 che gli sta accadendo. Anche a causa di possibili danni al funzionamento cerebrale, le vittime di abuso sessuale spesso esibiscono comportamenti autodistruttivi.\nI superstiti delle violenze hanno anche una probabilit\u00e0 due o tre volte superiore, rispetto agli adulti che non hanno una storia di abuso, di compiere almeno un tentativo di suicidio nel corso della vita. Le vittime possono presentare inoltre sintomi quali dissociazione, depressione e isolamento.\nLo psicanalista Leonard Shengold ha intitolato il suo libro sugli effetti dell'abuso sessuale sui minori \"L'assassinio dell'anima\". Secondo Mary Gail Frawley-O'Dea, il fatto \u00abche questa devastazione delle anime sia stata perpetrata da sacerdoti chiamati da un patto sacro a offrire protezione e gioia alle anime dei fedeli \u00e8 deplorevole. Che i vescovi e altri funzionari ecclesiastici abbiano tenuto nascosti i crimini sessuali commessi da preti posti sotto la loro responsabilit\u00e0, e abbiano mentito al riguardo, \u00e8 altrettanto deplorevole, o forse peggio: \u00e8 il male assoluto\u00bb.\nSecondo lo psicoanalista Richard B. Gartner, i preti non detengono certo il monopolio dell'abuso sessuale: \u00abHo conosciuto vittime di abusi perpetrati da familiari, insegnanti, allenatori, capi scout, baby-sitter, vicini e medici, per non citare gli esponenti del clero non cattolico. Tuttavia, gli abusi commessi dai preti hanno implicazioni particolari per le loro vittime\u00bb.\nCi\u00f2 che pi\u00f9 caratterizza la violenza compiuta da esponenti del clero, come spiega Gartner, \u00e8 il fatto che il sacerdote viene percepito come parte della famiglia del parrocchiano. I bambini cattolici vengono indotti a chiamare i membri del clero Padre, Madre, Sorella, Fratello e possono interpretare in modo letterale queste identificazioni ideali; inoltre i bambini possono provenire da famiglie problematiche e cercare all'interno della Chiesa figure parentali che possano fungere da modelli di ruolo e assicurare la stabilit\u00e0 di cui a casa sentono la mancanza. Quanto pi\u00f9 i bambini accettano le implicazioni familiari del fatto di chiamare qualcuno Padre, Madre, e cos\u00ec via, tanto pi\u00f9 l'abuso assume caratteri incestuosi. Secondo Gartner i bambini violentati da sacerdoti devono fare i conti, sul piano psicologico, con un vero e proprio incesto. Inoltre, un prete non si pu\u00f2 definire semplicemente come \"un\" padre, piuttosto egli \u00e8 un diretto rappresentante del Padre, una rappresentazione vivente del Cristo. Tra i casi presentati da Gartner, un prete disse esplicitamente a un bambino che resistere alle sue molestie avrebbe voluto dire opporsi direttamente alla volont\u00e0 di Dio. Quando un bambino \u00e8 abusato da un prete, \u00e8 possibile che non abbia semplicemente una crisi di fede, pu\u00f2 letteralmente sentire di stare tradendo Dio. Solitamente i ragazzi che pi\u00f9 facilmente subiscono abusi da parte di sacerdoti provengono da famiglie con forti convinzioni religiose e con molta probabilit\u00e0 sono immersi in una propria vita religiosa, nutrendo una visione ideale dei propri mentori spirituali. Nel momento in cui il ragazzo si rende conto di essere stato sfruttato da qualcuno che per lui rappresentava un legame diretto con Dio, il suo mondo spirituale pu\u00f2 cominciare a crollare.\nIn uno dei casi di abusi sessuali presentati da Gartner, la vittima, in riferimento al sacerdote autore di violenze sessuali nei suoi confronti, testimonia: \u00abSono arrabbiato con Dio. Nella misura in cui Dio esiste per me, sono arrabbiato con Lui. Quest'uomo ha mandato in frantumi l'idea di un Essere Superiore. Mi ha dimostrato che Dio sbaglia, che Dio non ti protegge o non impedisce che accadano cose brutte. Il fatto che si trattasse di un prete ha provocato un cataclisma. Mi ha insegnato che c'\u00e8 una menzogna nel mondo. Ho sviluppato a poco a poco un crescente cinismo. A mano a mano che crescevo mettevo da parte la mia piet\u00e0, iniziavo a odiare gli odori, i suoni, le atmosfere della Chiesa: l'incenso, i colletti, le tonache. La mia spiritualit\u00e0 e capacit\u00e0 di credere in un potere superiore sono state distrutte\u00bb.\nL'avvio di azioni legali.\nL'avvio di un procedimento legale contro il colpevole avviene, in genere, tardivamente, spesso dopo che le vittime hanno cercato gesti di riparazione pi\u00f9 personali. Occorre tener conto del fatto che molte vittime non rivelano mai l'abuso subito, a causa di imbarazzo e pudore dovuti alla natura sessuale dello scandalo, e del fatto che gli autori degli abusi inducono esplicitamente le vittime a mantenere il segreto, facendo loro intendere che verrebbero rimproverate se rivelassero quello che \u00e8 successo, e in seguito allontanate da casa e messe in orfanotrofio, oppure minacciano la propria vittima di fare del male a lei o ai membri della sua famiglia, se dir\u00e0 qualcosa. L'abusante pu\u00f2 talvolta incolpare la vittima, accusandola di averlo sedotto, e quindi scaricando su di lei la propria vergogna e il proprio disprezzo di s\u00e9, coinvolgendola in un patto di segretezza con tanto di doni e privilegi speciali che comprano il suo silenzio. Molti bambini abusati da sacerdoti restano in silenzio perch\u00e9 sentono chiaramente che nessuno, nel loro ambiente, sar\u00e0 disposto ad aiutarli, se diranno la verit\u00e0. L'azione legale rappresenta quindi l'estremo tentativo del superstite di riprendere in mano la propria vita, oltre a costituire l'unica occasione per poter finalmente affermare pubblicamente la verit\u00e0. Inoltre il risarcimento economico assume un ruolo di vitale importanza per le vittime, che hanno bisogno di un sostegno economico per affrontare i costi della terapia, della disintossicazione e di una formazione educativa o lavorativa resa precedentemente impossibile dalla presenza di sintomi da stress post-traumatico.\nIl sacerdote abusante: psicologia e \"modus operandi\".\nGli studiosi, sulla base di un campione - necessariamente limitato - di sacerdoti abusatori, reso disponibile dalla giustizia criminale e dalle istituzioni che si occupano della salute mentale, tentano di tracciare un ipotetico \"ritratto\" dell'abusante-tipo con lo scopo di fornire una spiegazione alla brutalit\u00e0 e alla violenza che hanno caratterizzato il comportamento di un numero non irrilevante di sacerdoti della Chiesa cattolica - come affermato dal sacerdote gesuita James Martin - nei confronti di minori.\nSecondo i dati raccolti da Mary Frawley O'Dea e Virginia Goldner e da altri ricercatori, confrontati sia con il \"John Jay Study\" relativo agli anni fino al 2002, sia con il \"Report\" relativo al 2004, risulta che la maggior parte dei sacerdoti abusatori \u00e8 costituita da pedofili seriali, nel Report del 2004 met\u00e0 delle nuove accuse era rivolta a sacerdoti gi\u00e0 precedentemente accusati di abusi sessuali: pi\u00f9 della met\u00e0 delle vittime ha dichiarato di essere stata abusata \"diverse volte\". Nell'esempio esposto da Mary Frawley O'Dea, una delle sue pazienti aveva subito abusi da parte del nonno a partire dai quattro anni di et\u00e0. Giunta all'et\u00e0 di otto anni, durante la confessione settimanale raccont\u00f2 al suo parroco gli abusi subiti. Il prete propose di parlarne pi\u00f9 estesamente nel suo ufficio, quindi abus\u00f2 sessualmente di lei ogni settimana nel periodo compreso tra gli 8 e i 12 anni di et\u00e0 della bambina. La donna non denunci\u00f2 mai il sacerdote e parl\u00f2 degli abusi subiti solo nel corso della terapia.\nDai dati presentati emerge altres\u00ec il fatto che la maggior parte dei sacerdoti si \u00e8 spinta oltre il \"semplice\" palpeggiamento della vittima sotto i vestiti. Circa un terzo dei sacerdoti pedofili ha agito secondo modalit\u00e0 considerate dagli esperti \"molto gravi\": ha abusato delle proprie vittime con la penetrazione o le ha costrette al sesso orale. Altri hanno agito in modo considerato relativamente grave: solo il 2,9% dei preti si \u00e8 limitato al coinvolgimento della vittima in discorsi di natura sessuale oppure all'utilizzo di immagini pornografiche. Il 9% si \u00e8 limitato a toccare la vittima attraverso i vestiti oppure a farsi toccare attraverso la tonaca. Il 15,8% non si \u00e8 spinto oltre la masturbazione. \u00c8 inoltre di senso comune l'idea che la violenza sessuale nei confronti di un minore sia spesso motivata da abuso di alcol da parte dell'abusatore; il John Jay Study ha piuttosto evidenziato come i sacerdoti responsabili di abusi sessuali abbiano fatto uso di alcol e/o droghe solo nel 21,6% dei casi. Secondo Mary Frawley e Virginia Goldner, l'insieme di questi dati smentisce l'ipotesi secondo la quale l'abuso sessuale da parte del prete sia fondamentalmente motivato da una momentanea mancanza di giudizio: occorre invece considerare l'abusatore come una persona pericolosamente incline ad abusare di una giovane vittima diverse volte.\nPsicologia.\nI principali contributori nelle ricerche sulle caratteristiche psicologiche dei sacerdoti autori di abuso sessuale sui minori, sono specialisti che hanno dedicato gran parte della propria carriera professionale al trattamento dei membri del clero affidati alle loro cure. Stephen Rossetti, sacerdote diocesano e psicologo presso il Saint Luke Institute (Maryland), afferma che gli autori di crimini sessuali, siano essi preti o laici, sono perlopi\u00f9 indistinguibili da coloro che non lo sono, almeno in superficie. Pur precisando che non esiste un unico \"profilo clinico\" che possa indistintamente caratterizzare tutti gli autori di abuso, esistono tuttavia analoghe tipologie di problemi psicosessuali presso tale popolazione. Secondo Leslie Lothstein, psicologa clinica presso l'Institute of Living (Connecticut), \u00e8 opportuno distinguere tra pedofili fissati, attratti esclusivamente da bambini e adolescenti, e non dagli adulti, e pedofili regressivi, le cui esperienze sessuali con i minori sono legate allo stress e contrastano con il pi\u00f9 alto livello di organizzazione e funzionamento psicosessuale altrimenti prevalente. Lothstein ha ipotizzato che i pedofili fissati siano spesso immaturi, passivi, inibiti sul piano delle relazioni eterosessuali e carenti in termini di conoscenze sessuali e di abilit\u00e0 sociali. Al contrario, l'interesse dell'efebofilo per i bambini pi\u00f9 grandi solitamente riflette un pi\u00f9 alto grado di sviluppo sociale e psicosessuale. Per contro, le osservazioni cliniche di Curtis Bryant, sacerdote gesuita, psicologo ed ex-direttore dei servizi di ricovero presso il Saint Luke Institute, confermano la sua ipotesi secondo cui i preti efebofili che intrattengono relazioni sessuali con adolescenti di sesso maschile sono simili ai preti pedofili nella misura in cui, spesso, sono anche loro socialmente immaturi, si identificano con il minore oggetto delle loro attenzioni e non hanno occasioni di intimit\u00e0 con le donne.\nLothstein, coerentemente con le conclusioni di Gacano, Meloy e Bridges sostiene inoltre che l'aggressione costituisce sempre una componente critica delle interazioni sessuali tra pedofili - o efebofili - e minori. Mettendo a confronto pedofili con psicopatici e autori di omicidi, \u00e8 stato rilevato che \"i pedofili esibiscono in modo significativo una maggiore rabbia, che potrebbe derivare dalla loro generale inadeguatezza e rigidit\u00e0 cognitiva\", oltre che dalla generale incapacit\u00e0 di soddisfare i propri desideri, inducendoli ad atteggiamenti aggressivi caratterizzati da \"apparente umilt\u00e0\". A questo proposito lo psicoanalista Albert Crivill\u00e8 scrive: \u00abun minore \u00e8 tanto pi\u00f9 maltrattato nel suo psichismo profondo quanto pi\u00f9 l'aggressore sessuale assume le sembianze dell'amore\u00bb.\nA partire da un campione di sacerdoti esaminati, Lothstein ha individuato alcune categorie: il gruppo pi\u00f9 numeroso comprende individui con disturbi di personalit\u00e0 dipendente, evitante o ossessivo-compulsiva, personalit\u00e0 che implicano il bisogno di essere percepiti come socialmente desiderabili oltre al bisogno di approvazione e accettazione. Lothestein descrive questi sacerdoti come \"na\u00eff e socialmente immaturi\", come individui che cercano nella vocazione religiosa la gratificazione del proprio bisogno di essere idealizzati, ammirati ed amati: caratteristiche spesso attribuite agli individui narcisisti. Un numero inferiore di sacerdoti mostrava personalit\u00e0 pi\u00f9 elementari, caratterizzate da disturbi antisociali, esibizioni di elementi borderline, narcisismo e istrionismo. L'ultimo e meno numeroso gruppo descritto da Lothstein, comprende individui con caratteristiche o disturbi di tipo paranoide, schizoide e schizotipico, caratterizzati da isolamento, fantasie aggressive e/o sessualmente primitive. Ciascuno di questi sacerdoti, afferma Lothstein, \u00abaveva un atteggiamento molto negativo e compulsivo e soffriva di depressioni rabbiose e irritabili\u00bb. Inoltre, secondo uno studio di Tardi e Van Gijseghem, i pedofili possiedono una \"struttura dell'identit\u00e0 pi\u00f9 debole\" di quella degli autori di crimini non di natura sessuale, ed esibiscono un livello pi\u00f9 alto di introversione sociale, dato, quest'ultimo, che risulta coerente con i molteplici riferimenti ai problemi sociali caratteristici di molti sacerdoti che compiono atti sessuali con bambini.\nIn conclusione, un numero significativo di sacerdoti e seminaristi sottoposti a psicoterapia presenta elementi caratteriali e psicodinamici associati a profonde ferite e vulnerabilit\u00e0 narcisistica associati a instabilit\u00e0 dell'autostima. Tali individui tendono a percepirsi come inferiori, inadeguati o fortemente carenti con conseguente alto livello di ansia e vergogna, episodi depressivi, o varie combinazioni di queste emozioni. Impossibilitati nel raggiungimento di un'ideale perfezione e preminenza, e nella necessit\u00e0 di essere percepiti e trattati come esseri speciali, ammirati da tutti, questi sacerdoti sono spesso afflitti, in varia misura, da ansia, depressione e invidia degli altri.\nPedofilia e Chiesa cattolica nella Storia.\nPer comprendere il pensiero dei Padri della Chiesa sulla pedofilia e la pederast\u00eca (e l'omosessualit\u00e0) bisogna rifarsi all'etica romana a partire dall'et\u00e0 repubblicana, periodo in cui il potere legislativo prese \u00abprovvedimenti contro la pederast\u00eca\u00bb, prima in via amministrativa, poi in via giudiziaria.\nPur ritenendo \u00abnormale che un uomo avesse rapporti sessuali con altri uomini, oltre che con le donne\u00bb i Romani, a differenza dei Greci, \u00abnon ritenevano che, per i ragazzi, essere soggetti passivi di un rapporto omosessuale fosse educativo\u00bb.\nIl pensiero dei Padri riprendeva in parte la morale \u00abtardo pagana\u00bb sul matrimonio.\nAnche altri studiosi concordano su questa impostazione.\nDa un tipo di \u00absessualit\u00e0 di stupro\u00bb, il romano che \u00absottometteva senza problemi e senza rimorsi la moglie, le schiave e gli schiavi\u00bb, cominci\u00f2 a imporsi una regola di vita, che divent\u00f2 un \u00abcodice morale repressivo\u00bb.\nPrima che il cristianesimo prendesse campo, la morale sessuale dei romani \u00absi era trasformata da una bisessualit\u00e0 di stupro in un'eterosessualit\u00e0 di riproduzione\u00bb.\nLa castit\u00e0, anticipando il pensiero dei Padri, era diventata una virt\u00f9.\nLa predicazione cristiana trov\u00f2 un facile terreno, alimentata dalla predicazione stoica \u00abche esortava a controllare le passioni, a vincere le pulsioni, a indirizzare il sesso alla procreazione\u00bb.\nLa nuova regola era \u00abl'eterosessualit\u00e0 di riproduzione\u00bb.\nGli studi degli anni settanta e duemila.\nSecondo uno studio condotto su preti da Conrad Baars, psichiatra tedesco di orientamento cattolico, citato anche da Thomas P. Doyle sulla rivista \"Pastoral Psycology\" e sottoposto nel 1971 al Sinodo dei Vescovi in Roma, alcuni preti sono affetti da problemi psicosessuali inaspriti dal celibato al quale non si viene sufficientemente preparati durante l'istruzione ricevuta in seminario. Lo studio avvertiva anche della necessit\u00e0 di predisporre azioni correttive per ridurre il fenomeno. . Al Sinodo del 1971 partecip\u00f2 anche il cardinale Wojtyla, eletto papa sette anni dopo nel 1978.\nIl documentario \"Sex crimes and the Vatican\".\nNel 2006 l'emittente televisiva inglese BBC ha trasmesso un documentario intitolato \"Sex crimes and the Vatican\" che accusava la Chiesa di coprire i sacerdoti coinvolti in abusi sessuali su minori.\nIn Italia la decisione di Michele Santoro di trasmettere il documentario nella puntata del 31 maggio 2007 del programma Anno Zero, ha sollevato polemiche politiche. Mario Landolfi, presidente della commissione Vigilanza RAI, ha invitato il direttore generale della Rai pro tempore, Claudio Cappon a non procedere all'acquisto del documentario.\nSuccessivamente alla messa in onda altre polemiche, di segno opposto, hanno coinvolto il conduttore, accusato d'aver concordato con il Vaticano le modalit\u00e0 di pubblicazione, nelle quali si sarebbero illustrati i casi come \"individuali\", evitando di coinvolgere in pieno la Chiesa.\nIl documentario mostrava i risultati prodotti da una commissione mista di indagine operante negli Stati Uniti d'America a seguito di svariate denunce, esso metteva in evidenza come in un documento del 1964 intitolato \"Crimen sollicitationis\" vi fossero norme e regole che, pena la scomunica, imponessero alle vittime di violenza ed a tutti i soggetti coinvolti a vario titolo di mantenere il silenzio. Durante la trasmissione, questa tesi \u00e8 stata rigettata da monsignor Rino Fisichella.\nIl giorno precedente la messa in onda del documentario, Massimo Introvigne pubblic\u00f2 su \"Avvenire\" un articolo fortemente critico sull'accuratezza dei suoi contenuti. In esso si precisava che la pena delle scomunica era, al contrario, riservata a chi avesse omesso la denuncia; la segretezza era riservata ai processi canonici, a tutela di tutte le parti in causa. Altri hanno invece valutato l'ipotesi, fra questi anche la Corte distrettuale di Harris County (Texas), che ha indagato ed imputato per \u00abostruzione alla giustizia\u00bb l'allora cardinale Joseph Ratzinger, in seguito all'invio dell'epistola \"De delictis gravioribus\" avvenuta nel 2001. Il procedimento \u00e8 stato bloccato nel settembre 2005, quando il Dipartimento di Stato statunitense accolse la richiesta di concedere a Ratzinger l'immunit\u00e0 diplomatica in seguito alla sua elezione come Papa (e quindi capo di stato straniero). In realt\u00e0, come riporta lo stesso Massimo Introvigne nel caso deciso il 22 dicembre 2005 a Houston (Texas) dal giudice Lee Rosenthal, il cardinale Joseph Ratzinger non era stato n\u00e9 \u201cincriminato\u201d, n\u00e9 indagato, ma semplicemente era stato citato in giudizio dallo studio legale Kahn Merritt &amp; Allen in una causa civile relativa a danni reclamati all'Arcidiocesi di Houston da persone che accusavano di essere state molestate sessualmente dal seminarista Juan Carlos Patino-Arango, della stessa Arcidiocesi.\nElenco di casi paese per paese.\nCanada.\nNel 2009 la diocesi di Antigonish \u00e8 stata coinvolta in alcuni casi di abusi sessuali, commessi da suoi sacerdoti su alcune dozzine di persone negli anni 1950, per i quali il vescovo Lahey (poi colpito da mandato d'arresto per possesso di materiale pedopornografico) ha accettato di pagare 15 milioni di dollari canadesi.\nIrlanda.\nNel 1994 in Irlanda esplose lo scandalo-Brendan Smyth, un sacerdote cattolico nordirlandese accusato di abusi su minori in oltre 40 anni di attivit\u00e0 pastorale a Belfast, Dublino e anche negli Stati Uniti.\nArrestato e processato da una corte britannica a Belfast, mor\u00ec in carcere nel 1997.\nInizialmente condannato per 17 casi accertati di abusi su minore, durante la sua detenzione furono accertate a Dublino le sue responsabilit\u00e0 in ulteriori 74 casi analoghi.\nIl documentario della BBC \"Sex crimes and the Vatican\" racconta i casi di 100 bambini e bambine abusati da 26 sacerdoti irlandesi, che secondo il giornalista della Bbc sarebbero stati coperti insabbiati dal Vaticano e dall'allora cardinale Ratzinger, a capo della Congregazione della Dottrina della Fede.\nNel 2006 una commissione indipendente di inchiesta, guidata dal magistrato Yvonne Murphy, chiese dettagli al Vaticano circa i rapporti sugli abusi inviati dal 1975 al 2004 alla Santa Sede dall'arcidiocesi di Dublino. La Santa Sede ignor\u00f2 la richiesta, comunicando al ministero degli Esteri irlandese che essa \"non era passata attraverso gli appropriati canali diplomatici\", nonostante il carattere indipendente della commissione rispetto al governo irlandese implicasse l'inopportunit\u00e0 di tali canali. Una seconda richiesta di informazioni e documenti venne avanzata nel febbraio 2007 al Nunzio apostolico a Dublino, senza esito, cos\u00ec come senza risposta fu la richiesta di commento al rapporto finale della commissione, che denuncia l'ostruzionismo dei vertici cattolici.\nA seguito della pubblicazione del rapporto, il responsabile dell'arcidiocesi di Dublino, Diarmuid Martin, ha espresso \u00abdolore e vergogna\u00bb per la vicenda degli abusi e per come furono coperti dai vertici della Chiesa cattolica di Dublino, offrendo le sue \u00abscuse\u00bb alle vittime (che per\u00f2 non vollero mai accettarle).\nSecondo il Rapporto Murphy, il ricorso al segreto pontificio nell'arcidiocesi di Dublino, similmente a quanto gi\u00e0 registrato nell'arcidiocesi di Boston, ha avuto l'effetto di \u00abproteggere l'istituzione [ecclesiastica] ai danni dei minori\u00bb, ed \u00ab\u00e8 in assoluto contrasto con la legge civile che richiede l'amministrazione pubblica della giustizia\u00bb, costituendo inoltre l'obbligo di segretezza/riservatezza imposto dai vescovi ai partecipanti al processo canonico una potenziale \u00abinibizione a denunciare alle autorit\u00e0 civili o ad altri l'abuso sessuale su minori\u00bb.\nIl 20 marzo 2010 Benedetto XVI ha pubblicato una lettera pastorale rivolta ai fedeli cattolici d'Irlanda. In essa il Papa ha spiegato di \u00abcondividere lo sgomento e il senso di tradimento [...] sperimentato al venire a conoscenza di questi atti peccaminosi e criminali e del modo in cui le autorit\u00e0 della Chiesa in Irlanda li hanno affrontati\u00bb, chiedendo ad essa \u00abin primo luogo di riconoscere davanti al Signore e davanti agli altri, i gravi peccati commessi contro ragazzi indifesi\u00bb e accusando la \u00abpreoccupazione fuori luogo per il buon nome della Chiesa e per evitare gli scandali, che hanno portato come risultato alla mancata applicazione delle pene canoniche in vigore e alla mancata tutela della dignit\u00e0 di ogni persona\u00bb. Rivolgendosi poi ai sacerdoti e ai religiosi colpevoli di tali abusi, ha scritto: \u00abAvete tradito la fiducia riposta in voi da giovani innocenti e dai loro genitori. Dovete rispondere di ci\u00f2 davanti a Dio onnipotente, come pure davanti a tribunali debitamente costituiti. Avete perso la stima della gente dell'Irlanda e rovesciato vergogna e disonore sui vostri confratelli. Quelli di voi che siete sacerdoti avete violato la santit\u00e0 del sacramento dell'Ordine Sacro, in cui Cristo si rende presente in noi e nelle nostre azioni. Insieme al danno immenso causato alle vittime, un grande danno \u00e8 stato perpetrato alla Chiesa e alla pubblica percezione del sacerdozio e della vita religiosa\u00bb.\nIl 20 febbraio 2011, l'arcivescovo di Dublino, monsignor Diarmuid Martin ed il cardinale Sean Patrick O'Malley, visitatore apostolico nominato dal Papa, hanno pubblicamente chiesto il perdono \"da parte di tutte le vittime di abusi\", durante una Liturgia di Pentimento celebrata nella Procattedrale di Santa Maria a Dublino. Durante la celebrazione, i presuli hanno lavato i piedi ad un gruppo di persone vittime di abusi sessuali. Nell'omelia, mons. Martin ha ringraziato coloro che \"hanno avuto il coraggio di parlare\".\nIl 20 marzo 2012 fu pubblicato il \"Summary of the Findings of the Apostolic Visitation in Ireland\", resoconto della visita apostolica alle diocesi, agli istituti religiosi ed ai seminari irlandesi, nonch\u00e9 degli incontri con le vittime degli abusi, voluti da Benedetto XVI per valutare l'efficacia delle misure adottate contro gli abusi sessuali sui minori. Nel documento si esprime vicinanza alle vittime, raccomandando a diocesi ed istituti di continuare a fornire loro accoglienza e assistenza, e si evidenzia la \"gravit\u00e0 delle mancanze che hanno dato luogo\", in passato, ad una \"non sufficiente comprensione e reazione\", anche da parte di vescovi e superiori religiosi, \"al terribile fenomeno dell'abuso sui minori\". Si ricordano i passi avanti compiuti e si osserva poi l'efficacia delle linee guida del 2008 sulla protezione dei minori e sulla collaborazione con le autorit\u00e0 civili. Nel documento - definito ampio ed esauriente dal direttore della Sala Stampa Vaticana, padre Federico Lombardi - La Santa Sede ripete \"il proprio sentimento di vergogna e tradimento di atti peccaminosi e criminali alla radice di questa crisi\". Dopo aver inviato in Irlanda una visita apostolica, si afferma che \"ora va considerata conclusa\". Alcuni vescovi si dimisero per motivi legati alla gestione dei casi di pedofilia, tra di essi monsignor John Magee. Nel nuovo mea culpa pubblico della Chiesa ci si riferisce a \"Vescovi e superiori religiosi inadeguati ad arginare il dilagare dei gravissimi episodi di pedofilia tra il clero\"; \"Omessi controlli\"; \"Impunit\u00e0 per i colpevoli\"; \"Indifferenza verso le vittime\"; \"Vergogna per le sofferenze inflitte alle piccole vittime\".\nStati Uniti.\nI casi di pedofilia venuti alla ribalta dagli anni 1990 in poi che hanno visto coinvolti componenti del clero cattolico hanno assunto particolare rilevanza mediatica e politica, tanto da spingere la Chiesa statunitense all'istituzione di un'inchiesta indipendente sui fatti. Papa Benedetto XVI ha definito questi casi \u00ab\"Crimini enormi\"\u00bb.\nD'altro canto, Frank Keating, governatore dell'Oklahoma e titolare dell'inchiesta, dimettendosi dal suo incarico ha paragonato il comportamento della Chiesa a quello di un'organizzazione mafiosa.\nNel 2002 \u00e8 occorso il primo scandalo con eco internazionale, scoppiato in seguito alla scoperta di abusi sessuali perpetrati da pi\u00f9 sacerdoti nei confronti di minorenni nell'arcidiocesi di Boston. In seguito, nel 2005, numerosi casi sono stati registrati in Irlanda.\nNel giugno 2002 la Conferenza episcopale americana ha nominato una commissione indipendente (\"National Review Board\") per indagare sul fenomeno degli abusi sessuali su minori perpetrati da ecclesiastici cattolici. Il governatore dell'Oklahoma Frank Keating, cattolico praticante ed aderente al Partito repubblicano \u00e8 stato chiamato alla direzione della commissione. Nel giugno successivo, dopo le critiche ricevute dall'arcivescovo di Los Angeles per aver paragonato alcuni leader della Chiesa americana alla Mafia, ha rassegnato le sue dimissioni, affermando che \"il non obbedire ai mandati di comparizione dei Gran Jury, sopprimere i nomi dei preti accusati, negare, confondere, non spiegare, \u00e8 il modello di un'organizzazione malavitosa, non della mia Chiesa\".\nSecondo una stima di Andrew Greeley, sacerdote dell'arcidiocesi di Chicago e professore di sociologia alle Universit\u00e0 di Chicago e dell'Arizona, da a preti avrebbero abusato di minori, spesso senza che alcun provvedimento venisse preso al riguardo.\nIl rapporto commissionato dai vescovi americani al John Jay College of Criminal Justice della City University of New York, il John Jay Report, esamina la situazione dei preti denunciati alla magistratura per reati sessuali. Dal 1950 al 2002 sacerdoti americani (su oltre , circa il 4%) sono stati accusati di relazioni sessuali con \"minorenni\", la maggior parte sono casi di pedofilia, una parte modesta sono casi di pederastia. I casi di vera pedofilia con condanna definitiva risultano avere una media nel periodo 1950 - 2002 di una condanna all'anno.\nLa maggior parte delle vittime che hanno denunciato, il 50,9%, ha un'et\u00e0 compresa tra gli 11 e i 14 anni, 27,3% hanno tra i 15 anni e i 17, il 16% sono bambini e bambine tra gli 8 e i 10 anni e circa il 6% hanno un'et\u00e0 sotto i 7 anni. Si noti che secondo la legislazione italiana atti di pedofilia sono compiuti sui minori di 14 anni.\nComplessivamente circa il 73% delle vittime che hanno denunciato ha 14 anni o \u00e8 un bambino. Dal 2000 in poi si registrerebbe, inoltre, un declino delle accuse. Secondo il rapporto dei vescovi delle diocesi americane del 2012, i casi di pedofilia all'interno delle diocesi sono in aumento, nel 2011 sono state 594 le \"credibili accuse di abusi\" rivolte ad appartenenti al clero, dato che \u00e8 in aumento rispetto al 2010 dove i casi erano 505.\nDei 4.392 preti di cui ci sono serie accuse, i denunciati alla magistratura sono 1.021, i condannati sono 252 ma quelli che hanno scontato pene in prigione sono 100 preti.\nA parte i condannati vi sono i costi economici molto ampi; per esempio nel 2007 complessivamente le diocesi USA hanno speso circa 900 milioni di dollari parte in conciliazioni e parte in patteggiamenti.\nComplessivamente l'81% delle vittime sono maschi e il 19% femmine. Le vittime maschili tendono ad essere pi\u00f9 vecchie delle vittime femminili. Oltre il 40% delle vittime sono maschi con un'et\u00e0 compresa tra gli 11 e i 14 anni.\nLa diocesi di Fairbanks, in Alaska, nel febbraio 2008 ha dichiarato bancarotta, in seguito al risarcimento di 150 vittime del clero tra gli anni cinquanta e gli ottanta. In base alla normativa statunitense utilizzata (il \"Chapter 11\") la diocesi viene messa in una specie di commissariamento, che provvede (se possibile) a pagare i debitori, ma a questi sono impedite nuove azioni legali nei confronti della societ\u00e0. Tale procedimento \u00e8 stato utilizzato anche dall'arcidiocesi di Milwaukee, anch'essa costretta alla bancarotta a causa dei risarcimenti alle vittime.\nNel giugno 2012, William Lynn, segretario per il clero dell'arcidiocesi di Filadelfia tra il 1992 e il 2004, \u00e8 stato condannato per non aver avvertito i parrocchiani e la polizia dei sacerdoti molestatori che conosceva. Si trattava della prima volta che un funzionario diocesano viene condannato personalmente per tale reato. Nel dicembre 2013 la Corte di appello della Pennsylvania ha per\u00f2 annullato la condanna e disposto la scarcerazione di Lynn per la mancanza di \u00absufficienti prove per dimostrare che aveva agito con l'intento di facilitare la violenza\u00bb. Inoltre Il 7 agosto 2013 \u00e8 stata archiviata dal tribunale Usa l'ultima accusa nei confronti del Vaticano. A chi sosteneva che ci fosse stata copertura o complicit\u00e0 \u00e8 stato dimostrato l'esatto contrario. L'archiviazione arriva dopo che oltre ai processi di Ronan e dell'Oregon, e tutti gli altri che accusavano i vertici della Chiesa, hanno avuto la medesima sorte. Ricordiamo due particolarmente significativi: il caso O'Bryan in Kentucky (iniziato nel 2004 e chiuso nel 2010) e il caso \u00abJohn Doe 16\u00bb (\u00abMurphy\u00bb) in Wisconsin (iniziato nel 2010 e chiuso nel 2012). In tutti questi casi le principali accuse che si basavano sul presupposto di un coinvolgimento del Vaticano nelle vicende delle Chiese locali, specialmente in relazione alla condotta dei singoli preti, sono cadute di fronte alla realt\u00e0 dei fatti.\nI preti stranieri trasferiti in Italia.\nIn alcuni casi dei sacerdoti condannati o ricercati all'estero per reati di pedofilia sono stati trasferiti in Italia.\nI casi delle diocesi statunitensi.\nNell'Arcidiocesi di Boston \u00e8 esploso uno dei casi pi\u00f9 vasti di pedofilia che ha colpito appartenenti alla Chiesa cattolica. Pi\u00f9 di duecento sacerdoti (su circa operanti nella diocesi) sono stati accusati di abusi sessuali, ma poich\u00e9 il sistema giudiziario americano consente alle vittime di rivalersi economicamente sulle diocesi, gran parte delle stesse ha preferito farsi risarcire dalle diocesi anzich\u00e9 far condannare penalmente i responsabili, per cui si \u00e8 registrato un forte indebitamento dell'arcidiocesi che ha dovuto vendere numerose propriet\u00e0 immobiliari per liquidare i rimborsi. Sugli abusi di Boston \u00e8 stato fatto anche un film nel 2015: \"Il caso Spotlight\".\nIl fenomeno ha coinvolto anche l'arcidiocesi di Los Angeles, con 508 vittime e 113 preti coinvolti. Nel 2007 si \u00e8 giunti ad un accordo extragiudiziario che prevedeva il pagamento della cifra record di 660 milioni di dollari (pari a circa 485 milioni di euro) destinata a rimborsare i danni subiti dalle vittime. In un precedente patteggiamento l'arcidiocesi di Los Angeles aveva accettato di versare altri 114 milioni di dollari di risarcimento. Pertanto, complessivamente, l'arcidiocesi di Los Angeles ha patteggiato risarcimenti per 774 milioni di dollari.\nNel 2006 un documentario, Deliver Us from Evil, accus\u00f2 i vertici dell'arcidiocesi di Los Angeles di essere a conoscenza degli abusi commessi sui minori -in alcuni casi addirittura infanti- da oltre 20 anni e di non aver preso contromisure per arginare il fenomeno.\nNel dicembre 2007 l'arcidiocesi di Los Angeles \u00e8 stata condannata al pagamento di 500\u00a0000 dollari perch\u00e9 sette dei suoi sacerdoti avevano violentato Rita Milla da quando questa aveva 16 anni. La donna ha anche una figlia da uno di questi prelati, mentre un altro aveva tentato di farla abortire in cambio di denaro.\nNell'agosto 2008 l'arcidiocesi di Chicago ha patteggiato di versare altri 12,6 milioni di dollari in risarcimento delle vittime degli abusi sessuali commessi da parte di 10 propri sacerdoti a 15 vittime. L'arcidiocesi di Chicago ha gi\u00e0 versato 65 milioni di dollari di risarcimento per 250 casi di pedofilia commessi da sacerdoti della propria diocesi. Sono ancora in corso i giudizi altri 20 giudizi simili.\nAnche la diocesi di Trenton \u00e8 stata coinvolta nello scandalo degli abusi sessuali su cinque chierichetti e la propria nipote da parte del sacerdote Ronald Becker, che oper\u00f2 nelle parrocchie della diocesi dal 1979 al 1989 e fu rimosso dai suoi incarichi nel 2002. Nel 2009 e nel 2011 la diocesi ha accettato di pagare 1,3 milioni di dollari alle vittime degli abusi di Becker per porre fine a due diversi processi.\nNel 2018, l'arcidiocesi di Saint Paul e Minneapolis ha raggiunto un accordo con 450 vittime di abusi sessuali da parte di membri del clero, per un ammontare di $; l'accordo \u00e8 arrivato dopo circa tredici anni di cause, a seguito di una procedura di fallimento richiesta dall'Arcidiocesi nel 2015. I membri del clero dell'Arcidiocesi che nel corso degli anni hanno abusato dei fedeli senza che l'Arcidiocesi intervenisse efficacemente sono stati 91.\nNegli Stati Uniti d'America esiste un archivio in cui sono riportati pi\u00f9 di casi giudiziari.\nI missionari in Alaska.\nIn Alaska, nel novembre del 2007, \u00e8 stato annunciato un accordo extragiudiziale tra la Compagnia di Ges\u00f9 e 110 presunte vittime di abusi sessuali avvenuti tra il 1959 e il 1986 in 15 villaggi Yupik, relativo ad un risarcimento di 50 milioni di dollari (il risarcimento pi\u00f9 grande tra quelli pattuiti dagli ordini religiosi). L'avvocato delle vittime, Ken Roosa, aveva affermato che queste avevano trovato il coraggio di denunciare le violenze solo dopo essere venuti a conoscenza del caso di Boston e che i Gesuiti sarebbero stati al corrente della situazione, avendo volontariamente deciso di mandare nella zona remota i religiosi che si erano gi\u00e0 rivelati \"problematici\" altrove, accuse per\u00f2 respinte dal rappresentante dell'Ordine.\nSempre per l'avvocato delle vittime \u00abIn alcuni villaggi eschimesi \u00e8 difficile trovare un adulto che non sia stato sessualmente abusato\u00bb. I termini dell'accordo non prevedono un riconoscimento di colpevolezza da parte dei Gesuiti, ma solo il risarcimento di 50 milioni di dollari ai querelanti.\nUn ex-monaco benedettino e prete, Patrick Wall, che ha fatto da consulente agli avvocati nei processi ha dichiarato che le gerarchie gesuite erano a conoscenza delle tendenze dei sacerdoti accusati in quanto \u00abavevano gi\u00e0 commesso molestie altrove, ma sono stati lasciati liberi di agire senza alcun controllo.\u00bb\nI casi in Brasile, i \"diari dei preti\" e la casa di cura segreta.\nIn Brasile circa 1700 preti (10% del totale) sono stati coinvolti in casi di cattiva condotta sessuale tra cui violenze e abusi sui minori. Come il caso di padre Edson Alves dos Santos, sacerdote brasiliano di 64 anni che ha violentato un bambino di 10 anni o Felix Barbosa Carreiro, un prete sorpreso in un'orgia di sesso e droga con 4 adolescenti adescati su Internet.\nI diari.\nPadre Tarcisio Tadeu Spricigo ha compilato un manuale sequestrato dagli inquirenti con le dieci regole per restare impuniti. Tra le pagine del suo manuale si legge:\nDue sacerdoti pedofili hanno confessato producendo dei diari in cui descrivevano le proprie attivit\u00e0 pedofile.\nPadre Alfieri Edoardo Bompani, 45 anni, arrestato per pedofilia e detenzione di materiale pedopornografico costituito dai video che egli stesso registrava durante le violenze sessuali da lui commesse su minori di et\u00e0 compresa tra i 6 e i 10 anni. La polizia ha sequestrato anche racconti erotici in cui il sacerdote riportava esperienze personali e un diario (il quinto, secondo la nota di copertina).\nLa casa di cura.\nA Barretos, un piccolo centro a nord ovest di San Paolo, venne aperto in segreto dai sacerdoti italiani della Congregazione di Ges\u00f9 Sacerdote (padri venturini) un centro di cura per preti pedofili nel quale venivano ospitati e di fatto nascosti i colpevoli, come lamentarono i familiari delle vittime. I pazienti, come affermato dagli stessi padri Venturini, venivano segnalati e destinati al centro dai vescovi delle varie diocesi brasiliane. I padri Venturini affermarono di non conoscere le difficolt\u00e0 e le problematiche dei propri pazienti ospiti nonostante all'interno del centro ci fossero dei preti psicologi come Padre Mario Revolti, 70 anni, trentino, responsabile-psicologo.\nAustralia.\nIn Australia si registrano 107 casi di condanne di sacerdoti o religiosi per abusi sessuali su minori. Ma altri processi sono ancora in corso e, secondo i gruppi di supporto, le vittime si contano a migliaia. In Australia nel 2005 erano in vita 3.142 sacerdoti.\nGi\u00e0 nel 1870 suor Mary MacKillop (1842 - 1909), fondatrice nel 1867 dell'ordine religioso australiano delle Sorelle di San Giuseppe del Sacro Cuore, con la missione di aprire scuole per i bambini delle famiglie povere, denunci\u00f2 insieme a altre consorelle, un prete che commetteva abusi su minori. Il sacerdote venne trasferito in Irlanda, ma il vicario generale della diocesi di Adelaide, dove operava l'ordine la scomunic\u00f2 per insubordinazione nel 1871. Suor Mary MacKillop \u00e8 stata proclamata santa da papa Benedetto XVI nel 2010.\nIl caso O' Donnell.\nAnthony e Christine Foster, genitori di due bambine ripetutamente violentate da un sacerdote di Melbourne, padre Kenin O'Donnell, accusano il cardinale George Pell di aver insabbiato l'inchiesta contro padre O'Donnell, riconosciuto responsabile delle violenze sulle loro due figlie, Emma e Katherina, commesse tra il 1988 e il 1993.\nA seguito delle violenze una delle due figlie, Emma, si \u00e8 tolta la vita nel 2008, non riuscendo a superare il trauma, e l'altra Katherina, ha avuto problemi con l'alcol e, a seguito di un incidente stradale, ha riportato danni cerebrali.\nO' Donnell mor\u00ec in prigione nel 1997, ma i genitori delle due bambine hanno dovuto intraprendere una dura battaglia legale per veder riconosciuto il risarcimento dei danni.\nNel corso della Giornata Mondiale della Giovent\u00f9 tenutasi a Sydney nel 2008 i genitori delle due bambine hanno cercato inutilmente di farsi ricevere da Benedetto XVI per avere le scuse dal pontefice.\nNel giugno del 2017 il cardinale George Pell \u00e8 stato ufficialmente incriminato per pedofilia.\nI primi gradi di giudizio hanno emesso due sentenze di condanna che hanno sollevato molte perplessit\u00e0. Nel novembre del 2019 il giornalista e commentatore di Sky Australia, Andrew Bolt, ha ricostruito e fatto rivivere i movimenti dell\u2019accusatore di Pell, dimostrando l'impossibilit\u00e0 che questi potesse aver subito i reati come sono stati raccontati. Infine, il 7 aprile 2020, i sette giudici dell'Alta Corte di Giustizia australiana hanno assolto all'unanimit\u00e0 da ogni accusa il cardinal Pell, ponendo termine alla sua ingiusta detenzione durata tredici mesi.\nPaesi Bassi.\nNel 2010, il cardinale Adrianus Simonis, Presidente della Conferenza Episcopale dei Paesi Bassi dal 1983, aveva affermato che la Chiesa cattolica olandese non aveva saputo niente dei casi di abuso su minori.\nNel febbraio 2011, Simonis \u00e8 stato accusato di aver coperto un prete pedofilo mentre era arcivescovo. Il prete, il cui nome non \u00e8 stato reso noto dai media, abus\u00f2 di Erwin Meester mentre era in servizio in una parrocchia di Zoetermeer. Simonis, pur sapendo dell'accusa, ritenne che il prete fosse cambiato, e lo spost\u00f2 in una parrocchia ad Amersfoort, senza per\u00f2 avvisare nessuno della nuova parrocchia dei precedenti del prete. Il prete perpetr\u00f2 altri abusi nella nuova parrocchia (secondo la polizia sei delle sue vittime hanno poi denunciato abusi avvenuti tra il 1987 e il 2008); secondo Simonis, il nuovo abuso avvenuto ad Amersfoort sarebbe \u00abspiacevole\u00bb.\nQuando l'episodio \u00e8 venuto alla luce, Simonis ha affermato di essere a conoscenza dei precedenti del prete, ma che aveva giudicato sufficienti la terapia e \u00able prescrizioni psicologiche severe e per iscritto\u00bb che aveva ricevuto. Ha anche affermato che non aveva avuto nessun'informazione dalla nuova parrocchia riguardo ai nuovi abusi.\nBelgio.\nIn Belgio una commissione di indagine ha redatto un rapporto di duecento pagine su almeno 475 casi di abusi sessuali compiuti su bambini da membri del clero e su 19 tentativi di suicidio da parte delle vittime degli abusi, 13 dei quali tragicamente riusciti.\nNell'aprile del 2010 il vescovo di Bruges, Roger Joseph Vangheluwe \u00e8 stato costretto a dimettersi per aver abusato di suo nipote.\nFrancia.\nIl cardinale Castrill\u00f3n Hoyos e il caso Pican.\nRen\u00e9 Bissey, un sacerdote pedofilo che tra il 1989 e il 1996 aveva compiuto ripetuti abusi sessuali su minori, fu condannato ad ottobre del 2000, dal tribunale francese di Bayeux, a 18 anni di carcere, e contestualmente il suo vescovo, monsignor Pierre Pican, fu condannato a tre mesi di carcere con la condizionale, per aver rifiutato di denunciare alla magistratura il sacerdote della sua diocesi, nonostante fosse a conoscenza da molti anni della sua condotta immorale e non fosse mai intervenuto per fermarla. Pican si giustific\u00f2 affermando che, oltre al \u201csegreto confessionale\u201d, il vescovo ha anche un \u201csegreto professionale\u201d che gli impedisce di denunciare anche ci\u00f2 che apprende al di fuori del sigillo della confessione: questo non violerebbe il segreto confessionale ma guasterebbe la fiducia dei sacerdoti della diocesi nei suoi confronti.\nIn seguito a questa sentenza, il cardinale Castrill\u00f3n Hoyos, allora prefetto della Congregazione per il clero, scrisse una lettera di solidariet\u00e0 a monsignor Pican, elogiandolo per aver evitato la denuncia nei confronti del sacerdote condannato per abusi sessuali e indicandolo come esempio da seguire:\n Quando nel 2010 questa lettera fu resa nota, il direttore della Sala Stampa Vaticana e portavoce della Santa Sede, padre Federico Lombardi, disapprov\u00f2 decisamente il comportamento del cardinale Castrill\u00f3n Hoyos, affermando che la sua lettera \u00abnon rappresenta la linea presa dalla Santa Sede\u00bb, ma che, anzi, \u00abdimostra\u00bb quanto fosse necessaria l'unificazione di tutti i casi di abusi sessuali sotto la competenza \u00abunitaria e rigorosa\u00bb della Congregazione.\nItalia.\nil pi\u00f9 grande processo in Italia viene celebrato a Roma presso il tribunale penale nei confronti di un prete, don Ruggero Conti, parroco della parrocchia di Selva Candida a Roma, che dal 2001 si era reso responsabile di abusi sessuali nei confronti di sette minori. Il prete nel 2008 viene arrestato e tradotto a giudizio. Le vittime ottengono una condanna a 15 anni e sei mesi di reclusione e a una provvisionale.\nIl caso \u00e8 stato anche trattato e descritto in un libro uscito nel novembre del 2012 dal titolo \"La preda - Le confessioni di una vittima\", scritto da Angela Camuso.\nIl caso Bertagna.\nDon Pierangelo Bertagna, \u00e8 l'ex-abate dell'abbazia di Farneta, nel comune di Cortona, in provincia di Arezzo.\nL'11 luglio 2005 il sacerdote, 44 anni, viene arrestato a seguito della denuncia di un tredicenne. Nei giorni successivi don Bertagna confessa di avere abusato di 38 bambini in tutta Italia. Diventato sacerdote a 39 anni, confessa abusi dal 1988, quando non era ancora entrato in seminario, compiuti ai danni di bambini e ragazzini dagli 8 ai 15 anni.\nOrdinato sacerdote nel 2000 dal vescovo di Arezzo Gualtiero Bassetti, per tre anni presta la sua opera nell'abbazia di Farneta, a cui viene messo a capo nel 2003. Don Bertagna si ispira alle ritualit\u00e0 dell'associazione cattolica dei Ricostruttori nella preghiera, che conducono una vita ascetica con influenze new age e attirano a loro i nostalgici del Sessantotto.\nNella confessione don Bertagna ammette che le violenze sono incominciate dapprima nella sua zona di origine, la Lombardia e il Bresciano, poi tra i Ricostruttori nella preghiera, di cui faceva parte, poi nel seminario e infine nell'abbazia di Farneta. Nel corso degli interrogatori don Bertagna confessa che i Ricostruttori nella preghiera e in particolare padre Vittorio Cappelletto, ottuagenario e carismatico gesuita a capo dell'associazione, ne erano a conoscenza. Padre Cappelletto ha sempre smentito di essere a conoscenza delle tendenze pedofile di don Bertagna.\nA seguito dell'arresto il vescovo di Arezzo sospende \"a divinis\" don Bertagna e trasferito nell'eremo di Valdichiana aretina, dove attende il processo. \u00c8 stato condannato a otto anni di carcere nel giugno 2007 per 16 dei 38 abusi confessati.\nIl caso Puleo - Marchese.\nHa destato particolare clamore il caso di Marco Marchese (minorenne all'epoca dei fatti), un ex-seminarista che ha denunciato abusi nei suoi confronti da parte di don Bruno Puleo; il parroco ha poi patteggiato l'accusa dichiarandosi colpevole. Marchese ha chiesto un risarcimento di 65.000 euro alla Curia di Agrigento, ma il vescovo, Carmelo Ferraro, ha risposto con una richiesta di 200.000 euro per danni di immagini alla Chiesa. Il fatto, rivelato nel 2004 dall'agenzia di informazione politico-religiosa \"Adista\", fu reso noto al grande pubblico attraverso la trasmissione televisiva \"Mi manda Raitre\".\nQuesto caso ha assunto particolare rilevanza anche perch\u00e9:\nMarco Marchese ha fondato un'associazione contro la pedofilia.\nIl caso Govoni.\nIl 20 maggio 2000 il sacerdote modenese Giorgio Govoni \u00e8 stato stroncato da un infarto mentre si trovava nello studio del suo avvocato. Era sotto processo e attendeva il verdetto della sentenza di primo grado che sarebbe stato emesso qualche giorno dopo. Il 5 giugno del 2000 il tribunale di Modena in primo grado dichiara colpevole il prete della Bassa assieme ad una decina di indagati. La Corte d'Appello di Bologna dichiara che il prete morto non pu\u00f2 essere giudicato in appello (art. 69). Il processo per accuse di pedofilia vedeva 15 imputati tra cui il Govoni, tutti condannati in primo grado. L'11 luglio 2001 la Corte d'appello di Bologna assolse con formula piena 8 dei 15 imputati e ridusse per i restanti la pena inflitta in primo grado dichiarando che nella Bassa Modenese non era mai esistito un gruppo di \u00absatanisti pedofili\u00bb. Per la Corte d'Appello, erano avvenuti solamente alcuni abusi entro le mura domestiche, argomento che faceva cadere l'accusa mossa al sacerdote e ad altri coimputati di violenze e riti satanici nei cimiteri. Varie interrogazioni al Ministro della Giustizia sottolinearono \u00abl'errore professionale\u00bb di una ginecologa che relazion\u00f2 di \u00abcentinaia e centinaia di violenze sessuali\u00bb, cui segu\u00ec il decesso di Giorgio Govoni e di altri accusati e l'allontanamento di 17 bambini dalle proprie famiglie. Nell'autunno del 2017 sul sito internet del quotidiano La Repubblica \u00e8 stata pubblicata un'inchiesta giornalistica in sette puntate che mette in luce le contraddizioni e le conseguenze del caso.\nIl caso Cantini.\nL'ex-priore della parrocchia Regina della pace di Firenze, don Lelio Cantini, 85 anni, fu accusato nel 2004 da una ventina di fedeli e, successivamente, da alcuni sacerdoti di violenze sessuali, psicologiche e plagio con una missiva inviata alla Curia di Firenze.\nLa lettera fu inviata al vescovo ausiliare di Firenze mons. Claudio Maniago, gi\u00e0 discepolo di don Cantini. Secondo gli autori della missiva don Cantini si sarebbe anche fatto consegnare denaro e beni dai suoi parrocchiani, risorse con le quali sarebbero stati ristrutturati la parrocchia di Regina della Pace e la canonica di Mucciano utilizzata per villeggiature e campi estivi.\nNell'ambito delle vicende di abusi sessuali rivelati dagli autori della denuncia, questi sostennero che all'interno delle \u00abfarneticanti visioni del futuro\u00bb don Cantini aveva costruito un \u00aboscuro progetto\u00bb di costruzione di una \u00abvera Chiesa contrapposta a quella di fuori corrotta e incapace\u00bb, rappresentava \u00abil primo\u00bb, il \u00abpredestinato\u00bb del gruppo di giovani \u00abeletti\u00bb da avviare al sacerdozio perch\u00e9 andassero poi a costituire il futuro clero della nuova Chiesa.\nUna successiva missiva del 29 gennaio 2006 fu consegnata al card. Antonelli, in cui gli autori chiesero \u00abun segno inequivocabile e definitivo\u00bb. Successivamente si rivolsero alla Santa Sede in due lettere del 20 marzo e 7 aprile 2007, con cui lamentarono \u00abla mancanza di una chiara e decisa presa di posizione da parte del vescovo\u00bb. Una successiva missiva alla Santa Sede fu inviata il 13 ottobre 2006 da alcuni preti, venuti a conoscenza della vicenda. Alle lettere rispose il cardinale Camillo Ruini, ricordando alle vittime che don Cantini dal 31 marzo 2007 lasci\u00f2 la Diocesi e augurandosi che ci\u00f2 \"infonda serenit\u00e0 nei fedeli coinvolti a vario titolo nei fatti\".\nIl 2 aprile 2007 l'arcivescovo di Firenze Ennio Antonelli e il suo ausiliare Maniago furono ricevuti in Vaticano da Benedetto XVI proprio per affrontare la vicenda. Fu avviato un procedimento canonico.\nA seguito dello scoppio dello scandalo, nell'aprile 2007, il card. Antonelli dichiar\u00f2 che don Cantini \u00e8 colpevole dei delittuosi abusi sessuali attribuitigli dal 1973 al 1987, nonch\u00e9 di falso misticismo di controllo e dominio delle coscienze. Gli fu proibito per cinque anni di confessare, celebrare la messa in pubblico, assumere incarichi ecclesiastici. Gli fu ordinato di fare un'offerta caritativa e recitare ogni giorno il Salmo 51 o le litanie della Madonna.\nDella vicenda si interessa la trasmissione televisiva \"Annozero\" del 31 maggio 2007 in cui due vittime raccontano alcuni dettagli degli abusi subiti da bambini.\nNel marzo 2008 si ha notizia dell'apertura di un'inchiesta penale nei confronti di don Cantini. Gli inquirenti si sono soffermati sia sulle accuse di abusi sessuali, sia sugli aspetti patrimoniali. \u00c8 stato ridotto allo stato laicale da Benedetto XVI.\nIl caso Inzoli.\nIl sacerdote don Mauro Inzoli, ex-dirigente del movimento cattolico di Comunione e Liberazione ed ex-presidente del Banco Alimentare, \u00e8 stato processato secondo rito abbreviato e condannato a quattro anni e nove mesi di carcere per sentenza emessa dal giudice Letizia Plat\u00e9 in data 29 giugno 2016, con l'accusa di abusi su minorenni con aggravante di abuso di autorit\u00e0.\nGli episodi di violenza sessuale contestatigli dal procuratore capo di Cremona Roberto Martino sono in tutto otto, commessi nell'arco di tempo che va dal 2004 al 2008, mentre altri dodici casi sono caduti in prescrizione e non pi\u00f9 perseguibili.\nLe vittime, di et\u00e0 compresa tra i 12 e 16 anni, sono state spesso abusate in pi\u00f9 istanze e in diverse locazioni tra le quali l'oratorio, lo studio del prete e nelle localit\u00e0 di vacanza dove i gruppi di preghiera si riunivano. L'aggravante dell'abuso di autorit\u00e0 \u00e8 motivata dai ruoli che il sacerdote ricopriva nell'esplicazione delle sue funzioni religiose e non, quali rettore del liceo linguistico Shakespeare e parroco della chiesa della Santissima Trinit\u00e0. Dalle testimonianze delle presunte vittime \u00e8 infatti emerso come la figura di don Mauro Inzoli esercitasse su di esse una forte sottomissione psicologica, considerato dai genitori delle stesse vittime come \"idolo meritevole di venerazione\".\nLa prima azione di denuncia fu portata avanti tra il 1999 e il 2001 da parte dei genitori di uno dei ragazzi che si rivolsero all'allora vescovo di Crema, Angelo Paravisi, successivamente deceduto nel 2004, che dichiar\u00f2 allora, a quanto riportato dal fratello della giovane vittima, che avrebbe preso in carico la faccenda ma che essendo una vicenda piuttosto delicata sarebbero occorse prove certe.\nNegli anni successivi non vi fu per\u00f2 di fatto alcuna azione intrapresa nei confronti di Don Mauro, il quale continuo nell'esercizio del suo ministero. Nel 2009 due delle vittime si rivolsero inizialmente ad un religioso di loro fiducia a Milano e successivamente, insieme ad alcuni genitori, al vescovo di Crema, monsignor Oscar Cantoni. Qualche anno pi\u00f9 tardi fu inoltre presentato un esposto da parte dell'on. Franco Bordo, parlamentare del gruppo di Sinistra Ecologia Libert\u00e0 che successivamente lament\u00f2 in una sua nota della \"ritrosia dello Stato Vaticano che, se \u00e8 pur vero che attraverso monsignor Cantoni ha interdetto Inzoli dalla nostra diocesi per abusi sessuali su minori, non ha trasmesso alla procura italiana gli incartamenti di quelle indagini\".\nTra il 2009 e il 2010 prese quindi avvio il procedimento ecclesiastico con l'obiettivo di accertare le condotte di abuso del sacerdote Inzoli, procedimento che culmin\u00f2 con la pronuncia della Congregazione per la dottrina della Fede, in data 6 giugno 2014, che invitava Inzoli ad una vita di preghiera e riservatezza prescrivendo al contempo una serie di condotte \"la cui inosservanza\" ricorda il gup nella motivazione \"avrebbe comportato le dimissioni dallo stato clericale\".\nA seguito della pubblicazione dell'esito del pronunciamento ecclesiastico da parte del vescovo Cantoni, il 26 giugno 2014, il sindaco di Crema present\u00f2 un esposto alla Procura della Repubblica. Nello stesso periodo giungevano quindi in procura gli esposti dell'on. Franco Bordo e Giovanni Panunzio, quest'ultimo fondatore del comitato di volontariato dell'osservatorio Antiplagio, e di Francesco Zanardi, legale rappresentante dell'associazione Rete L'Abuso onlus.\nCitt\u00e0 del Vaticano.\nL'11 luglio 2015 per la prima volta nella storia della Chiesa si tiene un processo canonico per casi di pedofilia all'interno delle mura leonine, in quanto il fatto \u00e8 riferito all'arcivescovo J\u00f3zef Weso\u0142owski (gi\u00e0 dimesso allo stato laicale nel 2014) - che per\u00f2 morir\u00e0 prima del giudizio, il 27 agosto 2015 - e altri cittadini del Vaticano. Per la prima volta, su decisione del Pontefice, l'intero collegio giudicante \u00e8 composto da soli laici e le pene contestate contemplano la violazione di norme penali del codice Zanardelli (corruzione mediante atti di libidine e lesioni personali gravi) punite con la reclusione.\nAltri casi.\nLa pedofilia al femminile.\nAnche tra le religiose appartenenti agli ordini femminili cattolici sono stati registrati casi giudiziari.\nIl pi\u00f9 famoso \u00e8 quello che, ad inizio 2008, ha visto la condanna di una suora a 11 anni di prigione per pedofilia: Norma Giannini, direttrice dal 1964 di una scuola media cattolica presso Milwaukee.\nAnche in Italia sono stati registrati alcuni casi:\nRiverberi satirici dei casi in oggetto.\nIl risalto mediatico acquisito dalla vicenda nei giorni nostri ha avuto riverbero anche nel mondo dei videogiochi, mediante la pubblicazione di \"Operazione: Pretofilia\", realizzato in Flash da Molleindustria e pubblicato il 23 giugno 2007. Il protagonista del gioco ha lo scopo, volutamente sarcastico, di nascondere le attenzioni sessuali dei preti virtuali nei confronti dei bambini, onde evitarne l'arresto da parte delle forze dell'ordine.\nLa pubblicazione del gioco ha provocato polemiche politiche ed un'interpellanza parlamentare ad opera del deputato Luca Volont\u00e8 (Udc), nella quale si chiede alle istituzioni la censura del prodotto in rispetto della Legge 38/2006 sulla pedofilia. Molleindustria ha replicato sottolineando che \u00abla legge punisce la rappresentazione di immagini virtuali la cui qualit\u00e0 di rappresentazione\u00bb - diversamente da quella del gioco - \u00abfa apparire come vere situazioni non reali\u00bb, e ribadendo la propria intenzione di non ritirare il prodotto.\nMolleindustria aveva inizialmente rimosso il gioco dal proprio sito web, anche se poi ha reso disponibile, on-line e gratuitamente, una versione censurata.\nRaffigurazioni e influenze nelle arti.\nIl fenomeno \u00e8 stato raffigurato da alcune opere artistiche e opere artistiche sono state influenzate dal fenomeno, in varia maniera.\nAd esempio nel film \"State buoni se potete\" (ambientato a Roma nella seconda met\u00e0 del XVI secolo) un caso di pedofilia da parte di un chierico (del Duca di Caprarola, giovanissimo cardinale, nei confronti di Leonetta, ragazzina al suo servizio travestita da paggetto maschio) ha un ruolo importante nella trama.\nNel film \"In nome del Papa Re\" (ambientato anch'esso a Roma nella met\u00e0 del XIX secolo) ha un ruolo marginale nella trama, viene accennato sbrigativamente da un personaggio (la fidanzata di Cesare Costa), essendo cosa nota che un sacerdote potesse tentare di abusare di una bambina, e quindi neppure bisognosa di troppe spiegazioni.\nIn musica, troviamo varie canzoni sui preti pedofili. Le pi\u00f9 famose sono: \"Cry for The Moon\" (Epica), Celibate Afrodite (MaYaN), \"God Has a Plan for us All\" (Angtoria), \"There's no End\" (Magdalen Graal). \nIl caso Spotlight.\n\"Il caso Spotlight\", vincitore di due premi oscar, del 2015 ispirato ai casi di pedofilia a Boston \u00e8 considerato il pi\u00f9 importante film sul tema. Racconta la lotta del quotidiano The Boston Globe per arrivare alla denuncia dell'arcivescovo Bernard Francis Law, accusato di aver coperto molti casi di pedofilia.\nBibliografia.\nLa bibliografia segue un ordine cronologico sulla base della data di prima edizione."}
{"id": "1481534", "revid": "228587", "url": "https://it.wikipedia.org/wiki?curid=1481534", "title": "Fontana del Capone", "text": "La fontana del Capone \u00e8 una delle fontane di Napoli ed \u00e8 posta nel centro antico, in via Egiziaca a Forcella, di fronte ad un'altra fontana ben pi\u00f9 grande, quella della Scapigliata.\nSecondo il gergo dei beni culturali, questa in questione, sarebbe una fontana ornamentale, ma, se consideriamo l'esame storico, ci\u00f2 non \u00e8 esatto perch\u00e9 faceva parte del piano di rinnovamento dei servizi pubblici emanato dal vicer\u00e9 Don Pedro de Toledo. \nIl monumento \u00e8 di forma circolare ed addossato ad una parete (ricordiamo che in questo periodo, a Napoli, si costruivano soprattutto fontane addossate a palazzi, chiese o ad altre strutture); \u00e8 un'opera del noto artista e architetto Giovanni da Nola.\nLa fontana ha un fondo caratterizzato da lastre in pietra bianca e grigia, queste, inducono l'acqua nello scarico. Il gettante invece era caratterizzato da tre mascheroni (oggi, quello pi\u00f9 grande in marmo bianco \u00e8 sopravvissuto, mentre gl'altri due in bronzo sono andati perduti).\nLa fontana \u00e8 ritornata agli antichi splendori solo di recente, grazie ad un restauro conservativo."}
{"id": "1481538", "revid": "1272592", "url": "https://it.wikipedia.org/wiki?curid=1481538", "title": "Chiesa di San Giovanni Battista (Alagna Valsesia)", "text": "La chiesa di San Giovanni Battista, chiesa parrocchiale di Alagna Valsesia, \u00e8 un edificio che presenta caratteristiche tardogotiche e rinascimentali, con un campanile la cui costruzione venne terminata nel 1511 ed un altare maggiore in legno dorato risalente al 1680.\nL'edificio attuale risale al 1633, quando venne ampliata la cappella preesistente, coeva della torre campanaria, ed \u00e8 dedicato a San Giovanni Battista, santo patrono del paese.\nLa parrocchia venne costituita nel 1475, in seguito alla separazione dalla chiesa di San Michele di Riva Valdobbia."}
{"id": "1481541", "revid": "228587", "url": "https://it.wikipedia.org/wiki?curid=1481541", "title": "Tranent", "text": "Tranent \u00e8 una piccola cittadina scozzese situata nell'area amministrativa dell'East Lothian. Si trova nelle vicinanze della \"strada A1\" e approssimativamente a da Edimburgo.\nIl nome \"Tranent\" si pensa sia di origine britannica, poich\u00e9 sembrerebbe contenere le parole \"Tre\" e \"Nant\", che significano \"Citt\u00e0 del ruscello\". Ai tempi dei Templari il padrone del territorio di Tranent, il conte di Haddingtonshire, fu chiamato \"Travernent\" da cui il nome della cittadina.\nQui avvenne il massacro di Tranent nel 1797, nel quale molti abitanti di Tranent vennero uccisi dopo aver protestato contro la leva dell'esercito Britannico.\nSport.\nCalcio.\nSono presenti alcune societ\u00e0 sportive come il club \"Tranent F.C.\" e il \"Ross High RFC\"."}
{"id": "1481542", "revid": "200050", "url": "https://it.wikipedia.org/wiki?curid=1481542", "title": "Elettrolito", "text": ""}
{"id": "1481547", "revid": "12724814", "url": "https://it.wikipedia.org/wiki?curid=1481547", "title": "Rinascimentali", "text": ""}
{"id": "1481548", "revid": "56620", "url": "https://it.wikipedia.org/wiki?curid=1481548", "title": "Tardogotiche", "text": ""}
{"id": "1481549", "revid": "15756", "url": "https://it.wikipedia.org/wiki?curid=1481549", "title": "Chiara Francini", "text": "Biografia.\nNata a Firenze e cresciuta a Campi Bisenzio, figlia unica, si \u00e8 laureata all'Universit\u00e0 degli Studi di Firenze in Lettere, con una tesi in italianistica, con la votazione di 110 e lode. La sua formazione artistica inizia al Teatro della Limonaia, di Sesto Fiorentino, diretto da Barbara Nativi. Sotto la sua direzione recita in \"Noccioline\", un testo di Fausto Paravidino. Per due anni consecutivi \u00e8 nello spettacolo \"Faccia da comico\" al Teatro Ambra Jovinelli di Roma, con la direzione artistica di Serena Dandini. Approda in televisione grazie a Marco Giusti, che le offre due ruoli fissi nei suoi programmi \"BlaBlaBla \" e \"Stracult \"; vengono poi \"Radio Sex\", di Alessandro Baracco, e \"Le ragazze di San Frediano\", per la regia di Vittorio Sindoni; infine nel 2007 \u00e8 \"Marzia Meniconi\", una delle protagoniste di \"Gente di mare 2\".\nTra il 2007 e il 2008 \u00e8 impegnata in quattro film: Leonardo Pieraccioni la vuole nel ruolo di \"Giustina\" in \"Una moglie bellissima\", in cui canta due canzoni del musical \"Grease\", facenti parte della colonna sonora del film; Francesco Patierno la sceglie per \"Il mattino ha l'oro in bocca\"; Spike Lee le affida il ruolo di Fabiola, una delle vittime della strage nazista di Sant'Anna di Stazzema nel film \"Miracolo a Sant'Anna\". Nel 2009 partecipa alla miniserie \"Le segretarie del sesto\", per la regia di Angelo Longoni, e al film \"Feisbum - Il film\", episodio \"Gaymers\", diretto da Emanuele Sana. Nel 2010 compare ancora sul piccolo schermo nella serie tv \"Tutti pazzi per amore 2\", per la regia di Riccardo Milani.\n\u00c8 una delle protagoniste del film per il cinema \"Maschi contro femmine\" nel 2010 e di \"Femmine contro maschi\" nel 2011, entrambi per la regia di Fausto Brizzi, in cui interpreta Marta, una ragazza omosessuale. Nel 2011 co-conduce il programma televisivo \"Colorado\"; al cinema recita nel film \"La peggior settimana della mia vita\", per la regia di Alessandro Genovesi; in televisione ritorna su Rai 1, col personaggio di Bea, in \"Tutti pazzi per amore 2\". Partecipa inoltre al film \"C'\u00e8 chi dice no\", per la regia di Giambattista Avellino, e all'opera prima \"Cacao\", per la regia di Luca Rea. Vince il \"Premio Guglielmo Biraghi\" nel 2011, come attrice rivelazione dell'anno, assegnatole dal sindacato giornalisti cinematografici, nell'ambito del \"68\u00ba Festival Internazionale del cinema di Venezia\".\nNel 2012 \u00e8 testimonial di Dolce &amp; Gabbana nella campagna mondiale uomo P/E 2012.\nSempre nel 2012 torna in tv, su Sky Cinema, con \"Un Natale per due\", dove interpreta anche la \"Carmen\" di Bizet, per la regia di Giambattista Avellino. Sempre nel 2012 torna al cinema con \"Buona giornata\" per la regia di Carlo Vanzina. Nel 2013 \u00e8 una delle protagoniste del film per il cinema \"Pazze di me\", di Fausto Brizzi. Dal 30 aprile dello stesso anno conduce il programma \"Aggratis!\", trasmesso in diretta da Rai 2, in seconda serata. Nel 2013 \u00e8 protagonista del film \"Ti sposo ma non troppo\", opera prima di Gabriele Pignotta. Nel 2013 conduce il programma \"Fashion style\" in prima serata, ed \u00e8 la protagonista dello spettacolo teatrale \"Ti ho sposato per allegria\" di Natalia Ginzburg, con la regia di Piero Maccarinelli per il quale riscuote ottime critiche, come quella di Franco Cordelli nel Corriere.\nNel 2014 \u00e8 fra i protagonisti del film corale \"Soap opera\", di Alessandro Genovesi. Sempre nel 2014 conduce in prima serata \"Colorado\" su Italia Uno, insieme a Diego Abatantuono. Nel 2015 \u00e8 stata la madrina di due festival: quello di Tavolara, a luglio, e quello di Torino Film Festival a novembre. Nel 2015 \u00e8 una delle protagoniste della fiction \"Matrimoni e altre follie\", per la regia di Laura Muscardin. Nel 2015-2016 \u00e8 la testimonial femminile della compagnia telefonica 3 Italia. Per il cinema nel 2016 partecipa al film \"On Air - Storia di un successo\", con la regia di Davide Simon Mazzoli e presta la voce a Matilda nel cartone animato \"Angry Birds - Il film\". Sempre nel 2016 viene scelta da Pippo Baudo per co-condurre con lui \"Domenica in\".\nNelle stagioni 2017 e 2018 \u00e8 la protagonista femminile dello spettacolo teatrale \"Due\", scritto da Luca Miniero e Smeriglia e diretto dallo stesso Miniero, che con pi\u00f9 di 200 repliche \u00e8 uno straordinario successo al botteghino e per il quale la Francini riceve il plauso della critica. Sempre nel 2017 esordisce per Rizzoli con il romanzo \"Non parlare con la bocca piena\", Best seller, con otto edizioni e copie vendute e riscuote ottime critiche, come quella di Aldo Cazzullo.\nNel maggio del 2018 conduce sul canale La EFFE, \"Love me gender\", in 4 puntate, in cui si guarda con gli occhi della Francini ai nuovi modi di esser famiglia, alle nuove forme d'amore ai tempi della \"gender equality\". Il programma \u00e8 un grande successo di pubblico e di critica, come quella di Antonio Dipollina su La Repubblica. Nel maggio del 2018 esce il secondo romanzo \"Mia madre non lo deve sapere\" per Rizzoli, ristampato dopo meno di un mese, che riscuote ottime critiche. Nel settembre 2018 va in onda la seconda stagione di \"Non dirlo al mio capo\", in prima serata su Rai 1 per la regia di Riccardo Donna, in cui Chiara torna ad interpretare il personaggio di Perla.\nDa ottobre 2018 collabora come editorialista per il quotidiano \"La Stampa\". Ha pubblicato \"Martino e Nina\", un racconto di Natale, sul settimanale Vanity Fair Italia. A giugno 2019 va in onda su La EFFE \"Love me stranger\", (4 puntate), in cui Francini racconta l'amore, in tutte le sue sfaccettature, tra italiani e stranieri al giorno d'oggi. Il programma \u00e8 un grande successo di pubblico e di critica (Antonio Fagioli, \"Avvenire\" ). Il 25 giugno 2019 esce \"Un anno felice\" (Rizzoli), il suo terzo romanzo, entrato subito nella classifica della narrativa tra i romanzi pi\u00f9 letti, ristampato dopo meno di un mese e accolto con grande favore dalla critica (Mirella Serri su \"TuttoLibri\", Aldo Cazzullo su \"Io Donna\"). Nel 2019 partecipa al film \"Martin Eden\" di Pietro Marcello, in concorso alla 76\u00aa Mostra internazionale d'arte cinematografica di Venezia.\nNelle stagioni 2019/2022 Chiara interpreta il ruolo di Antonia, protagonista del fortunatissimo \"Coppia aperta quasi spalancata,\" celebre testo di Dario Fo e Franca Rame, accanto ad Alessandro Federico. Lo spettacolo riscuote un enorme successo di pubblico e di critica. Aldo Cazzullo cos\u00ec scrive: \"Chiara Francini si conferma l'attrice pi\u00f9 talentuosa della sua generazione\". )\nNell\u2019estate del 2020 debutta al Teatro Romano di Fiesole come protagonista ne \"L\u2019amore segreto di Ofelia\", di Steven Berkoff, la cui drammaturgia \u00e8 affidata a Chiara Lagani mentre la regia a Luigi De Angelis, della compagnia Fanny &amp; Alexander.\nIl 1 dicembre 2020 esce il suo quarto romanzo, \"Il cielo stellato fa le fusa\" (Rizzoli), best seller, accolto con grande favore dalla critica (Gabriella Cantafio su \"Il Foglio\")\nNel 2021 \u00e8 una delle protagoniste della fortunata commedia \"Addio al nubilato\", per regia di Francesco Apolloni, trasmessa su Amazon. Il film \u00e8 stato per settimane uno dei pi\u00f9 visti sulla piattaforma Amazon Prime Video e ha ottime critiche: Francesco Al\u00f2 del Messaggero scrive: \"Che belle e che brave Francini, Chiatti, Liskova, Ichikawa e Fotaras\". Cinematographe.it: \"Chiara Francini divertentissima con la sua strabiliante ironia.\"\nAl cinema nel 2021 Chiara \u00e8 Annalisa, protagonista di Altri padri, opera prima di Mario Sesti, pellicola drammatica, che affronta un tema di grande attualit\u00e0: quello dei padri separati. Il film viene presentato fuori concorso al 39\u00ba Torino Film Festival (TFF).\nOttime sono le critiche .\nNel dicembre 2021 Chiara conduce, dal Cocoric\u00f2 di Riccione, la cerimonia di premiazione degli Ubu, gli Oscar del teatro italiano, trasmessa in diretta su Rai Radio Tre.\nNel 2021 \u00e8 una delle protagoniste di \"Tre sorelle\", trasmesso il 27 gennaio sulla piattaforma Amazon per la regia di Enrico Vanzina.\nDal 2021 Chiara Francini riveste il ruolo di giudice nella prima edizione di Drag Race Italia, in onda sulla piattaforma streaming Discovery+, e in chiaro, in prima tv assoluta su Real Time, a partire dal 9 gennaio 2022.\nIl programma \u00e8 basato sul format del programma statunitense \"RuPaul's Drag Race\". Come nella versione originale, le concorrenti devono mostrare le loro doti d'intrattenitrici cimentandosi in varie sfide. La trasmissione rappresenta una vera rivoluzione per l'Italia.\nChiara viene scelta per la costante vicinanza e partecipazione - manifestati in ogni campo della professione (romanzi, editoriali, programmi televisivi) alla causa della comunit\u00e0 LGBTQ+. Chiara e il programma riscuotono ottime critiche come quella di Silvia Fumarola per La Repubblica, , di Antonio Dipollina per La Repubblica, , di Aldo Grasso per Il Corriere della sera, ).\nDal 9 dicembre 2021 firma la rubrica \u201cForte e Chiara\u201d su Specchio de La Stampa ."}
{"id": "1481550", "revid": "28592", "url": "https://it.wikipedia.org/wiki?curid=1481550", "title": "Youri Egorov", "text": ""}
{"id": "1481553", "revid": "12724891", "url": "https://it.wikipedia.org/wiki?curid=1481553", "title": "Valle Sicida", "text": ""}
{"id": "1481554", "revid": "32658", "url": "https://it.wikipedia.org/wiki?curid=1481554", "title": "Reggino", "text": ""}
{"id": "1481555", "revid": "599013", "url": "https://it.wikipedia.org/wiki?curid=1481555", "title": "Rhb", "text": "Sigle.\nL'acronimo RhB sta per"}
{"id": "1481556", "revid": "237256", "url": "https://it.wikipedia.org/wiki?curid=1481556", "title": "Maria Yudina", "text": ""}
{"id": "1481562", "revid": "1543377", "url": "https://it.wikipedia.org/wiki?curid=1481562", "title": "Ermenegildo Bois", "text": " \nAllievo dello scultore Lorenzo Gori, part\u00ec per l'India insieme al pittore Olinto Ghilardi e qui visse e lavor\u00f2 per diversi anni al servizio di principi e notabili locali.\nFu autore di alcuni monumenti funebri del cimitero comunale di Livorno e del busto commemorativo di \"Guglielmo Oberdan\", realizzato nel 1928 e posto in Piazza dei Mille, sempre a Livorno. Fu maestro di Voltolino Fontani.\nSocio del Gruppo Labronico, nel 1960 gli fu dedicata nella sua citt\u00e0 natale una strada costruita nel 1957."}
{"id": "1481567", "revid": "237256", "url": "https://it.wikipedia.org/wiki?curid=1481567", "title": "Nikolai Demidenko", "text": ""}
{"id": "1481570", "revid": "93556", "url": "https://it.wikipedia.org/wiki?curid=1481570", "title": "Bandiera del Puntland", "text": "La bandiera del Puntland \u00e8 la bandiera adottata dal parlamento del Puntland il 22 dicembre 2009. Essa consiste di tre bande orizzontali: quella in alto \u00e8 blu, quella in mezzo \u00e8 bianca e quella in basso verde; la banda in alto inoltre reca al centro una stella bianca.\nPrima dell'adozione di questa bandiera il governo del Puntland ne utilizzava un'altra, molto simile alla bandiera della Somalia eccezion fatta per la tonalit\u00e0 di blu pi\u00f9 chiara."}
{"id": "1481572", "revid": "842", "url": "https://it.wikipedia.org/wiki?curid=1481572", "title": "Stemma del Puntland", "text": ""}
{"id": "1481576", "revid": "125840351", "url": "https://it.wikipedia.org/wiki?curid=1481576", "title": "Atomic Runner Chelnov", "text": " anche noto semplicemente come Chelnov, \u00e8 un videogioco arcade sviluppato e pubblicato nel 1988 da Data East. Il gioco \u00e8 un videogioco a piattaforme con scorrimento continuo, in cui il personaggio giocante \u00e8 costretto ad avanzare nello scenario di gioco.\nIl titolo non \u00e8 direttamente collegato a \"Karnov\", sebbene sia ambientato nell'Unione Sovietica e sviluppato dalla stessa Dat East. \"Atomic Runner Chelnov\" \u00e8 stato convertito per Sega Mega Drive e Sharp X68000. Nel 2007 \u00e8 stato distribuito in Giappone tramite Virtual Console.\nTrama.\nIl videogioco vede come protagonista Chelnov, un minatore russo ma trapiantato negli USA, dedito all'estrazione del carbone (nella versione per console \u00e8 un giovane scienziato), che viene travolto dalle radiazioni emesse dall'esplosione di una vicina centrale nucleare: Chelnov sopravvive, ma scopre di essere in possesso di poteri sovraumani.\nNel frattempo la Terra viene invasa dai Destariani, un clan di esseri apparentemente alieni, che popolarono la Terra in tempi antichi e che ora rivendicano la sovranit\u00e0 sul pianeta; Chelnov decide di utilizzare i suoi nuovi poteri per liberare il pianeta dagli invasori, in un percorso che lo porta dalla prigione nella quale era stato rinchiuso fino alla Statua della Libert\u00e0 di New York.\nModalit\u00e0 di gioco.\n\"Atomic Runner Chelnov\" si presenta come il pi\u00f9 classico dei platform sparatutto sullo stile di \"Contra\", ma con la novit\u00e0 rappresentata dallo scrolling continuo ed inarrestabile dello scenario, che ha termine solamente alla fine dei vari livelli, dove bisogner\u00e0 vedersela coi boss.\nI controlli includono il joystick per direzionare i colpi e per accovacciarsi, oltre che per accelerare o decelerare la corsa, il pulsante di sparo, il pulsante di salto e, ulteriore novit\u00e0, un pulsante per invertire la direzione dell'eroe, affinch\u00e9 egli possa girarsi indietro e camminare a ritroso.\nLungo il percorso \u00e8 possibile trovare svariate armi da sostituire alla pistola laser di cui il protagonista \u00e8 inizialmente armato (missili, shuriken, mazzafrusti da piede, boomerang, proiettili di fuoco) e \"power-up\" che permettono di incrementare la potenza dell'arma corrente.\nI nemici comuni sono per lo pi\u00f9 eliminabili con un solo colpo, e possono essere sconfitti non solo con l'arma di Chelnov ma anche saltando sopra ad essi (in questo il gioco pu\u00f2 ricordare un po' la saga \"Mario Bros\"); ve ne sono diversi e rappresentano un misto di esseri ispirati alla fauna reale e mezzi tecnologicamente avanzati, un \"minestrone\" sconnesso dal gusto un po' \"kitsch\" dal quale non si salvano neanche i boss di fine livello, tra cui troviamo un drago, un Dog\u016b gigantesco (che va sconfitto due volte, nel secondo e nel quarto livello), un elicottero bielica, lo scheletro di uno pterodattilo, un robot ed infine il celebre alieno della saga di film di fantascienza \"Alien\", armato di spada, in un faccia a faccia che da ultimo ha luogo sulla Statua della Libert\u00e0.\nIl protagonista ha tre vite e se colpito una sola volta perde la vita corrente ed \u00e8 costretto a ricominciare il gioco da un determinato checkpoint.\nUtililizzo in altre opere.\nLa Data East ha voluto attribuire al personaggio di Chelnov notevole popolarit\u00e0, e l'ha quindi riproposto in altri videogiochi:"}
