{"id": "1481577", "revid": "122572741", "url": "https://it.wikipedia.org/wiki?curid=1481577", "title": "Sailor Starlights", "text": "Le sono un gruppo di personaggi della serie di anime e manga \"Sailor Moon\" di Naoko Takeuchi, che fanno la loro comparsa nella saga finale della storia (quinta serie animata e ultimo arco del manga). Sulla Terra la loro identit\u00e0 segreta \u00e8 quella dei membri del gruppo musicale Three Lights.\nDescrizione.\nLe \"Sailor Starlights\" sono guerriere Sailor che non appartengono al Sistema Solare, vengono infatti dal pianeta \"Kinmoku\" (il nome del pianeta viene rivelato solo nel manga non nell'anime) e sono le guerriere dei tre satelliti di tale pianeta (almeno da quanto visto nell'anime).\nQuando Kinmonku fu distrutto da Sailor Galaxia, le Starligths riuscirono a fuggire con la loro principessa, di cui per\u00f2 persero le tracce una volta giunte sulla Terra. Per riunirsi a lei, decisero di sfruttare il potere della musica, e quindi intrapresero la carriera di cantanti, affinch\u00e9 il loro \"richiamo\" giungesse alla principessa.\nIl rapporto fra le Starlights e le guerriere del sistema Solare \u00e8 inizialmente simile a quello di diffidenza che nella terza serie legava le \"guardiane divine\" a \"quelle del sistema solare esterno\". Nell'anime i due gruppi hanno inizialmente un leggero avvicinamento per poi passare a una totale rottura, quando vengono fuori tutte le identit\u00e0 segrete. La riconciliazione fra i due gruppi avviene solo durante la battaglia finale, quando Sailor Mercury, Sailor Mars, Sailor Jupiter e Sailor Venus sacrificheranno la loro vita per salvarle e loro rimarranno al fianco di Sailor Moon fino alla fine.Nel manga, invece (dopo che Galaxia ha preso il Sailor Crystal di Mamoru e di tutte le guerriere del sistema Solare, meno quello di Sailor Moon) decidono di accompagnare Usagi alla base del nemico (la stella Zero del Sagittario) insieme a ChibiChibi e alla loro principessa Kakyu, ma cadono vittima di una trappola di Sailor Lethe e i loro cristalli sono rubati da Sailor Phi e Sailor Chi.\nA differenza delle altre guerriere sailor, solamente nell'anime la loro trasformazione comporta anche un cambiamento di sesso. Infatti la loro identit\u00e0 segreta \u00e8 quella di tre uomini, i \"Three Lights\", un gruppo di popolari idol. Nel manga, il loro sesso \u00e8 femminile, e si travestono da uomini. Nell'anime, invece, nella loro forma civile sono dei veri e propri ragazzi, che divengono ragazze solamente al momento della loro trasformazione. Questa modifica apportata dalla Toei Animation, studio dell'anime, indispett\u00ec l'autrice, a cui non piacque, e cre\u00f2 molte controversie.L'azienda non ha mai rilasciato dichiarazioni al riguardo e visto che nella versione animata i tre personaggi possiedono effettivamente entrambi i sessi (anche se alternati nel tempo) e caratteristiche caratteriali maschili e femminili, possono essere considerati Ermafroditi.\nNella loro forma civile si chiamano tutti \"\"Kou\" (\"Luce\"\" in italiano, da qui il nome del gruppo \"Three Ligths\" ossia \"Tre luci\"), ma i loro cognomi sono differenti. Nella prima edizione italiana del manga il loro cognome viene invertito al nome, facendole diventare sorelle, mentre nella seconda i loro nomi sono stati adattati con l'inglese \"Light\". Nell'adattamento dell'anime i Three Lights vengono chiamati con loro cognomi (ossia Seiya, Taiki e Yaten), intesi per\u00f2 come nomi propri.\nIl concetto delle tre luci (san hikai) \u00e8 derivato dallo scintoismo e trova una corrispondenza nel colore delle rose portate dai \"Three Lights\" nell'anime: rosso per il Sole (Seiya), bianco per la Luna (Taiki) e giallo per le stelle (Yaten)\nSailor Starlights.\nSailor Star Fighter.\n\"Leader\" non ufficiale dei Three Lights, \u00e8 il cantante e tastierista del gruppo (sembra avere anche una predisposizione per la batteria). \u00c8 l'identit\u00e0 segreta della guerriera Sailor Star Fighter, in Italia nota come Sailor Star Regina del Coraggio. Dai capelli neri e gli occhi blu, Seiya \u00e8 nato il 30 luglio, ha sedici anni, e il suo gruppo sanguigno \u00e8 A. \u00c8 solito portare con s\u00e9 una rosa rossa (serie animata).\nNell'anime, Seiya si dimostra arrogante e spocchioso, cosa che tende ad infastidire persino i suoi stessi compagni. Tuttavia, questo lato del suo carattere nasconde un cuore buono e pronto al sacrificio. Il ragazzo arriva presto al contrasto con Haruka, mentre sviluppa un profondo sentimento nei confronti di Usagi, la quale, per\u00f2, ancora profondamente innamorata di Mamoru, non pu\u00f2 ricambiare completamente. Rendendosi conto dell'amore a senso unico, Seiya si dichiara ad Usagi sussurrandole semplicemente queste parole: \"Vorrei soltanto averti conosciuta prima di lui\".\nNel manga, il personaggio ha un carattere pi\u00f9 freddo e moderato, maggiormente protettivo nei confronti di Usagi. Quest'ultimo per i particolari sentimenti che prova per lei, ma specialmente perch\u00e9 la ragazza gli ricorda la Principessa Kakyuu.\nSailor Star Maker.\n, nata il 30 maggio, \u00e8 una delle componenti dei Three Lights, nonch\u00e9 l'identit\u00e0 segreta della guerriera Sailor Star Maker (nome italiano Sailor Star Polvere di Stelle) e nei Three Ligths \u00e8 cantante, tastierista, chitarrista e (nell'anime) compositore dei testi. Ha i capelli castani, gli occhi scuri ed \u00e8 la pi\u00f9 alta del trio.\n\u00c8 la pi\u00f9 intellettuale del gruppo, e rivaleggia in intelligenza con Ami, sia nell'anime che nel manga, bench\u00e9 nell'anime non approvi le implicazioni romantiche che la ragazza ha nell'affrontare le cose, essendo lei molto pi\u00f9 cinica. Nonostante ci\u00f2, Taiki in un episodio dimostra di avere un animo sensibile andando a trovare una sua piccola fan all'ospedale (sempre grazie all'intercessione di Ami). Sempre nell'anime, come Yaten, anche Taiki non approver\u00e0 l'amicizia fra Seiya e Usagi, soprattutto dopo aver scoperto l'identit\u00e0 della seconda come guerriera Sailor.\nNella controparte cartacea invece, ha un modo molto pi\u00f9 aperto di rapportarsi, ed \u00e8 assai enigmatica,\ntanto da essere definita \"faccia da Poker\" nel Material's Collection.\nSailor Star Healer.\n \u00e8 una delle componenti dei Three Lights (maschio nell'anime), nonch\u00e9 l'identit\u00e0 segreta della guerriera Sailor Star Healer (nome italiano Sailor Star Cuore del Futuro). Nata l'8 febbraio, ha 16 anni. Ha occhi verdi e lunghi capelli grigi e nel gruppo musicale il suo ruolo \u00e8 quello di corista, tastierista, e arrangiatore delle musiche. \u00c8 la componente pi\u00f9 bassa del gruppo.\nNell'anime, \u00e8 un tipo solitario e spesso ha reazioni brusche persino con le fan (cosa che Seiya e Taiki spesso gli rimproverano), anche se sembra andare d'accordo con la gattina Luna (un episodio dell'anime \u00e8 dedicato a come Yaten e Luna diventano amici).\n\u00c8 il pi\u00f9 estremista relativamente alla scarsa fiducia che le Sailor Starlights hanno nei confronti delle altre guerriere sailor e agli umani in generale. Inoltre sembra essere dotato di un qualche potere, che gli permette di capire quando uno \"Star Seed\" \u00e8 stato rubato.\nNel manga invece, tende ad essere meno asociale e un po' sarcastica, ma sempre\nmolto egoista e senza particolari interessi.\nDoppiatrici e Attrici.\nLe Sailor Starlights sono doppiate da Shiho Niiyama (Seiya/Sailor Star Fight), Tsunoda Namuri (Taiki/Sailor Star Maker) e Chika Sakamoto (Yaten/Sailor Star Helar), mentre in italiano Seiya \u00e8 doppiato da Nicola Bartolini Carrassi e Sailor Star Regina Del Coraggio da Francesca Cassola, Taiki da Diego Sabre e Sailor Star Polvere Di Stelle da Francesca Bielli e Yaten da Simone D'Andrea e Sailor Star Cuore Del Futuro da Jenny De Cesarei.\nNei musical Seiya e stata interpretata da 3 attrici: Sayuri Katayama (1996-1998) e Chinatsu Akiyama (2003-2004), Meiku Harukawa (2017)\nNei musical Taiki e stata interpretata da 3 attrici: Hikari Ono (1996-1998) e Akiko Nakayama (2003-2004), Riona Tatemichi (2017)\nNei musical Yaten e stata Interpretata da 3 attrici: Momoko Okuyama (1996-1998) e Mikako Tabe (2003-2004), Saki Matsuda (2017\nControversie.\nLa presenza delle Sailor Starlights nell'anime \u00e8 stata oggetto di pesanti critiche, e consecutivamente di pesanti censure, nell'adattamento italiano di \"Sailor Moon Sailorstars\". In un primo momento anche nell'adattamento italiano i Three Lights cambiavano di sesso come nella versione originale. Dopo le critiche della psicologa Vera Slepoj, le quali dicevano che i bambini maschi, appassionati di Sailor Moon, giungevano a identificarsi con la protagonista e quindi ad avere orientamenti omosessuali dopo la visione dell'anime, a partire dall'ep. 188 si opt\u00f2 per la scelta di far diventare le guerriere non identit\u00e0 segrete dei Three Lights, bens\u00ec loro sorelle gemelle, che prendevano fisicamente il posto dei ragazzi nel momento dei combattimenti. Si and\u00f2 cos\u00ec a creare un'invereconda storpiatura della versione originale, perdipi\u00f9 compromettente per la comprensibilit\u00e0 di molti passaggi della serie. L'adattamento non teneva conto infatti che due gemelli identici sono sempre omozigoti, quindi dello stesso sesso."}
{"id": "1481578", "revid": "110157", "url": "https://it.wikipedia.org/wiki?curid=1481578", "title": "Leste Rondoniense", "text": "Leste Rondoniense \u00e8 una delle due mesoregioni dello Stato della Rond\u00f4nia in Brasile.\nMicroregioni.\n\u00c8 suddivisa in 6 microregioni:"}
{"id": "1481582", "revid": "39224", "url": "https://it.wikipedia.org/wiki?curid=1481582", "title": "Chelnov", "text": ""}
{"id": "1481583", "revid": "39224", "url": "https://it.wikipedia.org/wiki?curid=1481583", "title": "Atomic Runner", "text": ""}
{"id": "1481589", "revid": "110157", "url": "https://it.wikipedia.org/wiki?curid=1481589", "title": "Madeira-Guapor\u00e9", "text": "Madeira-Guapor\u00e9 \u00e8 una delle due mesoregioni dello Stato della Rond\u00f4nia in Brasile.\nMicroregioni.\n\u00c8 suddivisa in due microregioni:"}
{"id": "1481595", "revid": "1573940", "url": "https://it.wikipedia.org/wiki?curid=1481595", "title": "Harpalinae", "text": " Harpalinae \u00e8 una grande sottofamiglia di coleotteri carabidi, diffusa in tutto il mondo.\nDescrizione.\nGli Harpalinae sono coleotteri di medie o piccole dimensioni, forma ovale e colore scuro, spesso metallico. Alcuni generi (\"Diachromus\", \"Gynandromorphus\", \"Stenolophus\", \"Acupalpus\") presentano decorazioni a colori contrastanti.\nI caratteri che permettono di distinguerli dagli altri carabidi sono: le tibie anteriori con una incavatura all'apice, le elitre a curvatura regolare e gli occhi sormontati da una sola setola. Quest'ultima caratteristica permette di riconoscerli facilmente dai Pterostichinae, con cui possono venire confusi.\nRispetto ai Chlaeniini, con cui sono imparentati, gli Harpalinae hanno zampe posteriori pi\u00f9 corte e capo pi\u00f9 massiccio.\nTassonomia.\nLa sottofamiglia Harpalinae include i seguenti generi suddivisi in 4 trib\u00f9:"}
{"id": "1481598", "revid": "5456", "url": "https://it.wikipedia.org/wiki?curid=1481598", "title": "Winnipeg, Manitoba", "text": ""}
{"id": "1481600", "revid": "1718925", "url": "https://it.wikipedia.org/wiki?curid=1481600", "title": "Monteruga", "text": "Monteruga \u00e8 una frazione abbandonata situata a Veglie in provincia di Lecce. Questo villaggio deriva dall'espansione dell'omonima masseria. \nStoria.\nSorta nel ventennio fascista (1928) \u00e8 un tipico esempio di villaggio rurale di quel periodo.\nIn seguito, Monteruga fu assegnata alla SEBI, societ\u00e0 elettrica antesignana Enel, che, andata in liquidazione, permise il subentro di imprenditori privati.\nLa storia di Monteruga come centro abitato termina, appunto, con la privatizzazione dell'azienda agricola negli anni ottanta; restano, a testimonianza di un recente passato, gli alloggi, la scuola, la piazza centrale, la chiesa intitolata a sant'Antonio Abate.\nIl nome allude ad un colle solcato da un fosso."}
{"id": "1481601", "revid": "110157", "url": "https://it.wikipedia.org/wiki?curid=1481601", "title": "Microregione di Guajar\u00e1-Mirim", "text": " Guajar\u00e1-Mirim \u00e8 una microregione dello Stato della Rond\u00f4nia in Brasile, appartenente alla mesoregione di Madeira-Guapor\u00e9.\nComuni.\nComprende 3 comuni:"}
{"id": "1481602", "revid": "135224", "url": "https://it.wikipedia.org/wiki?curid=1481602", "title": "Mirino (armi)", "text": ""}
{"id": "1481611", "revid": "1784492", "url": "https://it.wikipedia.org/wiki?curid=1481611", "title": "Tonnerre Kalara Club de Yaound\u00e9", "text": "Il Tonnerre Yaound\u00e9 (nome completo: Tonnerre Kalara Club de Yaound\u00e9) \u00e8 una societ\u00e0 di calcio camerunese della capitale Yaound\u00e9. \u00c8 affiliato alla Federazione calcistica del Camerun e milita nella massima serie del Campionato camerunese.\nDisputa il derby cittadino con il Canon Yaound\u00e9.\nCalciatori celebri.\nNel Tonnerre hanno militato alcuni dei pi\u00f9 celebri calciatori africani quali Roger Milla, Rigobert Song e il Giocatore Mondiale dell'Anno FIFA e Pallone d'oro 1995 George Weah."}
{"id": "1481617", "revid": "110157", "url": "https://it.wikipedia.org/wiki?curid=1481617", "title": "Microregione di Alvorada d'Oeste", "text": "Alvorada d'Oeste \u00e8 una microregione dello Stato della Rond\u00f4nia in Brasile, appartenente alla mesoregione di Leste Rondoniense.\nComuni.\nComprende 4 comuni:"}
{"id": "1481619", "revid": "97701", "url": "https://it.wikipedia.org/wiki?curid=1481619", "title": "Identured servant", "text": ""}
{"id": "1481621", "revid": "110157", "url": "https://it.wikipedia.org/wiki?curid=1481621", "title": "Microregione di Ariquemes", "text": "Ariquemes \u00e8 una microregione dello Stato della Rond\u00f4nia in Brasile, appartenente alla mesoregione di Leste Rondoniense.\nComuni.\nComprende 7 comuni:"}
{"id": "1481622", "revid": "57872", "url": "https://it.wikipedia.org/wiki?curid=1481622", "title": "Castelvetere sul Calore", "text": "Castelvetere sul Calore \u00e8 un comune italiano di abitanti della provincia di Avellino in Campania.\nGeografia fisica.\nTerritorio.\nCastelvetere sul Calore, fino al 1950 \"Castelvetere di Calore\", dista circa 22\u00a0km da Avellino e 75\u00a0km da Napoli.\nSorge a 750 ed \u00e8 situato sulle pendici del monte Tuoro, alto 1424 metri.\nA valle \u00e8 percorso, invece, dal fiume Calore Irpino. Il suo territorio \u00e8 di 17,17\u00a0km\u00b2 e conta 1569 abitanti.\nCaratteristico il paesaggio circostante: la vista si estende nelle zone limitrofe fino a comprendere 28 altri paesi, un numero raramente eguagliato dagli agglomerati vicini e che fa di Castelvetere una terrazza sul paesaggio irpino.\nClima.\nIl clima \u00e8 rigido negli inverni, spesso accompagnati da abbondanti nevicate, e fresco durante l'estate.\nStoria.\nL'origine del paese risale alle prime invasioni barbariche; le prime notizie ci pervengono da una donazione di Castelvetere al monastero di San Benedetto a Salerno, avvenuto nel 991; successivamente fu donato al Santuario di Montevergine (1167); pass\u00f2 poi in varie mani fino a essere venduto, nel 1684, a Giuseppe de Beaumont che divenne quindi barone di Castelvetere.\nL'attuale nome del paese, \"castrum\" e \"vetus\"=Castello-Vecchio, \u00e8 esplicativo di come le abitazioni si siano sviluppate intorno all'antico castello, che fu edificato dai Longobardi e che dopo la ricostruzione \u00e8 diventato la chiesa Madre di Castelvetere, dedicata all'Assunta.\nUn tempo il castello era detto \"Castello di Santa Maria\", in onore dell'apparizione della Madonna delle Grazie a un'anziana del luogo.\nCastelvetere \u00e8 anche celebre per essere stato uno dei paesi precursori nell'edificazione dei cimiteri fuori del centro urbano, molto prima che lo imponesse l'Editto di Saint Cloud.\nMonumenti e luoghi d'interesse.\n \nSicuramente il monumento pi\u00f9 visitato e che trascina qualche turista in questo paesello \u00e8 il santuario diocesano dedicato a Maria Santissima delle Grazie, patrona del borgo, festeggiata il 28 aprile e il 2 luglio. All'interno del luogo di culto un pregevole trittico del '400.\nVi \u00e8 anche una Cappella cimiteriale, la prima in Italia, costruita prima dell'Editto di Saint Cloud, su esplicito ordine di Ferdinando IV, come testimonia la scritta posta all'ingresso del monumento.\nLa chiesa di San Michele dove in tempi molto lontani trov\u00f2 rifugio un eremita e dalla quale \u00e8 possibile visionare tutto il panorama circostante data la sua enorme altezza.\nLa Ripa nonch\u00e9 il centro storico con l'oratorio dedicato alla madonna del monte Carmelo, un tempo sede della confraternita.\nLa chiesa di Santa Maria Assunta con il campanile settecentesco.\nFontana dello zoppo, un tempo lavatoio pubblico costruita in pietra locale agli inizi del 900 dal sindaco Antonio D'Agostino.\nConvento di San Martino in localit\u00e0 Macchiusanella.\nChiesa di San Lorenzo.\nSociet\u00e0.\nLingue e dialetti.\nAccanto alla lingua italiana, a Castelvetere sul Calore si parla il dialetto irpino.\nTradizioni e folclore.\nLa donna cos\u00ec si rivolse al curato, alle autorit\u00e0, al popolo, ma all'unanimit\u00e0 fu considerata pazza. Tornata alla sua povera casa, riapparve di nuovo la Madonna che promise alla vecchierella che avrebbe fatto cadere della candida neve nel punto esatto in cui voleva fosse eretto il suo tempio. La vecchina torn\u00f2 dal curato, dalle autorit\u00e0, dal popolo che cercarono per il paese fino a quando, ai piedi del Castello, non trovarono una piazzetta coperta di neve. Era il 28 aprile.\nDella vecchierella non si trov\u00f2 pi\u00f9 traccia, tanto che si disse che ella fosse proprio la Madonna.\nSubito furono raccolti i fondi e costruita la chiesa, detta \"tempietto del miracolo\"; nel 1992, dopo la santa messa presieduta dall'arcivescovo, monsignor Mario Milano e da don Nunzio Bolino, fu elevata a santuario diocesano.\nIl 28 aprile in onore della Madonna si svolge una festa, che nasce da una donazione di una anziana signora di un appezzamento di terra adibito a grano, con il quale volle si panificasse per i poveri.\nI preparativi partono da mesi prima con una grande devozione da parte dei castelveteresi.\nLa sua celebrazione consiste nella processione delle \"spunziatrici\" (letteralmente \"dispensatrici\"): bambine di circa otto anni, vestite di bianco e ornate da numerosi monili d'oro (a emulazione della statua della Madonna delle Grazie), accompagnate da un cavaliere (di solito un parente, fornito di un bastone per difenderle) e da una madrina.\nIl nome di \"spunziatrici\" si adatta al ruolo che le bambine hanno dopo la processione: munite di ceste, assieme al loro cavaliere e ai \"masti 'e festa\", le spunziatrici hanno il compito di portare i \"tortani\" (pane della Madonna) in tutte le case del paese.\nGi\u00e0 in marzo si comincia con la raccolta della tanta legna che servir\u00e0 poi per panificare. Successivamente il Parroco, con un gruppo di volenterosi, batter\u00e0 il paese e le sue campagne alla ricerca della materia prima: la farina (o il denaro per comprarne).\nLa festa del 28 aprile richiede infatti la preparazione di circa quarantacinquemila forme di pane!\nRaccolte cos\u00ec legna e farina, si deve dare forma e vita ai tortani: le sagge vecchiette del paese si riuniscono, assieme alle future dispensatrici, in un piccolo locale al cui interno \u00e8 presente un forno. La preparazione viene effettuata tutta l\u00ec, in quei pochi metri quadrati: le donne preparano le forme, le infornano e le sfornano; le bambine aiutano ordinando il pane cos\u00ec creato su degli scaffali di legno.\nC'\u00e8 poi la raccolta dell'oro che adorner\u00e0 le dispensatrici: i loro genitori chiedono in\nprestito i preziosi di famiglia a parenti e amici, catalogando ogni pezzo con un numero\ne il nome del proprietario. Il giorno prima della celebrazione, l'oro verr\u00e0 pazientemente cucito sui corpetti degli abiti delle bambine.\nPochi giorni prima della festa, la chiesa di San Lorenzo (dove aveva sede la Confraternita di S. Maria delle Grazie) viene allestita con drappi preziosi e fiori, nonch\u00e9 con un piccolo altare formato proprio da tanti tortani, dal quale le dispensatrici attingeranno il pane benedetto durante i necessari rifornimenti.\nIl giorno seguente, il 29 di aprile, la festa continua per le campagne: le \"spunziatrici\" devono distribuire il pane anche nei piccoli agglomerati vicini. A seguito, un'orda di ragazzi di tutte le et\u00e0 che le accompagnano per l'intero tragitto, percorso rigorosamente a piedi e che dura circa sei ore: una allegra comitiva che ha il compito di portare le grandi ceste di tortani che servono alle \"spunziatrici\", anche qui, per rifornirsi.\nTra gli anni '60 e '70 il Carnevale castelveterese raggiunse il suo culmine. Oltre ai carri allegorici, si formavano numerosi gruppi mascherati, composti da varie fasce di et\u00e0; c'era ad esempio il gruppo delle \"pacchiane\", composto da ultrasessantenni, poi quello dei giovani, dei bambini, ecc. Col passare degli anni \u00e8 andata crescendo sia la qualit\u00e0 dei carri allegorici che quella dei balletti e dei costumi.\nDopo gli anni '70, con la fondazione delle Pro Loco, le due fazioni sono state unite, creando un unico gruppo carnevalesco a favore dei numerosissimi spettatori provenienti dai paesi e dalle citt\u00e0 circostanti. Questo cambiamento ha portato alla fine (peraltro graduale) delle \"ostilit\u00e0\" tra le due fazioni e della cultura dello \u201csfott\u00f2\u201d, rendendo protagonisti della satira i politici nazionali e lasciando come unico stimolo la voglia di divertirsi tutti assieme e il piacere di offrire al pubblico uno spettacolo curato il pi\u00f9 dettagliatamente possibile. Baluardo dell'antico splendore rimane la \"tarantella\", il cui gruppo mascherato non pu\u00f2 mai mancare in ogni edizione del Carnevale. Alla fine della sfilata tutti i gruppi, nonch\u00e9 gli spettatori, si riversano nella piazza di Castelvetere per scatenarsi in questo antico e coinvolgente ballo, tipico delle nostre zone.\nLa manifestazione si svolge la domenica ed il successivo marted\u00ec grasso con sfilate per le principali strade cittadine di gruppi mascherati, balletti folcloristici e coloratissimi carri allegorici in cartapesta. Il Carnevale Castelveterese \u00e8 tra i pi\u00f9 artistici ed pi\u00f9 rinomati Carnevali d'lrpinia e della Regione Campania.\nCultura.\nCucina.\nPer la sua posizione geografica la valle del fiume Calore (zona DOCG) \u00e8 ricca di vitigni che producono uve di varie specie (barbera, sangiovese, coda di volpe); tra queste il fiore all'occhiello di Castelvetere \u00e8 l'aglianico taurasi, ricercatissimo sia ad uva che a vino.\nDi non minore importanza le coltivazioni di olive da olio, di castagne, di pere (\"spadoni\") e di mele (\"lemongelle\").\nAltre produzioni locali sono gli insaccati: sopersate (soppressate), sausicchi (salsicce), prosciutti, ecc\u2026\nInoltre il sottobosco castelveterese \u00e8 ben fornito di funghi, fragole, origano e tartufi, che rendono rinomata la cucina tradizionale, arricchita ancora dalle ottime paste caserecce, tra cui un posto di rilievo deve essere riservato alla \"maccaronara\", tipica pasta lunga per la quale a met\u00e0 agosto si allestisce solitamente una sagra, accompagnata per\u00f2 anche da \"cecaluccoli\", \"cavatielli\", \"orecchie \u2018e prieuti\" (lett. \"orecchie di prete\") e fusilli.\nAmministrazione.\nAltre informazioni amministrative.\nIl comune fa parte della Comunit\u00e0 montana Terminio Cervialto.\nSport.\nA Castelvetere sul Calore vi erano due squadre di calcio, l'U.S. Castelvetere fondato nel 1985 che ha militato fra il campionato regionale di seconda e terza categoria, e la Vetus fondata pi\u00f9 recentemente che ha militato Nel campionato regionale di terza categoria .\nAttualmente entrambe le societ\u00e0 a causa della mancanza di calciatori non militano in nessuna categoria .\nTuttavia lo sport che ha portato maggiori successi e lustro al nome del paese \u00e8 senz'altro il tiro con l'arco, con gli arcieri del vecchio castello, che sia a livello nazionale, che a livello mondiale, hanno raggiunto numerosi titoli."}
{"id": "1481632", "revid": "110157", "url": "https://it.wikipedia.org/wiki?curid=1481632", "title": "Microregione di Cacoal", "text": "Cacoal \u00e8 una microregione dello Stato della Rond\u00f4nia in Brasile, appartenente alla mesoregione di Leste Rondoniense.\nComuni.\nComprende 10 comuni:"}
{"id": "1481635", "revid": "1153503", "url": "https://it.wikipedia.org/wiki?curid=1481635", "title": "Stefano Uro\u0161 V di Serbia", "text": "Il regno.\nStefano Uro\u0161 V fu l'unico figlio di Stefano Uro\u0161 IV Du\u0161an e di Elena, sorella dello zar Ivan Alessandro di Bulgaria. Nel 1346, fu incoronato re della Serbia, mentre suo padre manteneva il titolo di Imperatore dei Serbi e dei Greci; alla morte del genitore, nel 1355 assunse egli stesso la corona imperiale.\nFu soprannominato \"Nejaki\", ossia debole, a causa della sua indole totalmente diversa da quella di suo padre: non prese mai su di s\u00e9 tutto il potere, ma si lasci\u00f2 influenzare dalla madre e dai notabili di corte. Non fu in grado di governare sul grande impero creato da Du\u0161an, lasciando che nelle diverse regioni l'aristocrazia locale avesse larghi spazi di autonomia.\nTra i notabili, suo zio Simeone Uro\u0161 Paleologo tent\u00f2 di impadronirsi del trono nel 1356, ma fu sconfitto e si ritir\u00f2 in un territorio che comprendeva la Tessaglia e l'Epiro di cui si nomin\u00f2 signore, sottraendosi al governo centrale. Tra i feudatari, Jovan Uglje\u0161a, che governava la Travunia, fu nominato dalla regina Elena, despota (\u017eupan) della regione del fiume Strimone con capitale Serres e si sciolse dal vincolo feudale con la corona serba. Nikola Altomanovi\u0107 che regnava sul Principato di Zeta trasform\u00f2 l'autonomia del proprio feudo in una indipendenza \"de facto\". Il signore della Zahumlje, Vuka\u0161in Mrnjav\u010devi\u0107, che era stato nominato despota della regione macedone di Prilep dall'imperatore Du\u0161an, assunse una sempre maggior importanza tra la nobilt\u00e0 serba, e nel 1365 fu creato coimperatore da Stefano Uro\u0161 V. Il sovrano serbo non aveva figli e decise di affidare la continuit\u00e0 dinastica a questo importante condottiero che aveva la discendenza assicurata dal figlio Marko.\nI conflitti e la fine dell'Impero.\nLa nomina di Mrnjav\u010devi\u0107 a coimperatore cre\u00f2 un forte malcontento tra gli altri \u017eupan serbi che lo consideravano un usurpatore. Le tensioni sfociarono in una battaglia combattuta presso la citt\u00e0 di Zve\u010dan in Kosovo, tra le armate della nobilt\u00e0 feudale guidata dal principe Lazar Hrebeljanovi\u0107 alle quali si un\u00ec anche l'imperatore che cominciava a temerne il potere, e quelle dei fratelli Mrnjav\u010devi\u0107, Vuka\u0161in e Jovan Uglje\u0161a. L'esercito alleato fu sconfitto, Uro\u0161 V venne catturato e il principe Vuka\u0161in assunse praticamente tutti i poteri imperiali, relegando il sovrano ad una figura puramente rappresentativa.\nNel frattempo, l'Impero ottomano aveva iniziato ad invadere i Balcani gi\u00e0 dal 1360 con lo sbarco a Gallipoli, e i signori feudali erano sempre stati sconfitti nel cercare di arrestarne l'avanzata. Le divergenze e i rancori tra i notabili, allora, furono messi da parte nel 1371, quando ogni \u017eupan invi\u00f2 una propria armata per formare un esercito serbo che sconfiggesse i turchi. Il 26 settembre 1371, lo schieramento serbo guidato dai fratelli Mrnjav\u010devi\u0107 e quello ottomano di Lala \u015eahin Pa\u015fa si affrontarono presso il villaggio trace di Trigono in una battaglia disastrosa per le forze slave. Le armate serbe vennero distrutte, e i condottieri uccisi.\nLa disfatta e la morte di Mrnjav\u010devi\u0107 segnarono la fine dell'impero serbo: l'inconsistenza del potere imperiale spinse gli \u017eupan a ricominciare con le rivalit\u00e0; ognuno di loro consolid\u00f2 il proprio potere nei territori su cui regnava, e alcuni allargarono i confini a scapito delle regioni vicine.\nNella Macedonia occidentale, dopo la morte del padre, prese il potere il principe Marko Mrnjav\u010devi\u0107, in quella orientale i turchi lasciarono sul trono il despota Costantino Draga\u0161 che divenne tributario di Bisanzio. Nella Serbia occidentale rest\u00f2 sul trono Nikola Altomanovi\u0107, il Kosovo meridionale e la Metochia furono occupati da Vuk Brankovi\u0107 che da Prizren in cui aveva la capitale del suo feudo si spinse fino al nord della Macedonia. La regione della Serbia centrale era governata da Lazar Hrebeljanovi\u0107 che si sipinse al nord del Kosovo, mentre il Principato di Zeta dove regnavano i Bal\u0161i\u0107i allarg\u00f2 i propri confini al nord dell'Albania; in Bosnia il principe Tvrtko I Kotromani\u0107 consolid\u00f2 il proprio potere fino a nominarsi re.\nStefano Uro\u0161 V, ormai privo di ogni ruolo politico, tra il 2 e il 4 settembre 1371 mor\u00ec. Viene considerato santo dalla Chiesa ortodossa serba."}
{"id": "1481636", "revid": "729019", "url": "https://it.wikipedia.org/wiki?curid=1481636", "title": "Governatori romani d'Egitto", "text": "Lista dei prefetti d'Egitto dalla creazione della provincia d'Egitto nel 30 a.C. sino alla conquista araba del paese.\nLa provincia.\nGovernata dal 29 a.C. da un prefetto dell'ordine equestre, il praefectus Alexandreae et Aegypti, munito di imperium delegato dal principe. All'inizio del IV secolo, l'Egitto divenne una diocesi e fu diviso in sei province, \"Aegyptus\", \"Augustamnica\", \"Heptanomis\" (poi Arcadia), \"Thebais\", \"Alto-Egitto\" e \"Basso Egitto\". Nel V secolo, poi, alla diocesi d'Egitto si aggiunsero anche le province della Cirenaica, dal nome di \"Lybia Superior\" e \"Lybia Inferior\".\nDopo la riforma il prefetto si occup\u00f2 con incarichi civili solamente del Basso Egitto e del distretto del Fayum, mentre il resto del territorio fu affidato a un praeses. Il potere militare fu affidato al \"dux Aegypti et Thebaidos utrarumque Libyarum\"."}
{"id": "1481639", "revid": "110157", "url": "https://it.wikipedia.org/wiki?curid=1481639", "title": "Microregione di Colorado do Oeste", "text": "Colorado do Oeste \u00e8 una microregione dello Stato della Rond\u00f4nia in Brasile, appartenente alla mesoregione di Leste Rondoniense.\nComuni.\nComprende 5 comuni:"}
{"id": "1481642", "revid": "110157", "url": "https://it.wikipedia.org/wiki?curid=1481642", "title": "Microregione di Ji-Paran\u00e1", "text": "Ji-Paran\u00e1 \u00e8 una microregione dello Stato della Rond\u00f4nia in Brasile, appartenente alla mesoregione di Leste Rondoniense.\n\u00c8 la microregione che presenta la maggior densit\u00e0 demografica dello Stato della Rond\u00f4nia.\nComuni.\nComprende 11 comuni:"}
{"id": "1481643", "revid": "215257", "url": "https://it.wikipedia.org/wiki?curid=1481643", "title": "Beer garden", "text": ""}
{"id": "1481647", "revid": "1573940", "url": "https://it.wikipedia.org/wiki?curid=1481647", "title": "Chlaeniini", "text": "I Chlaeniini sono una piccola trib\u00f9 di coleotteri carabidi della sottofamiglia Licininae, diffusa in tutto il mondo.\nDescrizione.\nI Chlaeniini sono coleotteri di medie o piccole dimensioni, forma ovale e colore metallico, spesso verde chiaro. Alcuni generi (\"Callistus\") presentano decorazioni a colori contrastanti giallo-nere.\nI caratteri che permettono di distinguerli dagli altri carabidi sono: le tibie anteriori con una incavatura all'apice, le elitre a curvatura regolare e gli occhi sormontati da una sola setola.\nRispetto agli Harpalinae, con cui sono imparentati, i Chlaeniini hanno zampe posteriori pi\u00f9 allungate e capo piccolo e ovale.\nTassonomia.\nComprende i seguenti generi:"}
{"id": "1481648", "revid": "110157", "url": "https://it.wikipedia.org/wiki?curid=1481648", "title": "Microregione di Vilhena", "text": "Vilhena \u00e8 una microregione dello Stato della Rond\u00f4nia in Brasile, appartenente alla mesoregione di Leste Rondoniense.\nComuni.\nComprende 6 comuni:"}
{"id": "1481651", "revid": "63945", "url": "https://it.wikipedia.org/wiki?curid=1481651", "title": "Stefano Uro\u0161 V", "text": ""}
{"id": "1481653", "revid": "124261625", "url": "https://it.wikipedia.org/wiki?curid=1481653", "title": "Hugon Hanke", "text": "Fu coinvolto nella politica durante la Seconda Repubblica di Polonia, prima della seconda guerra mondiale. Fu membro attivo dell'Unione dei Lavoratori Cristiani (\"Chrze\u015bcija\u0144skie Zwi\u0105zki Zawodowe\") e del Partito dei Lavoratori (\"Stronnictwo Pracy\") in Slesia.\nDurante la guerra serv\u00ec come soldato dell'armata polacca ad ovest.\nDopo che il Primo Ministro in esilio Stanis\u0142aw Mackiewicz lasci\u00f2 la nazione, Hanke fu nominato suo successore dal Presidente August Zaleski, e rimase in carica dall'8 agosto al 10 settembre 1955.\nCome il suo predecessore, lasci\u00f2 Londra e si stabil\u00ec a Parigi.\nSecondo molti documenti fu, prima dei ritorno in patria, un agente segreto dell'intelligence comunista per oltre tre anni."}
{"id": "1481654", "revid": "28406", "url": "https://it.wikipedia.org/wiki?curid=1481654", "title": "Stefan Uro\u0161 V di Serbia", "text": ""}
{"id": "1481656", "revid": "287204", "url": "https://it.wikipedia.org/wiki?curid=1481656", "title": "Chiesa cattolica in Mauritania", "text": "La Chiesa cattolica in Mauritania \u00e8 parte della Chiesa cattolica universale in comunione con il vescovo di Roma, il Papa.\nStoria.\nL'arrivo dei missionari cristiani in Mauritania, nella primavera del 1778, fu casuale e dovuto al naufragio presso Nouadhibou di un'imbarcazione in rotta verso la Guyana. Due sacerdoti francesi della Congregazione dello Spirito Santo che erano a bordo della nave - padre D\u00e9glicourt e padre Bertout - furono catturati da pescatori mauri. Nel dicembre del 1779 padre D\u00e9glicourt assistette alla conquista di Saint-Louis del Senegal. Con altri due religiosi esercit\u00f2 per qualche anno il ministero, offrendo assistenza spirituale ai suoi connazionali piuttosto che dedicarsi all'evangelizzazione dei musulmani.\nIn seguito, in assenza di una comunit\u00e0 cristiana sul territorio, la Mauritania fu inclusa nella giurisdizione della prefettura apostolica del Senegal (oggi diocesi di Saint-Louis du S\u00e9n\u00e9gal).\nNel 1955 monsignor Landreau, prefetto apostolico di Saint-Louis du S\u00e9n\u00e9gal chiese ad alcune suore che parlavano arabo di impegnarsi ad Atar in un'opera di promozione della donna. Tre religiose si stabilirono a Nouadhibou e quattro ad Atar, dove istituirono un asilo per i bambini francesi e si occuparono delle donne mauritane.\nLa diocesi di Nouakchott, che ha giurisdizione su tutto il territorio del Paese, fu eretta il 18 dicembre 1965, cinque anni dopo il termine del protettorato francese e la proclamazione dell'indipendenza.\nAttualmente la Chiesa cattolica conta circa 4.500 battezzati, pari allo 0,2% della popolazione del Paese, che \u00e8 a grandissima maggioranza (95%) musulmana. Si tratta per lo pi\u00f9 di stranieri provenienti dall'Europa, e da Senegal, Mali, Benin, Togo e Repubblica Democratica del Congo, che a volte restano in Mauritania per breve tempo. Alcuni per\u00f2 vi risiedono da pi\u00f9 di trent'anni, e, secondo l'attuale vescovo di Nouakchott Martin Albert Happe \"hanno figli e nipoti in ricerca vocazionale\".\nLegislazione in materia di religione.\nLa Mauritania \u00e8 ufficialmente una repubblica islamica.\nSecondo la legge nazionale, convertirsi dall'islam a un'altra religione o rinunciare all'islam \u00e8 considerato apostasia ed \u00e8 un reato capitale, che pu\u00f2 essere punito anche con la pena di morte. I cristiani quindi non possono svolgere alcuna opera di evangelizzazione.\nIl possesso privato di una Bibbia non costituisce reato, per\u00f2 il libro sacro dei cristiani non pu\u00f2 essere stampato n\u00e9 venduto.\nNessun gruppo religioso, differente dall'islam, \u00e8 stato a tutt'oggi riconosciuto ufficialmente.\nVerso la Chiesa cattolica lo stato applica una politica di tolleranza. La Chiesa \u00e8 libera di esercitare l'azione pastorale verso i fedeli cattolici. Essa non \u00e8 soggetta a limitazioni nel campo della sanit\u00e0 e gestisce asili (frequentati anche da bambini musulmani), biblioteche e centri culturali. Il divieto di proselitismo le impedisce tuttavia di aprire scuole.\nOrganizzazione ecclesiastica.\nTutta la Mauritania \u00e8 compresa in un'unica circoscrizione ecclesiastica:\nNunziatura apostolica.\nSpetta al nunzio apostolico in Senegal rappresentare gli interessi della Santa Sede in Mauritania.\nLa delegazione apostolica di Dakar, con giurisdizione su tutte le colonie francesi dell'Africa continentale ed insulare (ad eccezione delle regioni del Nordafrica), fu istituita il 22 settembre 1948 con il breve \"Expedit et Romanorum Pontificum\" di papa Pio XII.\nIl 3 maggio 1960, in forza del breve \"Decet Nos\" di papa Giovanni XXIII, la delegazione apostolica di Dakar assunse il nome di delegazione apostolica dell'Africa Occidentale, con giurisdizione sui seguenti stati africani: Senegal, Alto Volta, Costa d'Avorio, Dahomey, Guinea, Mauritania, Niger, Sudan, Togo, Ghana, Gambia e Sierra Leone.\nMut\u00f2 il proprio nome a favore di delegazione apostolica in Mali e Mauritania il 21 maggio 1973 con il breve \"Ex quo divino\" di papa Paolo VI. Il 3 giugno 1980 nacque la nunziatura apostolica del Mali in forza del breve \"Vigilem curam\" di papa Giovanni Paolo II, per cui la delegazione apostolica si ridusse alla sola Mauritania.\nIl 9 dicembre 2016 la Santa Sede e la Mauritania, \"desiderose di assicurare mutui amichevoli rapporti, hanno deciso di comune accordo di stabilire tra di loro relazioni diplomatiche\". La nunziatura apostolica \u00e8 stata istituita con la bolla \"Neminem latet\" di papa Francesco.\nConferenza episcopale.\nLa Mauritania non ha una Conferenza episcopale propria, ma l'unico vescovo cattolico del Paese fa parte della Conferenza dei Vescovi del Senegal, della Mauritania, di Capo Verde e di Guinea Bissau (\"Conf\u00e9rence des Ev\u00eaques du S\u00e9n\u00e9gal, de la Mauritanie, du Cap-Vert et de Guin\u00e9e-Bissau\").\nEssa \u00e8 membro della \"Conf\u00e9rence Episcopale R\u00e9gionale de l'Afrique de l'Ouest Francophone\" (CERAO) e del \"Symposium of Episcopal Conferences of Africa and Madagascar\" (SECAM).\nElenco dei Presidenti della Conferenza episcopale:\nElenco dei Vicepresidenti della Conferenza episcopale:\nElenco dei Segretari generali della Conferenza episcopale:"}
{"id": "1481658", "revid": "1543377", "url": "https://it.wikipedia.org/wiki?curid=1481658", "title": "Paul G\u00e9roudet", "text": "Redattore dal 1939 al 1994 della rivista \"Nos Oiseaux\", studi\u00f2 gli uccelli rapaci e il loro ruolo nell'ecosistema.\nLe specie da lui studiate furono soprattutto il barbagianni, l'aquila reale, il grifone, il gipeto, l'avvoltoio monaco, ed il capovaccaio.\nDocument\u00f2 l'estinzione della colonia di grifoni siciliana avvenuta nel 1965 a causa dell'uso di esche avvelenate alla stricnina per l'uccisione delle volpi."}
{"id": "1481659", "revid": "690118", "url": "https://it.wikipedia.org/wiki?curid=1481659", "title": "Organi di mira", "text": "Gli organi di mira indicano l'insieme di tutte le parti che permettono il puntamento con precisione di un'arma in grado di colpire un bersaglio posto ad una certa distanza.\nI sistemi per mirare possono essere i pi\u00f9 disparati, a seconda che servano per puntare uno strumento di misurazione (teodolite), uno strumento di osservazione (telescopio), uno strumento di cattura di immagini (fotocamera o videocamera) oppure un'arma. Nello specifico, gli organi di mira delle fotocamere possono essere coassiali (mirino galileiano) o reflex (pentaprisma).\nIl perfetto allineamento degli organi di mira si ottiene tramite l\"'azzeramento\" a una distanza nota di riferimento. Questa corrisponde negli strumenti ottici alla distanza necessaria affinch\u00e9 le rette immaginarie costituite dal prolungamento dell'obiettivo dello strumento e della linea di mira si intersechino, mentre nelle armi corrisponde alla distanza necessaria affinch\u00e9 la parabola compiuta da un generico proiettile di quell'arma intersechi la stessa linea di mira.\nTipi.\nMirino.\nNel gergo comune il termine \"mirino\" indica erroneamente tutto il complesso degli organi di mira. Si tratta invece solo della parte terminale di un sistema \"tacca di mira\" - \"mirino\" o \"diottra\" - \"mirino\".\nPosizionato normalmente sulla parte terminale dell'arma, sopra al vivo di volata pu\u00f2 avere varie forme fra cui le pi\u00f9 comuni sono a \"lama\" o a \"chiodo\".\nIn associazione alla diottra (usata in prevalenza sulle carabine da tiro) prende il nome di \"palo\".\nTacca di mira.\nUsata sulla maggior parte delle pistole e su alcuni fucili \u00e8 posta nella parte dell'arma pi\u00f9 vicina al tiratore, ha normalmente la forma di una lamina posta in orizzontale perpendicolarmente alla canna ed ha una tacca centrale dentro alla quale si deve allineare il mirino. In tale sistema il tiratore allinea l'arma fino a che la retta immaginaria che va dall'occhio del tiratore al centro del bersaglio non si appoggi sui due riferimenti posti su di essa. L'azzeramento si effettua spostando la tacca in direzione opposta alla deviazione. Pu\u00f2 essere di due tipi:\nDiottra.\nSistema ad anelli concentrici usato in prevalenza sulle carabine o su vecchi fucili da guerra (es. il M1 Garand). Montata nella stessa posizione della tacca di mira si tratta di un corto cilindro all'interno del quale \u00e8 sistemata una flangia di diametro molto ridotto (solitamente meno di un millimetro) attraverso cui l'osservatore allinea il bersaglio al mirino posto all'estremit\u00e0 della canna. Il cerchio va allineato con la parte terminale degli organi di mira, che pu\u00f2 essere il \"mirino\" oppure il \"tunnel\".\nIl mirino a diottra \u00e8 utilizzato anche sugli archi, in particolare quelli compound e da competizione. Nel caso pi\u00f9 semplice la diottra per archi \u00e8 costituita da un cerchio di materiale plastico o metallo con un puntino al centro. Diottre pi\u00f9 sofisticate sono dotate di una bolla di allineamento e possono avere pi\u00f9 punti mira.\nTunnel.\nParte terminale per eccellenza dei sistemi a \"diottra\" \u00e8 composto da un piccolo tubo montato nella stessa posizione del mirino, con un piccolo anello concentrico usato per traguardare il bersaglio.\nUtilizzo.\nNormalmente viene montata sull'arma tramite slitte e ha le stesse regolazioni di brandeggio e di alzo della \"tacca di mira\".\nLaser.\nPiccolo oggetto di forma cilindrica allungata che viene montato sull'arma in modo che il raggio a bassa intensit\u00e0 che ne viene generato crei una retta quasi parallela a quella percorsa dai proiettili in uscita dalla canna.\nIl raggio pu\u00f2 essere sia di colore rosso sia di colore verde e disegna sul bersaglio un punto rosso (o verde) grande all'incirca qualche millimetro.\nUtilizzo.\nQuesto sistema viene utilizzato normalmente nel tiro detto \"difensivo\" e risulta poco efficace di giorno e sulle lunghe distanze. I laser di colore verde offrono una visibilit\u00e0 superiore dando vantaggio di giorno in condizioni di luminosit\u00e0 ambientale elevata ma rivelando pi\u00f9 facilmente la posizione del tiratore al buio.\nAnche questo tipo di mira va azzerato ad una distanza prestabilita come nel sistema a \"tacca di mira\".\nOttiche.\nI sistemi di puntamento di tipo ottico sono suddivisibili in tre macrogruppi:\nLe ottiche, a differenza delle mire metalliche, a parte qualche raro prototipo sperimentale, non nascono con l'arma, ma vi possono essere accoppiate in un numero pressoch\u00e9 infinito di combinazioni.\nChiave di questa flessibilit\u00e0 e variet\u00e0 di scelta sono i sistemi di aggancio, cio\u00e8 la slitta sull'arma e la slitta con morsetti sull'ottica. Esistono diversi standard. I tre pi\u00f9 importanti sono:\nIn generale l'azzeramento delle ottiche si effettua al contrario che per le mire metalliche: se il colpo \u00e8 andato in alto a destra, bisogna portare il reticolo in alto a destra di pari misura.\nMirino telescopico.\nDetto comunemente \"cannocchiale\", \u00e8 un sistema di puntamento che permette un ingrandimento dell'immagine e quindi una migliore acquisizione dei bersagli distanti; \u00e8 solitamente dotato di un reticolo di puntamento regolabile in alzo (per compensare la traiettoria di caduta del colpo secondo la distanza) e in deriva (per compensare eventuali correnti ventose trasversali).\nLa struttura standard \u00e8 composta da un oculare (che incorpora il reticolo), da un tubo con 2 o pi\u00f9 torrette e da un obiettivo.\nMirino olografico.\nDetto comunemente \"punto rosso\" (in inglese \"red dot\") e da non confondere con il sistema di mira a \"laser\", pu\u00f2 essere costituito da un telaio o da un tubo in metallo che sostiene una superficie ottica inclinata sulla quale viene proiettato dal basso un raggio luminoso generato da laser (generalmente rosso ma si stanno affermando apparecchi che permettono di usare anche laser verdi) o da LED.\nIl raggio luminoso, incontrando la superficie trasparente disegna un punto rosso che si riflette parzialmente indietro verso l'occhio del tiratore lungo una retta parallela alla canna. Spostando l'occhio, il punto di maggior evidenza e brillantezza del punto rosso sul reticolo costituisce il miglior allineamento col bersaglio.\nI sistemi di mira a \"punto rosso\" sono generalmente destinati al tiro istintivo (cio\u00e8 quando tra la decisione del tiro all'esplosione del colpo passano pochi istanti) e comunque a breve e brevissima distanza (nell'ordine delle decine di metri), quali le operazioni di bonifica di edifici durante i conflitti o le operazioni di polizia, oppure per la caccia con armi a canna liscia in condizioni di scarsa luminosit\u00e0. Dovendo fornire supporto al tiro istintivo sono generalmente dotati di nessuno o pochi ingrandimenti (di solito 1 o 1,5x).\nMirino termico.\nUn mirino termico \u00e8 quel tipo di mirino che evidenzia le fonti di calore emesse dai corpi degli esseri viventi, generalmente tramite l'impiego di una termocamera.\nMirino giroscopico.\nSviluppato dall'inizio della Seconda guerra mondiale per le armi di aerei militari e veicoli da guerra, ispirato al principio del giroscopio: serve per facilitare il tiro in deflessione."}
{"id": "1481660", "revid": "729019", "url": "https://it.wikipedia.org/wiki?curid=1481660", "title": "Orticaria", "text": "L'orticaria \u00e8 una dermatosi infiammatoria pruriginosa caratterizzata dall'improvvisa comparsa di pomfi associati o meno ad angioedema.\nStoria.\nQuesta patologia era gi\u00e0 nota ad Ippocrate. Il termine orticaria fu coniato nel Settecento da Cullen e Bateman in quanto le lesioni caratteristiche risultavano simili a quelle provocate dalle punture di ortica.\nEpidemiologia.\nSi stima che il 15-20% della popolazione generale presenter\u00e0 almeno un episodio di orticaria nel corso della vita. La prevalenza dell'orticaria cronica \u00e8 stimata allo 0,6-1,8%. Il picco di incidenza dell'orticaria cronica spontanea si colloca tra i 20 e i 60 anni ed \u00e8 pi\u00f9 frequente nel sesso femminile (rapporto F/M: 3/2), quello dell'orticaria acuta spontanea si verifica nell'et\u00e0 infantile Le forme croniche rappresentano circa il 25% del totale. Non sono state riscontrate significative differenze tra le varie etnie.\nL'orticaria cronica si associa alle tiroiditi autoimmuni, in particolare nei pazienti che presentano autoanticorpi circolanti , alle infezioni virali del tratto respiratorio superiore, da Helicobacter pylori da elminti, queste ultime in particolare nei paesi in via di sviluppo e sottosviluppati, ad un aumentato rischio di cancro, in particolare neoplasie ematologiche.\nHLA-DR4 \u00e8 associato all'orticaria spontanea cronica.\nEziologia.\nLa causa pi\u00f9 frequente di un'orticaria \u00e8 l'allergia alimentare ad uno o pi\u00f9 epitopi proteici contenuti in cibi allergizzanti.\nAltre cause sono i graffi di animali, le punture di insetto, stress emotivi, l'esercizio fisico, temperature rigide, infezioni virali del tratto respiratorio superiore, infezioni da echinococco (riscontrabile negli animali come il cane e trasmissibili all'uomo) e da elminti, i pollini.\nPatogenesi.\nL'orticaria acuta \u00e8 causata dalla degranulazione dei mastociti e dei basofili con conseguente rilascio di istamina e altri mediatori. Questo processo pu\u00f2 essere scatenato da cause immunologiche e non immunologiche.\nTra le cause immunologiche pi\u00f9 comuni vi sono il legame di un allergene esogeno o di autoanticorpi IgG1 e IgG3 anti-IgE con le IgE legate alla membrana dei mastociti. Tra le cause non immunologiche si annoverano i PAMP, il sistema del complemento tramite C5a, oppioidi e altri farmaci, neuropeptidi, veleni, mezzi di contrasto, alimenti e citochine pro-infiammatorie. Gli autoanticorpi anti-IgE sembrano giocare un ruolo importante soprattutto nell'orticaria spontanea cronica.\nIl rilascio di istamina e di altri mediatori come prostaglandine e PAF dai mastociti determina un aumento transitorio della permeabilit\u00e0 dei vasi del derma e dell'ipoderma con conseguente fuoruscita del plasma negli spazi interstiziali e formazione dei caratteristici pomfi o di angioedema. Il meccanismo \u00e8 mediato dal legame dell'istamina con i recettori H1 e H2 delle cellule endoteliali. I basofili sembra che siano maggiormente implicati nel mantenimento dell'eruzione pomfoide. Citochine pro-infiammatorie come TNF-\u03b1, IL-6 e IL-8, agendo sull'endotelio, aumento l'espressione di molecole di adesione che a loro volta facilitano il reclutamento di neutrofili ed eosinofili. I mastociti rilasciano anche triptasi che \u00e8 in grado di determinare degranulazione mastocitaria e attivazione della via alternativa del complemento tramite clivaggio di C3.\nClassificazione.\nIn base alla durata l'orticaria pu\u00f2 essere classificata come:\nSi utilizzano frequentemente i termini clinici di orticaria acuta intermittente o cronica intermittente qualora abbia presentazione episodica.\nClinica.\nTutte le varie tipologie sono caratterizzate dalla comparsa di piccole macchie sulla pelle, chiamati pomfi, spesso insieme all'orticaria nella stessa persona si manifesta anche l'angioedema.\nNon esiste una zona di cute preferenzialmente coinvolta nella patologia. A seconda della durata delle lesioni si parla di orticaria acuta, se scompaiono entro sei settimane, altrimenti si parla di orticaria cronica.\nI sintomi e i segni clinici presentano una diversit\u00e0 di espressioni quali la comparsa di pomfi rossi pruriginosi sulla cute, piccole lesioni con bordi spessi che possono anche unirsi.\nDiagnosi.\nPrima di tutto serve un'accurata anamnesi per assicurarsi il motivo per cui la persona possa essere affetta da tale malattia (cibi che ha ingerito, farmaci che ha assunto, ecc).\nIn seguito occorrono esami di laboratorio approfonditi fra cui la VES e la complementemia.\nPer casi particolari occorre l'esame della biopsia cutanea.\nTerapia.\nI pazienti affetti da orticaria dovrebbero ridurre o evitare fattori aggravanti quali abiti troppo aderenti, sudorazione intensa, stress, assunzione di alcol, acido acetilsalicilico e FANS. Nei casi in cui il fattore scatenante \u00e8 rappresentato da un additivo alimentare, ne andrebbe evitata l'assunzione.\nL'applicazione di emollienti a base di mentolo pu\u00f2 fornire un sollievo temporaneo dal prurito. Nel caso in cui la componente infiammatoria sia intensa \u00e8 preferibile assumere paracetamolo o inibitori selettivi della COX-2.\nLa terapia di prima linea dell'orticaria \u00e8 rappresentata dagli antistaminici di seconda generazione."}
{"id": "1481664", "revid": "78273", "url": "https://it.wikipedia.org/wiki?curid=1481664", "title": "Mudingay", "text": ""}
{"id": "1481665", "revid": "729019", "url": "https://it.wikipedia.org/wiki?curid=1481665", "title": "Emorragia materno-fetale", "text": "L'emorragia materno-fetale consiste nel passaggio di sangue dal feto alla gestante attraverso la placenta. Pu\u00f2 presentarsi in gravidanze del tutto normali, cos\u00ec come rappresentare una complicanza ostetrica.\nEziologia.\n\u00c8 stimato che meno di 1 mL di sangue fetale riesca a passare dal feto alla madre durante il travaglio in circa il 96% dei parti normali. La perdita di questa piccola quantit\u00e0 di sangue pu\u00f2 tuttavia essere un evento sensibilizzante e pu\u00f2 portare alla formazione di anticorpi contro antigeni di superficie degli eritrociti fetali, come il fattore Rh, portando nelle gravidanze successive ad aumentato rischio di eritroblastosi fetale.\nIn situazioni anomale, tra le cause di grave emorragia materno-fetale sono annoverati i traumi e il distacco intempestivo di placenta, tuttavia vi sono casi in cui l'emorragia si manifesta spontaneamente senza cause apparenti.\nPatogenesi.\nNormalmente la circolazione sanguigna fetale e quella materna sono anatomicamente separate, a livello della placenta, ma in diretto contatto tra loro in modo che ossigeno, anidride carbonica e nutrienti possano essere scambiati attraverso le strutture formate dal sinciziotrofoblasto e dal citotrofoblasto.\nL'emorragia materno-fetale si manifesta nel caso questa membrana smetta di funzionare come barriera, permettendo l'immissione nel circolo materno di cellule fetali, inizialmente attraverso l'endometrio.\nPrognosi.\nSe l'emorragia di mantiene inferiore a 30 mL non vi \u00e8 rischio di manifestazioni cliniche n\u00e9 nella madre, n\u00e9 nel feto. Per valori superiori vi \u00e8 un aumento significativo di morbilit\u00e0 e mortalit\u00e0 fetale, motivo per cui l'emorragia materno-fetale \u00e8 una delle cause di aborto spontaneo per morte intrauterina del feto.\nTrattamento.\nIn caso di emorragia rapida e continua \u00e8 necessario indurre il travaglio nel caso il feto sia gi\u00e0 sufficientemente sviluppato. Nel caso in cui l'emorragia si sia arrestata spontaneamente pu\u00f2 essere indicata una trasfusione di sangue intrauterina."}
{"id": "1481666", "revid": "2146947", "url": "https://it.wikipedia.org/wiki?curid=1481666", "title": "Drengot Quarrel", "text": "La casata dei Drengot (anche noti come Drengot di Quarrel, dal poleonimo francese \"de Quarrel\") \u00e8 una famiglia normanna protagonista delle vicende storiche della Campania e della Basilicata. I capostipiti della famiglia giunsero in Italia (1016 circa) e si posero al servizio dei principi longobardi del Mezzogiorno.\nCol tempo il cognome Drengot sia in Francia che in Italia prese ad essere pronunciato diversamente fino a mutare all'epoca degli Angi\u00f2 in De-Gothi.\nArma di Casa Drengot.\nUn crescente di luna in campo azzurro con tre stelle in capo.\nOrigini.\nLa famiglia Drengot era originaria di Carreaux, vicino Avesnes-en-Bray, a est di Rouen; da \"Quarrelis\" o \"Quadrellis\", la forma latina di Carreaux, assunse il cognome \"de Quarrel\". Secondo altre fonti, i Drengot provenivano da Alen\u00e7on.\nIl cognome sarebbe di origine scandinava: la parola Drengot deriverebbe da \"TREGR GUPR\" (pron. \"dreng gode\"), \"uomo di valore\". Altri testi di storia danese testimonierebbero l'origine scandinava dei Drengot, passati attraverso la Francia per giungere in Italia.\nI primi membri conosciuti della famiglia sono cinque fratelli: il primogenito Rainulfo, Gilberto \"Buat\u00e8re\", Asclettino, Rodolfo e Osmondo. Quest'ultimo, nelle vicinanze di Rouen, avrebbe ucciso William Repostel, vicino al duca Riccardo II di Normandia, per questioni di onore personale. Con l'accusa di tale assassinio, nel 1017 Osmondo fu bandito dal regno, e tutti i fratelli Drengot lo accompagnarono (insieme ad una masnada di 250 guerrieri composta da altri esiliati, militari senza terra e avventurieri simili) in un pellegrinaggio a Monte Sant'Angelo sul Gargano, al santuario dell'arcangelo-soldato Michele. Alcune fonti affermano che i guerrieri Normanni fecero una tappa anche a Roma per incontrare papa Benedetto VIII.\nLe fonti divergono sul capo della compagnia di ventura: Orderico Vitale e Guglielmo di Jumi\u00e8ges dicono che fosse Osmondo. Per Rodolfo il Glabro era Rodolfo. Leone Ostiense, Amato di Montecassino e Ademaro di Chabannes nominano invece Gilberto Buat\u00e8re: infatti la maggior parte delle cronache dell'Italia meridionale indicano in Gilberto il capo normanno nella battaglia di Canne del 1\u00ba ottobre 1018.\nI primi successi: le contee di Ariano e Aversa.\nProbabilmente vennero presto a contatto con i principi longobardi del sud Italia, in particolare con Guaimario III di Salerno e con Pandolfo IV di Capua, ai quali essi prestarono i loro servigi come mercenari (inizialmente forse come scorte armate nel cammino di pellegrinaggio verso il santuario del Gargano). Determinante fu l'incontro con Melo di Bari, che nel 1017 si era posto alla guida di una seconda insurrezione antibizantina in Puglia. I normanni, ingaggiati come mercenari, registrarono alcune vittorie iniziali, ma furono sbaragliati a Canne nel 1018 dal catapano bizantino Basilio Boioannes: le truppe furono decimate e il loro capo, Gilberto, cadde in battaglia (secondo un'altra versione eliminato dopo la battaglia dal fratello Rainulfo, che ne prese il posto). I superstiti della banda trovarono comunque rifugio ad Ariano, sull'Appennino campano, sede di un'importante contea longobarda; qui, nel giro di qualche anno, riuscirono a usurpare il potere, tanto che la contea normanna di Ariano venne formalmente riconosciuta dall'imperatore Enrico II di Franconia gi\u00e0 nel 1022.\nIn seguito Rainulfo emerse come capo indiscusso delle rimanenti milizie normanne, che si ritirarono dalla Puglia in Campania. Qui, secondo Amato di Montecassino, si ritrovarono senza alleati e circondati da nemici, ma sarebbero riusciti a trarre vantaggio dalle forti rivalit\u00e0 che dividevano gli indisciplinati principi longobardi. Nel 1029 Rainulfo offr\u00ec il suo sostegno al duca di Napoli, Sergio IV, contro Pandolfo di Capua. Il duca pot\u00e9 cos\u00ec riprendere il potere nella sua citt\u00e0 e, in segno di gratitudine, diede a Rainulfo non solo sua sorella in sposa, ma anche il feudo di Aversa.\nRainulfo immediatamente prese a fortificare la cittadina; nacque cos\u00ec, secondo alcune fonti, il primo stato normanno in Italia (1030), sebbene il titolo comitale di Aversa gli fosse riconosciuto e confermato soltanto nel 1037 dall'imperatore Corrado II. Dopo aver sconfitto in battaglia i Bizantini nel 1038, Rainulfo si dichiar\u00f2 principe, formalizzando la propria indipendenza da Napoli e dai suoi precedenti alleati longobardi. Conquist\u00f2 alcuni territori del principato di Capua e con l'approvazione di Corrado li un\u00ec al dominio, costituendo cos\u00ec l'entit\u00e0 politica pi\u00f9 vasta di tutto il Mezzogiorno d'Italia.\nSuccessivamente, ad Asclettino, che aveva partecipato con successo alle battaglie con le quali gli Altavilla si erano impossessati di ampi territori in Puglia, fu riconosciuta la contea di Acerenza nella spartizione tra i dodici capi normanni fatta a Melfi nel 1042.\nNel 1045, alla morte di Rainulfo, il figlio Roberto fu signore di Avellino, da Roberto di Avellino, discese Gilberto che ebbe la Baronia di Solofra, i discendenti di Gilberto (Ghilbert), assunsero il cognome Giliberto (i Giliberti di Solofra rimasero l'unico ramo superstite dei Drengot successivamente estinto in Casa Quaranta, mentre invece la contea di Aversa pass\u00f2 al nipote Asclettino II, figlio di Asclettino I conte di Acerenza.\nAsclettino II mor\u00ec senza figli (1046) e la Contea fu assegnata da Guaimario IV, principe di Salerno, a Rodolfo Cappello, scatenando cos\u00ec una contesa con gli altri membri della famiglia Drengot: Riccardo, fratello di Asclettino II, combatt\u00e9 a fianco del cugino Rainulfo II Trincanotte, figlio di Rodolfo Drengot, contro Rodolfo Cappello, ma furono sconfitti e imprigionati; in seguito Riccardo venne liberato e riusc\u00ec infine a divenire il tutore del conte Ermanno (1049), figlio del Trincanotte, al quale poi successe come quinto conte di Aversa.\nIl dominio a Capua.\nNel 1058 la famiglia Drengot riusc\u00ec ad impossessarsi anche del Principato di Capua. Nel 1057, Pandolfo VI mor\u00ec e Riccardo I di Aversa immediatamente assedi\u00f2 la citt\u00e0 di Capua che capitol\u00f2 l'anno successivo.\nNel febbraio 1059, Ildebrando di Soana, il futuro papa Gregorio VII, si rec\u00f2 a Capua a per ottenere l'appoggio alla riforma di papa Niccol\u00f2 II contro l'antipapa Benedetto X. Subito Riccardo assediava Benedetto a Galeria.\nGli accordi di Melfi.\nNiccol\u00f2 II si recava, quindi, nella citt\u00e0 di Melfi per tre importanti atti che portarono Riccardo al titolo ufficiale di Principe di Capua: tra le parti, infatti, stipulava in giugno 1059 il Trattato di Melfi, poi il Pontefice celebrava dal 3 agosto al 25 agosto 1059 il Concilio di Melfi I ed infine sottoscriveva il 23 agosto 1059 il Concordato di Melfi, dove egli confermava Riccardo conte di Aversa e principe di Capua e Roberto il Guiscardo duca di Apulia, Calabria e Sicilia. Riccardo giurava fedelt\u00e0 al papato e il rispetto per il territorio papale, impegnandosi a restituire alla Chiesa romana tutto il Mezzogiorno d'Italia.\nPapa Alessandro II, salito al soglio di Pietro (ottobre 1061) anche grazie al sostegno armato di Riccardo, conferm\u00f2 l'investitura ai nuovi signori Normanni.\nRiccardo, assunse il titolo di principe, ma fino al 1062 lasci\u00f2 formalmente il dominio nelle mani di Landolfo VIII, figlio di Pandolfo. Nel 1062 Riccardo inviava suo figlio Giordano per togliere Gaeta a Atenolfo II.\nRapporti con la Famiglia Altavilla.\nI Drengot si trovarono opposti agli Altavilla durante l'insurrezione dei baroni del 1071. Il Guiscardo si riappacific\u00f2 poi con Riccardo, ma entrambi furono scomunicati quando si posero su posizioni filoimperiali nella lotta per le investiture.\nCon la morte di Riccardo di Aversa cominci\u00f2 il declino della famiglia Drengot a vantaggio degli Altavilla che si imposero come i protagonisti della conquista del meridione d'Italia contro bizantini e arabi.\nNel 1092 i Drengot furono espulsi da Capua dagli abitanti longobardi; riuscirono a ristabilirvisi nel 1098, ma il declino della famiglia era ormai irreversibile. Roberto II di Capua, alleatosi con Rainulfo di Alife, entr\u00f2 in conflitto col re Ruggero II di Sicilia con alterne vicende, ma perse il dominio nel 1135 e con la sua morte nel 1156 la dinastia si concluse."}
{"id": "1481667", "revid": "74801", "url": "https://it.wikipedia.org/wiki?curid=1481667", "title": "Centro Goiano", "text": "Centro Goiano \u00e8 una mesoregione dello Stato del Goi\u00e1s in Brasile.\nMicroregioni.\n\u00c8 suddivisa in 5 microregioni:"}
{"id": "1481669", "revid": "767487", "url": "https://it.wikipedia.org/wiki?curid=1481669", "title": "Emorragia sottocongiuntivale", "text": " \nPer emorragia sottocongiuntivale in campo medico, si intende la chiazza emorragica di colore rosso acceso che compare sulla congiuntiva bulbare della persona (ovvero interessa gli occhi degli individui). \nNei neonati il continuo cambio di pressione durante il parto causa spesso tali anomalie, apparendo al margine della cornea e della congiuntiva. \nEziologia.\nTale perdita di sangue si manifesta per colpa di piccole rotture dei capillari superficiali, causando una tipica macchia all'interno dell'occhio. La rottura pu\u00f2 a sua volta essere causata dalla pressione eccessiva per un evento violento che interessa la via orale (starnuto, colpo di tosse)."}
{"id": "1481670", "revid": "121425411", "url": "https://it.wikipedia.org/wiki?curid=1481670", "title": "Thank You 1", "text": "Thank You 1 \u00e8 un album solista di Michael Schenker."}
{"id": "1481672", "revid": "111101666", "url": "https://it.wikipedia.org/wiki?curid=1481672", "title": "Leste Goiano", "text": "Leste Goiano \u00e8 una mesoregione dello Stato del Goi\u00e1s in Brasile.\nMicroregioni.\n\u00c8 suddivisa in due microregiokskskeekrlqocoani:"}
{"id": "1481675", "revid": "121425424", "url": "https://it.wikipedia.org/wiki?curid=1481675", "title": "Thank You 2", "text": "Thank You 2 \u00e8 un album in chiave acustica di Michael Schenker."}
{"id": "1481676", "revid": "729019", "url": "https://it.wikipedia.org/wiki?curid=1481676", "title": "Emorragia subungueale", "text": "L'emorragia subungueale \u00e8 una piccola perdita di sangue lineare subungueale (ovvero appena sotto l'unghia, al 1/3 distale del fondo). Durante le prime manifestazioni assume un colore rosso diventando in seguito di una tonalit\u00e0 simile al marrone quando diviene secca.\nEziologia.\nLe cause sono molteplici, la pi\u00f9 comune risiede in piccoli traumi locali.\nDiagnosi correlate.\nDi solito a tale sanguinamento si associa la stenosi mitralica."}
{"id": "1481677", "revid": "729019", "url": "https://it.wikipedia.org/wiki?curid=1481677", "title": "Noroeste Goiano", "text": "Noroeste Goiano \u00e8 una mesoregione dello Stato del Goi\u00e1s in Brasile.\nMicroregioni.\n\u00c8 suddivisa in 3 microregioni:"}
{"id": "1481678", "revid": "1522738", "url": "https://it.wikipedia.org/wiki?curid=1481678", "title": "Mario Party DS", "text": "Mario Party DS \u00e8 un videogioco per Nintendo DS. Si tratta dell'undicesimo titolo della serie \"Mario Party\" ed \u00e8 stato commercializzato in territorio giapponese l'8 novembre 2007, mentre nel Nord America il 19 novembre 2007. In Europa il gioco \u00e8 stato commercializzato il 23 novembre 2007 e in Australia il 6 dicembre dello stesso anno.\nTrama.\nUn meteorite precipita e si divide in frammenti, uno dei quali cade ai piedi di Mario. Successivamente lui e i suoi amici ricevono una lettera da Bowser, che si scusa per le sue recenti malefatte e li invita a mangiare tutti insieme nel suo castello; anche Donkey Kong la riceve. Una volta raggiunto il maniero, Mario, Luigi, Wario, Yoshi, Peach, Daisy, Waluigi e Toad vengono intrappolati da Bowser, che li rimpicciolisce grazie al Rimpicciolitore e si sbarazza di loro mediante Kamek. Dopo essersi ripresi dallo shock, Mario e i suoi amici si ritrovano rimpiccioliti al castello di Peach e devono mettersi in viaggio per ritornare normali. Tentando di raggiungere il castello di Bowser devono superare 5 tabelloni, ottenendo durante il tragitto gli altri frammenti del meteorite, detti \"Cristalli cosmici\". Donkey Kong, trasformato in statua nel terzo tabellone, viene salvato da Mario e i compagni. Raggiunto il castello di Bowser e sconfittolo, egli vorr\u00e0 ancora infierire sui partecipanti ma l'arrivo casuale di Donkey Kong e la sua irruenza faranno s\u00ec che il Rimpicciolitore da lui inventato si rompa, facendo tornare Mario e i suoi amici alla normalit\u00e0. I frammenti del meteorite vengono uniti e creano un nuovo gioco (la modalit\u00e0 Triangoli Rotanti), alla quale giocano tutti insieme felicemente.\nModalit\u00e0 di gioco.\nCome nei precedenti \"Mario Party\", il gioco \u00e8 incentrato sull'aspetto multigiocatore. Un nuovo elemento per la serie \u00e8 la funzionalit\u00e0 \"Download Play\" del Nintendo DS,che permette a quattro giocatori di partecipare contemporaneamente usando una sola cartuccia di gioco. Il gioco consiste nel colpire un dado, numerato da 1 a 10, per muovere il personaggio sui vari tabelloni. \nCaselle.\nSul tabellone sono presenti delle caselle colorate e in base a quella su cui si capita accade qualcosa di diverso. Le caselle sono le seguenti:\nDurante l'ultimo turno non \u00e8 possibile entrare nel negozio o ricevere trappole.\nNegli ultimi 5 turni, inizia gli \"Sconvolgenti 5 turni finali\", ovvero si vedono i personaggi in classifica e chi arriva ultimo si fa dare un regalo da Bowser (o uno sconto speciale, ovvero le stelle costano 5 gettoni o non 20 o 10). Dopo la fine di un turno si gioca ai minigiochi. Il vero scopo di ogni partita \u00e8 quello di ottenere il maggior numero di Stelle possibili.\nLe modalit\u00e0 di gioco sono:\nPersonaggi.\nI personaggi giocabili sono 8:\nTabelloni.\nNella Modalit\u00e0 Storia, si devono affrontare tre avversari su 5 tabelloni. Se si dovesse perdere a uno di questi, bisogna ricominciare il tabellone da capo, se invece si vince, si pu\u00f2 affrontare il boss del tabellone.\nI tabelloni sono:\nMinigiochi.\nI minigiochi sono divisi in 6 aree: 4 giocatori, 1 vs 3, 2 vs 2, Gara, Duello (1 vs 1), Boss (1 giocatore).\nSono sbloccabili tramite i tabelloni.\nIn tutti i minigiochi i personaggi sono piccoli.\n4 giocatori.\nI giocatori sono 4 e si sfidano in un minigioco tutti contro tutti.\n1 vs 3.\nI giocatori sono 4 e si sfidano in un minigioco in cui un giocatore per vincere deve eliminare gli altri 3 e gli altri 3 per vincere devono elliminare quello da solo\n2 vs 2.\nI giocatori sono 4 e si sfidano in un minigioco in cui una squadra da 2, deve cercare di far perdere l'altra.\nGara.\nI giocatori sono 4 e si sfidano in un minigioco tutti contro tutti (se si gioca in un tabellone il premio sar\u00e0 un certo numero di gettoni).\nDuello.\nI giocatori sono 2 e si sfidano in un minigioco 1 contro 1 (se si gioca in un tabellone, il giocatore vincitore, ricever\u00e0 un premio).\nBoss.\nIl giocatore \u00e8 1 e deve sfidare un boss (tipo Bowser, se si \u00e8 in modalit\u00e0 'Storia'). Se il giocatore vince, passer\u00e0 al prossimo tabellone.\nAccoglienza.\nIl gioco ha goduto di ottime vendite la prima settimana di commercializzazione. I minigiochi sono stati elogiati in quanto divertenti, originali e coinvolgenti. Tra i maggiori siti di videogiochi, \"Mario Party DS\" ha avuto recensioni positive."}
{"id": "1481679", "revid": "729019", "url": "https://it.wikipedia.org/wiki?curid=1481679", "title": "Adeline Records", "text": "Adeline Records \u00e8 un'etichetta discografica fondata verso la fine del 1997 ad Oakland, California. \u00c8 di compropriet\u00e0 di Billie Joe Armstrong, cantante del gruppo pop punk dei Green Day, di sua moglie Adrienne Armstrong e di Jim Thiebaud, skater professionista. Jason White, amico di Armstrong e suo compagno nella band, fa da supervisore giornaliero all'etichetta, mentre il manager dei Green Day, Pat Magnarella, ha recentemente accettato di lavorare con la Adeline Records. Il nome dell'etichetta si rif\u00e0 ad un'omonima via di Berkeley, in California.\nAdeline Street.\nAdeline Records ha una sua linea di abbigliamento chiamata Adeline Street che provvede alla vendita di vestiario per uomo e donna."}
{"id": "1481681", "revid": "729019", "url": "https://it.wikipedia.org/wiki?curid=1481681", "title": "Surveyor 5", "text": "Il Surveyor 5 fu il quinto lander lunare lanciato dagli USA verso la Luna. Il suo scopo era raccogliere informazioni ambientali necessarie per le future missioni Apollo.\nLa missione.\nIl Surveyor 5 fu lanciato l'8 settembre del 1967 alle 07:57:00 UTC tramite il razzo vettore Atlas-Centaur e venne immesso direttamente in una traiettoria di impatto con la Luna. Durante il volo, si verific\u00f2 una perdita di elio che avrebbe potuto compromettere la missione ma i tecnici a terra riprogrammarono una nuova sequenza necessaria per l'atterraggio e la sonda tocc\u00f2 terra con successo l'11 settembre alle 00:46:44 UT, coordinate 1,41\u00b0 nord - 23,18\u00b0 est, nel Mare Tranquillitatis.\nGli obiettivi della missione erano: ottenere immagini televisive del sito di atterraggio, condurre un test di erosione sul motore Vernier, determinare la quantit\u00e0 relativa di elementi chimici nel suolo lunare e raccogliere dati sulla temperatura ambientale. La sonda era simile a Surveyor 3, ma al posto del braccio scavatore aveva un rilevatore di elementi chimici. In pi\u00f9, collegato ad un piede della sonda, trovava posto un magnete, il cui scopo era quello di rilevare la presenza di materiale magnetico nel suolo.\nLa sonda funzion\u00f2 perfettamente e tutti gli esperimenti scientifici furono coronati da successo. I dati furono inviati a Terra fino al 18 ottobre 1967, con un intervallo durante la notte lunare, tra il 24 settembre e il 15 ottobre 1967.\nLe trasmissioni furono ricevute fino al 1\u00ba novembre, quando la sonda fu spenta per la seconda notte lunare. Fu riattivata dopo la terza e dopo la quarta notte e l'ultima trasmissione si ebbe il 17 dicembre.\nStrumenti Scientifici.\nTelecamera.\nLa telecamera, uguale a quella montata nell Surveyor 3, consisteva in un tubo vidicon di 25 e 100 mm di focale montata fissa con un'inclinazione di 16 gradi. Uno specchio, montato vicino all'obiettivo, poteva essere mosso in modo da riprendere la zona d'atterraggio. I comandi venivano inviati dal centro di controllo. Le immagini potevano avere 200 o 600 linee di definizione; le prime furono inviate tramite l'antenna omnidirezionale, mentre le seconde tramite l'antenna direzionata verso la Terra. Il segnale video usato per l'invio a terra era quello utilizzato normalmente dai circuiti televisivi pubblici, non criptato. Furono eseguite in totale 19.049 immagini di cui 18.006 durante il primo giorno lunare e le restanti durante il dopo venti giorni, al successivo giorno lunare. 64 altre foto furono trasmesse dopo la quarta notte lunare, ma la qualit\u00e0 risult\u00f2 bassa, in quanto le basse temperature notturne avevano deteriorato la videocamera. Furono tutte registrate su nastro magnetico a terra.\nRilevatore di elementi chimici.\nFu costruito per rilevare direttamente dalla Luna l'abbondanza dei principali elementi nel suolo lunare. Era composto da sei emettitori di radiazioni alfa (curio 242) collimati che irradiavano un'apertura di 100mm sul fondo dello strumento ove venivano posti i campioni di suolo da analizzare. Due sensori rilevavano lo spettro delle emissioni del campione, mentre quattro altri sensori catturavano i protoni generati dall'interazione della radiazioni con il terreno. I dati raccolti venivano continuamente trasmessi a Terra e dimostrarono che tutti i maggiori elementi erano presenti, tranne idrogeno, elio e litio. Durante il primo giorno il rilevatore funzion\u00f2 per 85 ore consecutive, e 20 ore per il secondo giorno, ma i dati erano falsati da un abbondante rumore di fondo."}
{"id": "1481684", "revid": "121425444", "url": "https://it.wikipedia.org/wiki?curid=1481684", "title": "Thank You 3", "text": "Thank You 3 \u00e8 un album solista di Michael Schenker."}
{"id": "1481688", "revid": "181699", "url": "https://it.wikipedia.org/wiki?curid=1481688", "title": "Terra d'Arneo", "text": ""}
{"id": "1481693", "revid": "13618", "url": "https://it.wikipedia.org/wiki?curid=1481693", "title": "Simboli chimici", "text": ""}
{"id": "1481701", "revid": "1428919", "url": "https://it.wikipedia.org/wiki?curid=1481701", "title": "Mario Lucerna", "text": "Nato in Sicilia, ha completato la sua formazione artistica a Milano: prima al liceo di Brera e poi successivamente, per qualche tempo, all'Accademia di Brera, allievo per alcuni mesi di Giacomo Manz\u00f9. Dal 1950 (premio dell'Assemblea Regionale Siciliana alla Biennale d'arte della ceramica di Caltagirone) ha partecipato a varie mostre e rassegne nazionali ed internazionali. I premi vinti da Lucerna comprendono: premio del Ministero Industria e Commercio alla IV mostra Sacra dell'Angelicum di Milano nel 1952; il premio del Ministero Industria e Commercio al concorso nazionale della ceramica a Faenza nel 1953; il primo premio all'VIII mostra della ceramica Vicenza nel 1953; la medaglia d'argento all'Esposizione universale di Bruxelles del 1958; il primo premio al concorso nazionale del Presepio in Roma nel 1962. Ha esposto nelle principali citt\u00e0 italiane e, all'estero, a Monaco, Oslo, Lucerna e Salisburgo. \nOpere di Lucerna si trovano presso: il comune di Roma; l'Ente Turistico di Caltanissetta; il Museo nazionale della Ceramica a Faenza; il Museo nazionale di Vicenza; il Museo nazionale dell'Artigianato di Firenze; il Museo d'Arte di Lucerna (Svizzera); la Chiesa Basilicale di Caltagirone; il Duomo di Messina; la Chiesa di San Luca di Messina; il Seminario arcivescovile di Messina; la Chiesa dei paracadutisti di Udine; la Cappella dei Cappuccini di Messina; la Chiesa dei Gesuiti di Ragusa, la Chiesa Madre di Montalbano (Messina); la Chiesa di Giardini (Messina); l'orfanotrofio Antoniano di Francofonte ed in diverse collezioni private italiane e straniere. \nHa eseguito il monumento funebre dell'arcivescovo Paino (nella Basilica Cattedrale), il monumento al canonico Annibale M. di Francia e la porta della Cattedrale di Militello Val di Catania."}
{"id": "1481705", "revid": "1543377", "url": "https://it.wikipedia.org/wiki?curid=1481705", "title": "Chris Burke", "text": "\u00c8 affetto da sindrome di Down ed \u00e8 noto al pubblico italiano come Corky nel telefilm degli anni novanta \"Una famiglia come tante\" e nei panni dell'angelo Taylor nel telefilm \"Il tocco di un angelo\".\nBiografia.\nUltimo di 4 figli di Marian Burke, ex trade-show manager, e Frank Burke, ex ispettore della polizia di New York, d'origini irlandesi, Chris Burke \u00e8 nato con la sindrome di Down; ai genitori \u00e8 subito consigliato di metterlo in istituto, ma decidono di tenerlo con loro. Lo incoraggiano a seguire i suoi sogni anche grazie all'aiuto dei fratelli che tuttora collaborano con lui.\nNei primi anni ottanta s'iscrive alla scuola pubblica, con tante difficolt\u00e0 per l'epoca, si diploma nel 1986, per poi dedicarsi a lavori di volontariato.\nAttivit\u00e0 artistica.\nI suoi inizi come artista avvengono grazie al tip-tap. In seguito decide di dedicarsi alla recitazione, mentre frequenta la Scuola di Don Guanella. Si lascia ulteriormente ispirare frequentando scuole serali, facendo audizioni, scrivendo soggetti e leggendo libri.\nInizia a lavorare per la ABC nel telefilm \"Una famiglia come tante\" nel ruolo di \"Corky\", molto apprezzato in patria e nel resto dei paesi dove viene trasmesso. Poi \u00e8 la volta di \"Taylor\" ne \"Il tocco di un angelo\".\nAttivit\u00e0 legate alla sindrome di Down.\nRelatore.\nBurke parla agli studenti nelle universit\u00e0 americane. \u00c8 ambasciatore della National Down Syndrome Society, \u00e8 redattore per il trimestrale, \"Straight Talk\" nonch\u00e9 portavoce del National Down Syndrome Congress.\nIl 20 giugno 2013 entra a far parte del gruppo internazionale \"He is Back\".\nScrittore.\nNel 1992, Burke ha scritto un'autobiografia, il \"New York Times\" Best-Seller, \"A Special Kind of Hero\". Ha contribuito ad un capitolo intitolato \"Believe in Yourself\" nel libro del 1999, \"Down Syndrome: A Promising Future, Together\", edito da T.J. Hassold &amp; D. Patterson e pubblicato Wiley-Liss.\nAltro.\nHa una band (un trio) coi suoi amici, i gemelli Joe e John DeMasi, che ha conosciuto in un campeggio per disabili, dove facevano gli animatori musicali. Hanno prodotto svariati album."}
{"id": "1481706", "revid": "287204", "url": "https://it.wikipedia.org/wiki?curid=1481706", "title": "Victor-Felix Bernadou", "text": ""}
{"id": "1481707", "revid": "149587", "url": "https://it.wikipedia.org/wiki?curid=1481707", "title": "Francesco Scoglio", "text": ""}
{"id": "1481708", "revid": "640277", "url": "https://it.wikipedia.org/wiki?curid=1481708", "title": "OGLE-2005-BLG-390L", "text": "OGLE-2005-BLG-390L \u00e8 una debole stella che dista circa 21000 anni luce dalla Terra nella costellazione del Sagittario, nel bulbo galattico della Via Lattea.\nCaratteristiche e individuazione.\n\u00c8 classificata come nana rossa di tipo spettrale M, sebbene c'\u00e8 una piccola possibilit\u00e0 che sia una nana bianca. Ha una massa di circa 0,22 masse solari.\nSi trova ad una ascensione retta di 17:54:19.2, declinazione -30:22:38 (epoca J2000.0).\nLa stella \u00e8 al confine tra la costellazione del Sagittario e quella dello Scorpione, al centro del triangolo immaginario formato dagli oggetti di Messier M6, M7 e M8.\nSistema planetario.\nOGLE-2005-BLG-390L ha attualmente un solo pianeta extrasolare noto: OGLE-2005-BLG-390Lb.\nIl pianeta \u00e8 stato scoperto nel 2006 usando il metodo delle microlenti gravitazionali. La massa stimata del pianeta \u00e8 5 volte quella della Terra e orbita a una distanza di 2,5 UA dalla propria stella.\nOGLE-2005-BLG-390Lb \u00e8 considerato uno dei pi\u00f9 piccoli pianeti extrasolari attorno a una stella della sequenza principale. Con una massa di 5 volte la Terra \u00e8 probabilmente un pianeta roccioso del tipo Super Terra.\nConsiderando la massa e la temperatura stimata che \u00e8 di 50 K, con ogni probabilit\u00e0 \u00e8 un pianeta ghiacciato come Plutone o Urano, piuttosto che un gigante gassoso come Giove.\nProspetto.\nSegue un prospetto dei componenti del sistema planetario di OGLE-2005-BLG-390L, in ordine di distanza dalla stella."}
{"id": "1481713", "revid": "2014155", "url": "https://it.wikipedia.org/wiki?curid=1481713", "title": "Stefano Vladislav I di Serbia", "text": "Famiglia.\nFiglio di Stefano Prvoven\u010dani e di Anna Dandolo figlia del Doge di Venezia Enrico Dandolo, spos\u00f2 Beloslava, figlia di Ivan Asen II di Bulgaria, da cui ebbe due figli.\nRegno.\nIn Serbia regnava Stefano Radoslav, figlio di Stefano Prvoven\u010dani e della seconda moglie Eudocia. Eudocia, a sua volta, era figlia di Teodoro Angelo Comneno, despota dell'Epiro. Radoslav era alleato dell'Epiro e portava avanti una politica anche culturale d'ispirazione bizantina. Questo non piaceva alla nobilt\u00e0 che, quando Teodoro fu sconfitto dalle truppe bulgare di Ivan Asen II, spodest\u00f2 Radoslav e mise sul trono serbo il fratellastro Vladislav che con la Bulgaria aveva stretto un'allenaza. Radoslav si rifugi\u00f2 a Ragusa di Dalmazia accolto dalle autorit\u00e0 locali, per questo motivo le relazioni tra la Serbia e la citt\u00e0 Repubblica ragusana restarono tese per diversi anni. Nel 1234 fu incoronato da suo zio, l'arcivescovo di Serbia San Saba.\nDurante il suo regno, la Serbia visse un periodo di relativa pace, solo nel 1237 dovette contrastare le pretese espansionistiche della Croazia, alleandosi con la citt\u00e0 di Spalato. Vladislav finanzi\u00f2 e accrebbe l'importanza della chiesa ortodossa: tra le altre opere, fece costruire il monastero di Mile\u0161eva (\u041c\u0430\u043d\u0430\u0441\u0442\u0438\u0440 \u041c\u0438\u043b\u0435\u0448\u0435\u0432\u0430) nei pressi di Prijepolje.\nNell'inverno del 1241 Ivan Asen II di Bulgaria mor\u00ec, e nella primavera dello stesso anno i Mongoli devastarono l'Ungheria, scesero nei Balcani e attaccarono dapprima Ragusa e poi invasero la stessa Serbia.\nLe devastazioni mongole indebolirono il potere di Vladislav che nel 1243 fu detronizzato dalla stessa nobilt\u00e0 che lo aveva voluto re. I nobili misero sul trono il fratello minore Stefano Uro\u0161 I. Vladislav, rimase senza potere, ma continu\u00f2 ad interessarsi della costruzione del monastero di Mile\u0161eva: fu l\u00ec, infatti, che per sua volont\u00e0, fu traslato il corpo di san Saba. Mor\u00ec nel 1269."}
{"id": "1481714", "revid": "1714743", "url": "https://it.wikipedia.org/wiki?curid=1481714", "title": "Anna Maria Sforza", "text": "Biografia.\nVenne promessa sposa all'erede di Ercole I d'Este, Alfonso, di cui fu la prima moglie, tramite un contratto stipulato il 20 maggio e ratificato a Milano il 14 luglio 1477. I patti nuziali furono sottoscritti a Ferrara nell'aprile o nel maggio del 1490 da Francesco Casati su ordine del Moro. La dote della sposa fu fissata a 40.000 ducati, la stessa di Beatrice d'Este. Il matrimonio venne celebrato il 17 gennaio del 1491 a Milano e festeggiato il 13 febbraio dello stesso anno a Ferrara (come risulta dalle \"Croniche 1471-1494\" di Ugo Caleffini, biografo contemporaneo di Ercole I e del figlio Alfonso I). \nMor\u00ec di parto nel novembre del 1497 e non diede alcun figlio al marito. Alfonso non pot\u00e9 prendere parte ai funerali in quanto aveva in quel periodo il viso sfigurato dalla sifilide. Fu sepolta nel monastero di San Vito (non pi\u00f9 esistente), di cui era benefattrice.\nAlfonso si rispos\u00f2 con Lucrezia Borgia da cui ebbe sei figli tra cui l'erede al Ducato di Ferrara.\nAspetto e personalit\u00e0.\nBonaventura Pistofilo la descrive \"bellissima e gentilissima\". Fu donna colta, riservata, intelligente di carattere opposto allo scapestrato ed impulsivo marito Alfonso d'Este. Intrattenne uno scambio epistolare con Beatrice d'Este di cui era grande amica."}
{"id": "1481716", "revid": "110157", "url": "https://it.wikipedia.org/wiki?curid=1481716", "title": "Norte Goiano", "text": "Norte Goiano \u00e8 una mesoregione dello Stato del Goi\u00e1s in Brasile.\nMicroregioni.\n\u00c8 suddivisa in due microregioni:"}
{"id": "1481718", "revid": "110157", "url": "https://it.wikipedia.org/wiki?curid=1481718", "title": "Sul Goiano", "text": "Sul Goiano \u00e8 una mesoregione dello Stato del Goi\u00e1s in Brasile.\nMicroregioni.\n\u00c8 suddivisa in 6 microregioni:"}
{"id": "1481721", "revid": "1543377", "url": "https://it.wikipedia.org/wiki?curid=1481721", "title": "Libro d'ore di Bonaparte Ghislieri", "text": "Il Libro d'Ore di Bonaparte Ghislieri (Londra, British Library, Ms Yates Thompson 29) \u00e8 un manoscritto miniato realizzato in Italia nel 1503.\nIl committente fu Bonaparte Ghislieri, membro di una delle maggiori famiglie nobili della citt\u00e0 di Bologna.\nStoria.\nIl libro venne redatto nel periodo del papato di Alessandro VI. Nel XIX secolo il libro pass\u00f2 ad uno dei discendenti del cardinale Giuseppe Albani. Nel 1838, a Roma, venne ceduto al collezionista James Dennistoun. Successivamente venne dato ad un altro collezionista di libri antichi, Henry Yates Thompson. Nel 1941, alla morte della moglie di quest'ultimo, una parte della collezione, pass\u00f2 British Museum. Il libro venne invece donato alla British Library.\nDescrizione.\nIl manoscritto contiene le liturgie in uso a Roma in quel periodo. Il testo era stato scritto dal copista Pierantonio Sallando. Il manoscritto miniato \u00e8 decorato da sette grandi lettere. I dodici medaglioni rappresentano i mesi.\nGli artisti che crearono le miniature e le decorazioni nel manoscritto erano: Lorenzo Costa, Francesco Francia, Matteo da Milano, Il Perugino, Amico Aspertini."}
{"id": "1481722", "revid": "110157", "url": "https://it.wikipedia.org/wiki?curid=1481722", "title": "El disco de tu coraz\u00f3n", "text": "El disco de tu coraz\u00f3n \u00e8 il terzo album del gruppo musicale synth pop argentino Miranda!.\nL'album, dalle sonorita synth pop e al quale hanno collaborato anche altri artisti come Julieta Venegas e Fangoria, \u00e8 stato pubblicato nel giugno del 2007 in Sud America dall'etichetta discografica EMI, riscuotendo un ottimo successo.\nDall'album sono stati estratti i singoli \"Prisionero\", che ha accompagnato l'uscita dell'album, \"Perfecta\", nell'album inclusa come duetto con Julieta Venegas ed estratta come singolo nella versione reinterpretata da Juliana Gattas, componente del gruppo, nelle parti della Venegas, \"Hola\" e \"Enamorada\"."}
{"id": "1481727", "revid": "287204", "url": "https://it.wikipedia.org/wiki?curid=1481727", "title": "El disco de tu coraz\u00f2n", "text": ""}
{"id": "1481728", "revid": "125813758", "url": "https://it.wikipedia.org/wiki?curid=1481728", "title": "Contursi Terme", "text": "Contursi Terme (\"Cund\u00f9rse\" in campano) \u00e8 un comune italiano di abitanti della provincia di Salerno in Campania.\nGeografia fisica.\nTerritorio.\nIl centro \u00e8 situato su una piccola collina che domina la valle del Sele. Dista 40\u00a0km dal capoluogo di provincia Salerno e 105\u00a0km dal capoluogo di regione Napoli.\nClima.\nIn base alla media trentennale di riferimento 1961-1990, la temperatura media del mese pi\u00f9 freddo, gennaio, si attesta a +6,9\u00a0\u00b0C; quella del mese pi\u00f9 caldo, luglio, \u00e8 di +24,5\u00a0\u00b0C\nStoria.\nLe origini di Contursi Terme sono state lungamente discusse da vari storici. Basandosi sull'autorit\u00e0 di Plinio il Vecchio, ha ritenuto che Contursi potesse identificarsi con Ursentum, cio\u00e8 la sede degli Ursentini, i quali, assieme ad altri popoli costituiva la nazione dei Lucani. \nNel XIV secolo Contursi apparteneva ai Sanseverino, baroni del Cilento, sino a che, nell'anno 1348 Luigi II d'Angi\u00f2 Durazzo, gliela espropri\u00f2, donandola agli Origlia. Il borgo torn\u00f2 al potente Antonio Sanseverino nel 1448, rimanendo al casato sino all'inizio del vicereame. Indi il patrizio napoletano Giovanni Sebastiano Rizzo divenne barone di Contursi e di Postiglione (). Da questi pass\u00f2 al figlio Michele, a cui Carlo V d'Asburgo tolse tutti i possedimenti feudali, per punizione della sua ribellione durante la conquista del Regno sotto Odet de Foix, conte di Lautrec e Comminges. Contursi e Postiglione passarono al conte Girolamo Morone, sino alla riabilitazione del Rizzo (1529). L'unica figlia sopravvissutagli spos\u00f2 un Caracciolo del ramo di Martina, al quale trasmise post mortem il feudo. Contursi pass\u00f2 poi di mano in mano per compravendite feudali: dai Bernalli ai Pepe, ai Ludovisi ed ai Parisani Bonanno, sino ai Pisani di Tolentino, marchesi di Caggiano.\nDal 1811 al 1860 \u00e8 stato capoluogo dell'omonimo circondario, appartenente al Distretto di Campagna del Regno delle Due Sicilie.\nDal 1860 al 1927, durante il Regno d'Italia, \u00e8 stato capoluogo dell'omonimo mandamento appartenente al Circondario di Campagna.\nMonumenti e luoghi d'interesse.\nIl centro storico del paese delle terme conserva ancora uno dei suoi antichi ingressi. Al culmine di una scala dalla quale prende il nome, la porta detta della \"Scala longa\" \u00e8 uno dei pi\u00f9 suggestivi del piccolo borgo. Addossata a una struttura architettonica a forma di torre, fa da elemento di congiunzione fra la zona del Convento del Carmine e la parte bassa del paese. \nSociet\u00e0.\nEtnie e minoranze straniere.\nAl 31 dicembre 2016 a Contursi Terme risultano residenti 123 cittadini stranieri. La nazionalit\u00e0 pi\u00f9 rappresentata \u00e8 quella rumena con 65 residenti:\nReligione.\nLa maggioranza della popolazione \u00e8 di religione cristiana di rito cattolico; il comune appartiene alla forania di Colliano dell'arcidiocesi di Salerno-Campagna-Acerno, con cinque parrocchie.\nL'altra confessione cristiana presente \u00e8 quella Protestante con una comunit\u00e0:\nGeografia antropica.\nFrazioni.\nLo statuto comunale di Contursi Terme menziona 8 frazioni.\nAltre localit\u00e0 con popolazione sparsa sono:\nEconomia.\nIl polo termale di Contursi.\nIl comune di Contursi Terme \u00e8 un centro turistico-termale situato a nord della provincia di Salerno. Conosciuto gi\u00e0 nel primo secolo d.C., Plinio il Vecchio scriveva delle propriet\u00e0 delle acque termali, a cui accennano anche Virgilio, Strabone e Silvio Italico. Il sito acquis\u00ec forma ulteriore all'inizio del Novecento, quando incominci\u00f2 a svilupparsi il turismo termale.\nInfrastrutture e trasporti.\nStrade.\nIl comune \u00e8 servito dai seguenti collegamenti stradali:\nFerrovie.\nLa localit\u00e0 \u00e8 servita dalla Stazione di Contursi Terme posta sulla ferrovia Salerno-Potenza.\nMobilit\u00e0 urbana.\nI trasporti interurbani vengono svolti con autoservizi di linea gestiti da Sita Sud,\nil trasporto urbano \u00e8 affidato alla societ\u00e0 Autolinee Barletta che collega tutte le frazioni con il capoluogo.\nAmministrazione.\nAltre informazioni amministrative.\nIl comune fa parte della Comunit\u00e0 montana Tanagro - Alto e Medio Sele.\nLe competenze in materia di difesa del suolo sono delegate dalla Campania all'Autorit\u00e0 di bacino interregionale del fiume Sele.\nPer quel che riguarda la gestione dell'irrigazione e del miglioramento fondiario, l'ente competente, solo per ha 255, \u00e8 il Consorzio di bonifica in Destra del fiume Sele.\nSport.\nCiclismo.\nNel corso dell'anno a Contursi Terme si svolgono competizioni ciclistiche amatoriali e professionistiche, nel 2003 si \u00e8 tenuta la prima edizione della gran fondo valle Sele-Tanagro. Nel 2008 Contursi Terme \u00e8 stata sede di arrivo della 5\u00aa tappa del Giro d'Italia partita da Belvedere Marittimo e vinta da Pavel Brutt.\nCuriosit\u00e0.\nSindrome di Parkinson.\nLe famiglie originarie di Contursi Terme hanno svolto un ruolo importante nella comprensione della sindrome di Parkinson. Nel 1986, Larry Golbe, un medico dell'Universit\u00e0 di Medicina ed Odontoiatria del New Jersey, si \u00e8 imbattuto in una famiglia, originaria di Contursi, con sei casi di sindrome di Parkinson. Pochi mesi dopo ha trovato una seconda famiglia con diversi casi di sindrome di Parkinson anch'essa con origini riconducibili a questa citt\u00e0. Questo ha spinto Golbe a collaborare con Giuseppe DiIorio dell'Universit\u00e0 di Napoli, per analizzare il DNA dei Contursani e delle persone che sono emigrate da Contursi in tutto il mondo. I due studiosi hanno identificato tre famiglie in Italia e tre negli Stati Uniti d'America che discendono da una singola coppia vissuta a Contursi a cavallo del diciassettesimo e diciottesimo secolo. Dei 400 membri della famiglia estesa, conosciuta come \"Contursi kindred\", 61 erano affetti da sindrome di Parkinson. Queste indagini hanno dimostrato per la prima volta che il morbo di Parkinson potrebbe essere ereditario.\nI genetisti Alice Lazzarini e Willian Johnson hanno lavorato nel corso degli anni novanta per isolare la mutazione che causa il morbo.. Nel 1996 hanno individuato il cromosoma 4q21-q23 e l'anno seguente la mutazione nel gene alpha-synuclein. Pochi giorni dopo, altri ricercatori hanno trovato \u03b1-synuclein nei corpi di Lewy di un paziente affetto dal morbo. Questo suggerisce le proteine sono coinvolte nel normale decorso della sindrome di Parkinson anche quando il paziente non ha ereditato il gene \u03b1-synuclein mutato. Inoltre ha aperto vie per nuovi approcci allo studio del Parkinson, come cavie animali con il gene \u03b1-synuclein mutato."}
{"id": "1481732", "revid": "110157", "url": "https://it.wikipedia.org/wiki?curid=1481732", "title": "Microregione di An\u00e1polis", "text": "An\u00e1polis \u00e8 una microregione dello Stato del Goi\u00e1s in Brasile, appartenente alla mesoregione del Centro Goiano.\nComuni.\nComprende 20 municipi:"}
{"id": "1481740", "revid": "1305772", "url": "https://it.wikipedia.org/wiki?curid=1481740", "title": "Salamander", "text": ""}
{"id": "1481743", "revid": "363629", "url": "https://it.wikipedia.org/wiki?curid=1481743", "title": "ATAM Reggio Calabria", "text": ""}
{"id": "1481744", "revid": "123678573", "url": "https://it.wikipedia.org/wiki?curid=1481744", "title": "La revue blanche", "text": "La revue blanche \u00e8 una rivista letteraria fondata a Liegi nel 1889 da Paul Leclercq e Auguste Jeunehomme. \nNel 1891 fu rilevata dalla famiglia Natanson, che dopo aver trasferito la redazione a Parigi al numero 1 di rue Laffitte, la trasformarono in un mensile di grande spessore culturale attorno al quale ruotavano le personalit\u00e0 pi\u00f9 interessanti dell'epoca: Gide, Proust, Apollinaire, Debussy e il gruppo dei nabis. \n&lt;br&gt;\"La revue blanche\" organizzava anche mostre ed esposizioni d'arte. All'epoca dell'affare Dreyfus appoggi\u00f2 le ragioni del capitano, e per questa ragione la rivista perse una parte di lettori; incapace di sostenerne le crescenti perdite, nel 1903, Thad\u00e9e Natanson (1868\u20131951) fu costretto a chiuderla."}
{"id": "1481748", "revid": "729019", "url": "https://it.wikipedia.org/wiki?curid=1481748", "title": "Surveyor 6", "text": "Il Surveyor 6 fu il sesto lander lunare lanciato dagli USA verso la Luna. Il suo scopo era raccogliere informazioni ambientali necessarie per le future missioni Apollo.\nLa missione.\nIl Surveyor 6 fu lanciato il 7 novembre del 1967 alle 07:39:00 UTC tramite il razzo vettore Atlas-Centaur e venne immesso direttamente in una traiettoria di impatto con la Luna. Il volo si svolse con regolarit\u00e0 e il lander allun\u00f2 il 10 novembre alle 01:01:06 UTC, coordinate 0,49\u00b0 nord - 1,40\u00b0 ovest, praticamente il centro dell'emisfero visibile della Luna.\nGli obiettivi della missione erano: ottenere immagini televisive del sito di atterraggio, condurre un test di erosione sul motore Vernier, determinare la quantit\u00e0 relativa di elementi chimici nel suolo lunare e raccogliere dati sulla temperatura ambientale. Tutti i test scientifici furono condotti alla perfezione e in pi\u00f9, il 17 novembre, la sonda effettu\u00f2 un salto alto 4 metri, utilizzando una riaccensione del razzo frenante per 2,5 secondi, e si spost\u00f2 di circa 2,5 metri dal suo sito originale di atterraggio.\nLe trasmissioni continuarono fino al 24 novembre 1967, quando la sonda fu spenta per due settimane a causa della notte lunare. Fu riaccesa il 14 dicembre 1967 ma non si ottennero altre informazioni importanti.\nStrumenti scientifici.\nTelecamera.\nLa telecamera, uguale a quella montata nel Surveyor 3, consisteva in un tubo vidicon di 25 e 100 mm di focale montata fissa con un'inclinazione di 16 gradi. Uno specchio, montato vicino all'obiettivo, poteva essere mosso in modo da riprendere la zona d'atterraggio. I comandi venivano inviati dal centro di controllo. Le immagini potevano avere 200 o 600 linee di definizione; le prime furono inviate tramite l'antenna omnidirezionale, mentre le seconde tramite l'antenna direzionata verso la Terra. Il segnale video usato per l'invio a terra era quello utilizzato normalmente dai circuiti televisivi pubblici, non criptato. Furono trasmesse in totale 29.914 immagini, tutte registrate su nastro magnetico a terra.\nRilevatore di elementi chimici.\nFu costruito per rilevare direttamente dalla Luna l'abbondanza dei principali elementi nel suolo lunare. Era composto da sei emettitori di radiazioni alfa (curio 242) collimati che irradiavano un'apertura di 100mm sul fondo dello strumento ove venivano posti i campioni di suolo da analizzare. Due sensori rilevavano lo spettro delle emissioni del campione, mentre quattro altri sensori catturavano i protoni generati dall'interazione della radiazioni con il terreno. I dati raccolti venivano continuamente trasmessi a Terra e dimostrarono che tutti i maggiori elementi erano presenti, tranne idrogeno, elio e litio. Un sensore di protoni venne disattivato il secondo giorno a causa di disturbi nel funzionamento. Lo strumento funzion\u00f2 per 43 ore tra l'11 novembre e il 24 novembre 1967, ma dopo il \"salto\" della sonda, il rilevatore si capovolse e non fu pi\u00f9 possibile usarlo per i test sul suolo, in compenso fu utilizzato per rilevare i protoni solari e i raggi cosmici. Durante il suo normale funzionamento i dati spediti sulla Terra erano esenti da disturbi."}
{"id": "1481749", "revid": "113032156", "url": "https://it.wikipedia.org/wiki?curid=1481749", "title": "Propriet\u00e0 (matematica)", "text": "In matematica, il concetto di propriet\u00e0 corrisponde all'idea intuitiva di una \"caratteristica\" che un oggetto pu\u00f2 avere o non avere.\nFormalmente, una propriet\u00e0 formula_1 \u00e8 data da una formula formula_2 con una sola variabile libera formula_3. Si dir\u00e0 che formula_4 \"verifica la propriet\u00e0 formula_1\" (o equivalentemente che la propriet\u00e0 formula_1 \"vale su formula_4\") se vale formula_8 (pi\u00f9 spesso scritto semplicemente formula_9).\nPer semplificare la notazione, solitamente la propriet\u00e0 si \"identifica\" con la formula e si scriver\u00e0 quindi formula_10 invece che formula_8 o formula_9.\nDefinizione alternativa.\nUn'altra definizione spesso data \u00e8 la seguente: una propriet\u00e0 formula_1 \u00e8 data semplicemente da un insieme formula_14; si dir\u00e0 che formula_4 verifica la propriet\u00e0 formula_1 (o formula_1 vale su formula_4) se formula_19.\nCome nella prima definizione, nella pratica si utilizza sempre una notazione semplificata in cui una propriet\u00e0 e l'insieme che la definisce sono lo stesso oggetto formula_1. Si dir\u00e0 quindi che formula_4 verifica formula_1 se semplicemente formula_23.\nQuesta seconda definizione (che in sostanza definisce una propriet\u00e0 come una relazione unaria) non \u00e8 esattamente equivalente alla prima.\nDato un insieme formula_14 \u00e8 semplice trovare la corrispondente formula formula_2: essa sar\u00e0 semplicemente la funzione indicatrice di formula_14; quindi una propriet\u00e0 definita con un insieme pu\u00f2 essere definita anche con una formula. Non \u00e8 vero per\u00f2 il viceversa: gli elementi che verificano una formula formula_2 possono costituire una classe propria, e in tale caso l'insieme corrispondente formula_14 non esiste.\nAd esempio, nella teoria degli insiemi di Zermelo - Fraenkel, la propriet\u00e0 di essere un ordinale pu\u00f2 essere definita nel primo modo ma non nel secondo, dato che la classe formula_29 dei numeri ordinali \u00e8 propria.\nD'altra parte, in molte situazioni ci sono pi\u00f9 insiemi che formule, quindi viceversa - astraendo dalla \"singola\" propriet\u00e0, ci sono propriet\u00e0 formalizzabili con la seconda definizione ma non con la prima.\nAd esempio, i sottoinsiemi dei numeri naturali hanno la cardinalit\u00e0 del continuo, ma le formule esprimibili hanno la cardinalit\u00e0 del numerabile; quindi le propriet\u00e0 secondo la seconda definizione sono molte pi\u00f9 che secondo la prima.\nNella pratica, la prima definizione viene ritenuta forse pi\u00f9 macchinosa ma pi\u00f9 generale, dato che raramente pu\u00f2 avere senso definire una propriet\u00e0 in funzione di un insieme non definibile da una formula. Inoltre \u00e8 certamente pi\u00f9 costruttiva."}
{"id": "1481757", "revid": "1005847", "url": "https://it.wikipedia.org/wiki?curid=1481757", "title": "Stanis\u0142aw Mackiewicz", "text": "Biografia.\nFu membro del Parlamento della Polonia (il Sejm) dal 1928 al 1935, rappresentante della fazione BBWR. Ricopr\u00ec la carica di Primo Ministro in esilio della Polonia dal 1954 al 1955. Era fratello di J\u00f3zef Mackiewicz.\nSi un\u00ec all'Organizzazione Militare Polacca nel 1917 e serv\u00ec come volontario nell'Esercito polacco durante la guerra polacco-sovietica del 1920. Dopo la morte di J\u00f3zef Pi\u0142sudski, fu imprigionato a Bereza Kartuska nel 1939. Lasci\u00f2 la Polonia il 18 settembre 1939 e vi ritorn\u00f2 nel 1956."}
{"id": "1481759", "revid": "287204", "url": "https://it.wikipedia.org/wiki?curid=1481759", "title": "Stanislaw Mackiewicz", "text": ""}
{"id": "1481762", "revid": "765341", "url": "https://it.wikipedia.org/wiki?curid=1481762", "title": "Ulrich Borowka", "text": "Difensore versatile, in grado di adattarsi anche a centrocampo, aveva buone doti fisiche e agonistiche ma scarse capacit\u00e0 tecniche. Dotato di un tiro molto forte, in carriera ha segnato un buon numero di gol nonostante la posizione arretrata.\nCarriera.\nInizi\u00f2 la carriera da professionista nel 1980 con la maglia del DSC Wanne-Eickel per poi passare l'anno seguente al Borussia M\u00f6nchengladbach, dove rimase per cinque anni. Il suo nome \u00e8 comunque legato principalmente al dove rimase per 10 anni (dal 1986 al 1996) vincendo due volte la Bundesliga, due volte la Coppa di Germania, tre volte la Supercoppa di Germania e una Coppa delle Coppe.\nA 34 anni, ormai a fine carriera, lasci\u00f2 il Werder per passare prima al Tasmania Gropiusstadt poi all'. Nel 1997 fu il primo tedesco a giocare nel campionato polacco con la maglia del . Anche questa esperienza fu breve, e nel 1998 dopo solo 8 presenze and\u00f2 a giocare la sua ultima stagione da professionista nel FC Oberneuland."}
{"id": "1481764", "revid": "767487", "url": "https://it.wikipedia.org/wiki?curid=1481764", "title": "Innamorarsi", "text": "Innamorarsi (\"Falling in love\") \u00e8 un film del 1984 diretto da Ulu Grosbard.\nTrama.\nFrank Raftis \u00e8 un ingegnere sposato con Ann e ha due figli: Mike e Joe. Molly \u00e8 una grafica pubblicitaria sposata con un medico, Brian Gilmore. La vigilia di Natale Frank e Molly all'uscita della libreria Rizzoli di Manhattan si scontrano e accidentalmente si scambiano i libri che avrebbero dovuto regalare ai rispettivi coniugi. Dopo un paio di mesi si incontrano di nuovo sul treno per New York riconoscendosi a vicenda; si ritrovano sempre pi\u00f9 spesso e durante i loro incontri, nei quali si raccontano le rispettive vite, scoprono sempre di pi\u00f9 di stare bene l'uno in compagnia dell'altra. Quando i loro sentimenti cominciano ad essere evidenti, provano dapprima a rinnegarli, senza riuscirci, poi confessano reciprocamente il loro amore. In seguito Frank si vede costretto a confessare alla moglie di essersi innamorato di un'altra; Ann lo lascia e torna dalla madre a Denver coi figli. Frank, nel frattempo, \u00e8 in partenza per Houston dove ha accettato di dirigere un cantiere ma vorrebbe vedere Molly per un'ultima volta e le telefona. La donna, dopo aver confessato tutto al marito, ha maturato la consapevolezza che il loro amore, bench\u00e9 autentico, non possa avere un futuro, cerca comunque di andarlo a salutare in auto; per una sfortunata serie di coincidenze rimane bloccata nella notte da un nubifragio. Entrambi si separano dai rispettivi coniugi e la successiva vigilia di Natale si incontrano nuovamente nella libreria Rizzoli; dopo una breve conversazione si separano nell'imbarazzo ma Frank raggiunge Molly in treno dove si scambiano un bacio, finalmente liberi di vivere il loro amore mai spento."}
{"id": "1481766", "revid": "767487", "url": "https://it.wikipedia.org/wiki?curid=1481766", "title": "Giorgio Bettinelli", "text": "Biografia.\nEsord\u00ec come musicista prendendo parte al gruppo Piazza delle Erbe, formatosi a Crema intorno al 1973, che suon\u00f2 anche al terzo Festival di Musica d'Avanguardia e di Nuove Tendenze tenutosi a Napoli nel 1974; pubblicarono nel 1977 il loro unico album in studio, Saltaranocchio, concept album dedicato al racconto \"Hop-Frog\" di Edgar Allan Poe, nato come colonna sonora per uno spettacolo teatrale del gruppo Teatro Zero di Crema. Dal 1976 prese parte del gruppo musicale e di cabaret dei Pandemonium. Con il gruppo ha l'occasione di collaborare con Gabriella Ferri, Rino Gaetano (cantando nel coro di \"Gianna\"), Gino Bramieri (che li vuole come ospiti fissi nel suo programma televisivo \"G.B. Show\") e Luigi Proietti. Sempre con i Pandemonium partecipa al Festival di Sanremo 1979 con \"Tu fai schifo sempre\", canzone che riscuote molto successo.\nCome cantautore pubblic\u00f2 alcuni 45 giri per l'RCA Italiana di cui uno, \"Barista\", riscuote molto successo, trasmesso da moltissime radio private in quegli anni. La storia \u00e8 quella di un uomo, lasciato dalla sua donna, che affoga il dispiacere nell'alcool e passa il tempo a chiacchierare con il barista. Successivamente pass\u00f2 alla Easy Records, etichetta di propriet\u00e0 di Claudio Mattone, collaborando con Tony Cicco e con il maestro Gianni Mazza.\nPoliticamente impegnato con il Movimento Studentesco durante le scuole superiori, inizia a viaggiare a quattordici anni, quando in autostop arriva da Crema a Copenaghen. L'anno dopo, ancora in autostop, giunge in Tunisia. A 17 anni la prima esperienza in Asia, il suo continente preferito, a bordo di un bus. Laureato in lettere presso l'universit\u00e0 di Roma, \u00e8 famoso per i libri con cui ha descritto i suoi cinque lunghi viaggi compiuti a bordo di una Vespa. La sua passione per la Vespa nacque in Indonesia, dove si era stabilito da qualche tempo, quando, a rimborso di soldi prestati a un amico locale, ne ricevette una con cui attravers\u00f2 da sud a nord l'isola di Sumatra. In tale occasione decise di intraprendere il viaggio dall'Italia al Vietnam.\nIl primo dei viaggi che l'han reso famoso parte nel 1992 da Mentana, dov'era residente, in provincia di Roma, con destinazione Saigon, dove arriver\u00e0 sette mesi dopo - marzo 1993 - percorrendo 24.000 chilometri. Descrive questo viaggio nel libro \"In Vespa. Da Roma a Saigon\", pubblicato nel 1997 e un grande successo di vendite, raggiungendo la decima ristampa nel 2002.\nIl secondo parte da Anchorage per arrivare alla Terra del Fuoco e dura dal 1994 al 1995 lungo un percorso di 36.000 chilometri. A partire da questo viaggio riceve pieno supporto logistico ed economico dalla Piaggio, per la quale scrive le proprie esperienze sul periodico aziendale.\nIl terzo unisce Melbourne a Citt\u00e0 del Capo, per un totale di 52.000\u00a0km percorsi in un anno esatto, fra il settembre 1995 e il settembre 1996. Nel 1997 usc\u00ec \"In Vespa oltre l'orizzonte\", compendio fotografico dei primi tre viaggi pubblicato da Rusconi Libri.\nIl quarto, chiamato Worldwide Odyssey, \u00e8 un vero e proprio giro del mondo, dura pi\u00f9 di tre anni, dall'ottobre del 1997 al maggio del 2001 con partenza dalla Terra del Fuoco ed arrivo in Tasmania. Copre 144.000\u00a0km passando per l'Alaska, la Siberia, entrando in Africa attraverso lo stretto di Gibilterra, e costeggiandola tutta fino a Gibuti passando un'altra volta per Citt\u00e0 del Capo, per poi costeggiare tutta l'Asia meridionale dallo Yemen all'Indonesia, fino all'arrivo nell'ultimo continente, l'Australia, e alla destinazione finale, la Tasmania. Durante quest'ultimo viaggio Giorgio Bettinelli \u00e8 stato rapito da un gruppo di guerriglieri in Congo, per poi essere rilasciato dopo poco tempo, derubato di tutto ma con la vita salva.\nDescrive il secondo, terzo e quarto viaggio nel libro \"Brum Brum. 254.000 chilometri in Vespa\", pubblicati da Feltrinelli nel 2002. La stessa casa editrice pubblica nel 2005 \"Rhapsody In Black. In Vespa dall'Angola allo Yemen\", nel quale Bettinelli tratta la parte del quarto viaggio trascorsa in Africa centrale e meridionale.\nL'ultimo viaggio si svolge nell'unico grande Paese da lui fino ad allora non percorso: la Cina, dove si era nel frattempo trasferito e sposato. Il viaggio lo impegna nel 2006 ed \u00e8 raccontato nel suo ultimo libro \"La Cina in Vespa\".\nGiorgio Bettinelli \u00e8 morto a Jinghong, in Cina, 16 settembre 2008, all'et\u00e0 di 53 anni per un'infezione. L\u00ec viveva da quattro anni, sulle rive del Mekong, con la moglie Ya Pei. Stava preparando un altro libro, questa volta sul Tibet.\nDiscografia.\nSingoli\nCollaborazioni\nSingoli\nAlbum"}
{"id": "1481767", "revid": "767487", "url": "https://it.wikipedia.org/wiki?curid=1481767", "title": "Epiplatys ansorgii", "text": "Epiplatys ansorgii \u00e8 un pesce osseo d'acqua dolce appartenente alla famiglia Nothobranchiidae.\nDistribuzione e habitat.\nEndemico dell'Africa occidentale equatoriale nei bacini dei fiumi Ogowe e Congo. Popola piccoli ruscelli della foresta pluviale di pianura.\nDescrizione.\nMisura fino a 8\u00a0cm di lunghezza.\nConservazione.\nQuesta specie \u00e8 ritenuta non minacciata perch\u00e9 presente su un areale molto vasto dove non sussistono evidenti cause di minaccia."}
{"id": "1481770", "revid": "767487", "url": "https://it.wikipedia.org/wiki?curid=1481770", "title": "Suicide Silence", "text": "I Suicide Silence sono un gruppo musicale deathcore statunitense, formatosi a Riverside nel 2002.\nBiografia.\nNel 2007 la band ha firmato un contratto con la Century Media e ha finito di registrare il suo primo album in studio, intitolato \"The Cleansing\" e uscito nel settembre dello stesso anno. L'album \u00e8 stato registrato con l'acclamato produttore John Travis (Static-X) assieme a Tue Madsen (Himsa, The Haunted) che ha curato la parte del mixaggio. L'album ha debuttato al numero 94 nella Billboard 200, vendendo 7.250 copie la prima settimana, diventando cos\u00ec la band nella posizione pi\u00f9 alta nel debutto della classifica nella storia della Century Media.\nPrima di firmare con la Century Media, la band aveva prodotto solo un EP chiamato \"Suicide Silence\".\nI Suicide Silence intrapresero un tour con i Darkest Hour, gli August Burns Red e gli Unearth dal 27 settembre fino al 28 ottobre 2007, e con To Kill, Bury Your Dead e Parkway Drive dal 18 aprile al 10 maggio 2008.\nIl 30 giugno 2009 pubblicano il secondo album in studio \"No Time to Bleed\".\nIl 12 luglio 2011 pubblicano il loro terzo album chiamato \"The Black Crown\", distribuito da EMI.\nIl 10 settembre 2012 il gruppo annuncia di aver firmato con la Nuclear Blast: il 1\u00ba novembre dello stesso anno viene annunciata dalla band la morte del cantante, Mitch Lucker, in seguito ad un incidente motociclistico.\nIl 2 ottobre 2013 viene caricato un segmento di un minuto su YouTube di \"You Only Live Once,\" dove canta il vocalist degli All Shall Perish Hernan \"Eddie\" Hermida. Due giorni dopo entra ufficialmente nel gruppo; in precedenza aveva eseguito dal vivo con i membri della band la canzone \"Slaves to Substance\" durante il \"The Mitch Lucker Memorial Show\" del 21 dicembre 2012, un concerto di beneficenza organizzato in onore del defunto vocalist Mitch Lucker.\nNell'aprile 2014 viene annunciato che la band pubblicher\u00e0 il suo quarto album il 15 luglio, il primo con la Nuclear Blast, e che il titolo sar\u00e0 \"You Can't Stop Me\".\nNel gennaio del 2017 la band pubblica sul canale YouTube due tracce come anticipazione per il successivo album: \"Doris\" e \"Silence\". Il quinto album in studio, l'eponimo \"Suicide Silence\", uscito il 24 febbraio seguente, ha influenze vicine al nu metal.\nIl 21 ottobre del 2019 il gruppo annuncia il sesto album in studio, dicendo che il titolo sar\u00e0 \"Become The Hunter\" e che prevedono di pubblicarlo agli inizi del 2020: il disco uscir\u00e0 poi il 14 febbraio 2020."}
{"id": "1481776", "revid": "56818", "url": "https://it.wikipedia.org/wiki?curid=1481776", "title": "Emosiderosi secondaria", "text": ""}
{"id": "1481783", "revid": "767487", "url": "https://it.wikipedia.org/wiki?curid=1481783", "title": "Full Metal Yakuza", "text": " \u00e8 un film del 1997, diretto da Takashi Miike.\n\u00c8 il venticinquesimo film diretto dal regista giapponese. Inizialmente realizzato per il V-Cinema e distribuito direttamente in home video, con gli anni \u00e8 divenuto un cult movie grazie alla fama controversa di Takashi Miike.\nTrama.\nKensuke Hagane (Tsuyoshi Ujiki) \u00e8 un timido e maldestro ragazzo che vorrebbe diventare uno yakuza. Il suo eroe \u00e8 Tosa (Takeshi Caesar), uno spietato yakuza armato di una katana. Questi compie una strage davanti alla propria ragazza e viene arrestato. Dopo sette anni Tosa esce dal carcere e ritrova Hagane, sempre pi\u00f9 imbranato e disperato. I due vengono attirati in una trappola e uccisi. Uno scienziato pazzo compra al mercato nero i cadaveri dei due e ricostruisce in laboratorio il corpo di Hagane, trapiantandogli il cuore di Tosa. Risvegliatosi, Hagane si ritrova a mangiare solo metallo e decide di vendicare Tosa, uccidendo coloro che hanno attuato l'agguato. Hagane incontra anche la ragazza di Tosa, che per\u00f2 viene catturata dalla yakuza e ferocemente torturata."}
{"id": "1481786", "revid": "767487", "url": "https://it.wikipedia.org/wiki?curid=1481786", "title": "La paura fa 90", "text": "La paura fa 90 \u00e8 un film del 1951 diretto da Giorgio Simonelli.\nL'idea del castello (abitato da un fantasma, o un vampiro o un mostro) invaso da una compagnia di attori o di ballerine (o da una troupe cinematografica, come accadeva nel fantasy-romantico \"Incanto di mezzanotte\" del 1940) non \u00e8 certo originale e verr\u00e0 ripresa successivamente da pellicole horror \"serie\", quali \"L'amante del vampiro\", \"L'ultima preda del vampiro\" o \"Il boia scarlatto\".\nTrama.\nUn capitano dei moschettieri del re, un po' dongiovanni, il duca di Boffignac, \u00e8 stato ucciso da un marito tradito, tale Champignon, e il suo fantasma vaga nel castello di colui che lo ha ucciso, condannato a restarvi fintanto non abbia vendicato la sua morte violenta, eliminando parimenti tutti i discendenti del suo carnefice. Albori anni '50: i componenti di una compagnia di rivista, attori, stelline e soubrettes, sono costretti a pernottare una notte, proprio in quel castello, ormai abbandonato, se si escludono i custodi Pinotto e Bargilio.\nFra di essi c'\u00e8 Carlo Champignon, che non \u00e8 altri che un discendente di colui che uccise Boffignac. L'attor comico della compagnia, Anastasio Lapin, avendo appreso la storia dello spettro di Boffignac, si traveste da moschettiere-fantasma e a mezzanotte compare, ma, casualmente, s'incontra proprio con l'autentico fantasma, e cos\u00ec, per lo spavento, sviene. Il fantasma viene accolto a cuscinate dalle attrici, giacch\u00e9 esse credono si tratti di Anastasio. Allora lo spettro si nasconde in un vecchio baule, suo abituale rifugio diurno. Quando la compagnia ritorna a casa, porta con s\u00e9 per errore anche il baule.\nIl fantasma compie alcuni prodigi in scena e viene persino scritturato dall'impresario. Alla fine, quando la soubrette - dopo aver tentato di uccidere, per gelosia, l'impresario - accusa ingiustamente Carletto, il fantasma ne prende generosamente le difese, dichiarando che la miglior vendetta \u00e8 il perdono. Il gesto lo redime, e pu\u00f2 finalmente salire al Cielo, con i suoi compagni moschettieri, che sono stati finora ad attenderlo."}
{"id": "1481801", "revid": "599013", "url": "https://it.wikipedia.org/wiki?curid=1481801", "title": "Gerard Piqu\u00e9", "text": "Ottimo difensore, nel corso della sua carriera ha vestito le maglie di Manchester United, Real Saragozza e Barcellona vincendo una Coppa di Lega inglese, un Charity Shield, un campionato inglese, otto campionati spagnoli, sette Coppe del Re, sei Supercoppe spagnole, quattro UEFA Champions League, tre Supercoppe UEFA e tre Coppe del mondo per club FIFA.\nCon la nazionale spagnola ha partecipato a tre campionati del mondo (2010, 2014 e 2018), laureandosi campione nel 2010, due campionati d'Europa (2012 e 2016), trionfando nel 2012, e due Confederations Cup (2009 e 2013).\nBiografia.\nNato a Barcellona, suo padre \u00e8 un noto avvocato mentre la madre \u00e8 direttrice di una clinica specializzata in lesioni spinali.\n\u00c8 il compagno della cantante colombiana Shakira; i due si sono conosciuti in Sudafrica nel 2010, quando il calciatore spagnolo ha preso parte alla realizzazione del video dell'inno ufficiale del campionato mondiale di calcio, \"Waka Waka (This Time for Africa)\", di cui la cantante \u00e8 stata interprete. La coppia ha due figli: Milan Piqu\u00e9 Mebarak, nato il 22 gennaio del 2013, e Sasha Piqu\u00e9 Mebarak, nato il 29 gennaio del 2015.\nNel 2017 ha fondato, insieme a Hiroshi Mikitani, Edmund Chu, Nullah Sarker e Mike Evans, la societ\u00e0 d'investimento Kosmos Global Holding, conosciuta pi\u00f9 semplicemente con il nome di Kosmos o con l'acronimo KGH.\nCaratteristiche tecniche.\nAbbina a una buona tecnica un fisico imponente, che gli permette di essere un ottimo colpitore di testa sia in fase difensiva che in fase offensiva. Pu\u00f2 anche ricoprire il ruolo di mediano, suo ruolo originario ai tempi del Manchester United.\nCarriera.\nClub.\nEsordi.\nCatalano, entra nel settore giovanile del Barcellona all'et\u00e0 di 10 anni, nel 1997, nella categoria Alev\u00edn B; negli anni seguenti percorre quindi tutta la trafila (Alev\u00edn B e A, Infantil B e A, Cadete B e A, Juvenil B e A) in differenti ruoli difensivi e sviluppando al contempo buone capacit\u00e0 realizzative.\nManchester United e prestito al Real Saragozza.\nConclude la parentesi a Barcellona in data 1\u00ba luglio 2004, quando firma un contratto professionistico, il primo per lui, con il Manchester United; si trasferisce cos\u00ec alla squadra allenata da Alex Ferguson direttamente dal Barcelona B. Fa il suo esordio ufficiale il 26 ottobre dello stesso anno contro il Crewe Alexandra, in un incontro valido per la Football League Cup inglese.\nDopo un altro anno a Manchester, nella stagione 2006-2007 viene prestato al Real Saragozza; qui viene regolarmente schierato come difensore centrale o come mediano davanti alla difesa, potendo cos\u00ec totalizzare 22 presenze di campionato, 18 delle quali da titolare, e due reti. Grazie a questi buoni rendimenti viene richiamato al Manchester Utd al termine della stagione.\nNell'annata 2007-2008 si mette in mostra soprattutto in ambito internazionale, in UEFA Champions League, segnando due reti nella fase a gironi, contro Dinamo Kiev e Roma. La stagione si conclude con la vittoria del titolo nazionale e proprio della Champions League. A causa dello scarso utilizzo in campionato, per\u00f2, il giovane difensore diventa elemento ricercato in chiave mercato da varie squadre, fra le quali il Barcellona e la Juventus. Il 22 maggio 2008 trova l'accordo con il suo vecchio club, il Barcellona che paga il suo cartellino 4 milioni.\nBarcellona.\n2008-2012.\nLa stagione 2008-2009 \u00e8 quella dello storico \"triplete\" per il club catalano, con la vittoria di campionato, Coppa del Re e Champions League; lo stesso Piqu\u00e9 disputa ben 45 gare totali realizzando tre reti, una in ciascuna competizione (memorabile quella del definitivo 6-2 inflitto al Real Madrid al Bernabeu), e si aggiudica la sua seconda Champions League consecutiva, con il club \"blaugrana\" che in finale supera peraltro proprio il Manchester United. Nella stagione 2009-2010 il Barcellona, oltre alla Liga fa sue anche Supercoppa di Spagna, Supercoppa UEFA e Coppa del mondo per club, realizzando lo storico sextuple.\nLa vittoria della Liga si ripete anche nella stagione successiva, e il 28 maggio 2011 Piqu\u00e8 vince la sua terza UEFA Champions League, battendo in finale, come due anni prima, la squadra che lo aveva lanciato nel professionismo, il Manchester Utd. Piqu\u00e9 gioca la partita da titolare in coppia con Javier Mascherano come difensore centrale. Conclude la stagione con 52 presenze e 4 gol, tre in campionato e uno in Champions League. Memorabile il momento in cui, al termine della finale di Champions, taglia la rete della porta avversaria, portandosela a casa come ricordo.\nLa stagione seguente non inizia al meglio per Piqu\u00e9, condizionato da un infortunio alla fibra muscolare che lo tiene lontano dai campi per un mese. Conclude l'annata vincendo 4 trofei e perdendone 2; i trofei vinti sono la Supercoppa UEFA contro il Porto per 2-0; la Copa del Rey, battuto in finale l'Athletic Bilbao, Supercoppa di Spagna contro il Real Madrid nel doppio confronto finito 2-2 al Bernabeu e 3-2 al Camp Nou; il Mondiale per Club nella finale vinta 4-0 contro il Santos, mentre i trofei persi sono la Liga a favore del Real Madrid e la Champions League a favore del Chelsea, che elimina il Barcellona in semifinale.\n2012-2018.\nIl 29 agosto 2012 perde la Supercoppa di Spagna in favore del Real Madrid. Il 12 maggio 2013, pi\u00f9 precisamente l'11 maggio, vince con 5 giornate d'anticipo la sua 22\u00ba liga della sua storia nella partita vinta 1-2 sul campo dell'Atletico Madrid. In Champions League dopo avere battuto con il risultato complessivo di 4-2 il Milan agli ottavi, il PSG con il risultato di 3-3 (il Barca passa per i gol fatti in trasferta PSG-Barcellona 2-2) i blaugrana escono di nuovo in semifinale contro il Bayern Monaco con il peggior passivo degli ultimi anni. Infatti il Barcellona perde 4-0 in Germania e 0-3 in Spagna. Proprio in questa partita Piqu\u00e9 segna l'autogol del 0-2 al minuto 72'.\nIl 28 agosto 2013 vince il primo trofeo della nuova stagione contro l'Atletico Madrid: la Supercoppa di Spagna. Il Barca pareggia 1-1 al Vicente Calder\u00f3n e 0-0 al Camp Nou e si riesce ad aggiudicare la coppa grazie ai gol in trasferta. Il 26 novembre 2013 nella partita Ajax-Barcellona, finita 2-1 per gli olandesi, raggiunge 300 presenze totali in carriera.\nIl 17 maggio 2015, grazie alla vittoria esterna contro l'Atl\u00e9tico Madrid, conquista il suo quinto campionato. La stagione si rivela molto ricca perch\u00e9 mette in bacheca anche la Coppa del Rey e, soprattutto, la sua quarta Champions League, vinta all'Olympiastadion di Berlino contro la Juventus. Si tratta del suo secondo triplete con la maglia blaugrana.\nNel corso della stagione seguente gioca la Supercoppa UEFA contro il Siviglia, in una sfida vinta 5-4 ai tempi supplementari. Perde invece la Supercoppa di Spagna, nella doppia sfida contro l'Atlhetic Bilbao, in cui rimedia un rosso nella partita di ritorno. Vince anche la Coppa del mondo contro il River Plate. A fine stagione conquista il suo sesto campionato e la sua quarta Coppa del Rey; in Champions invece il suo club si ferma ai quarti di finale, sconfitto dall'Atletico Madrid.\nLa nuova stagione si apre con la vittoria della Supercoppa di Spagna contro il Siviglia, per 2-0 al Ram\u00f3n S\u00e1nchez-Pizju\u00e1n e 3-0 al Camp Nou. A fine stagione conquista la sua quinta Coppa del Rey e si posiziona secondo nella classifica del campionato, alle spalle del Real Madrid.\nLa stagione 2017-2018 si apre con la sconfitta nella Supercoppa di Spagna contro il Real Madrid, per 1-3 al Camp Nou e 2-0 al Santiago Bernabeu. A fine anno vince la sua settima Liga e la sua sesta Coppa del Rey in finale contro il Siviglia con un netto 5-0. Chiude la stagione con 49 presenze e 4 gol: 2 in Liga, entrambi contro l'Espanyol, 1 in Champions League contro la Roma e 1 in Coppa contro il Real Murcia\nIl 18 gennaio 2018 rinnova fino al 2022, inserendo nel contratto una clausola rescissoria da 500 milioni di euro.\nNazionale.\nNel 2009 partecipa alla FIFA Confederations Cup 2009 in Sudafrica arrivando in semifinale contro gli Stati Uniti. Sempre in Sud Africa nel 2010 viene convocato per il mondiale, e dimostra di essere il giocatore chiave della difesa assieme al compagno di club Carles Puyol. Gioca da titolare tutte le partite del torneo arrivando a conquistare contro i Paesi Bassi l'ambito trofeo. Viene scelto dal CT della Nazionale Spagnola Vincente del Bosque per partecipare al campionato europeo del 2012, che vincer\u00e0 per 4-0 in finale contro l'Italia, arrivando cos\u00ec, a 25 anni, a vincere tutte le competizioni possibili. Partecipa anche alla FIFA Confederations Cup 2013 in Brasile, dove rimedia un'espulsione nella finale, persa contro i padroni di casa, e al campionato mondiale di calcio 2014 dove la Spagna \u00e8 uscita ai gironi.\nViene convocato anche per gli Europei 2016 in Francia. Nella prima partita del girone segna il gol vittoria (partita finita 1-0) nonch\u00e9 il primo della manifestazione per gli spagnoli al minuto 87' contro la Rep. Ceca. La sua competizione termina agli ottavi di finale, dove gli spagnoli vengono eliminati dall'Italia per 2-0.\nIl 21 maggio 2018 viene incluso dal commissario tecnico della Spagna Lopetegui nella lista dei convocati per il Mondiale di Russia 2018, che per la nazionale spagnola si conclude allo stadio degli ottavi di finale, nei quali viene sconfitta ai rigori dai padroni di casa della Russia. Il 15 giugno 2018 debutta nel Mondiale di Russia 2018 contro il Portogallo, in una partita che terminer\u00e0 3-3. Il 20 giugno 2018, nella partita vinta 1-0 contro l'Iran, raggiunge la presenza numero 100 con la Nazionale Spagnola. La selezione iberica si ferma agli ottavi di finale dove perde ai rigori contro la Russia dopo l'1-1 conseguito a seguito dei supplementari; la Spagna era andata in vantaggio ma poi ha subito l'1-1 su rigore causato proprio da Piqu\u00e9 con un fallo di mano.\nL'11 agosto seguente annuncia il ritiro dalla nazionale.\nStatistiche.\nPresenze e reti nei club.\n\"Statistiche aggiornate al 6 febbraio 2022\"\nCronologia presenze e reti in nazionale.\n "}
{"id": "1481804", "revid": "767487", "url": "https://it.wikipedia.org/wiki?curid=1481804", "title": "La famiglia Passaguai", "text": "La famiglia Passaguai \u00e8 un film del 1951 diretto da Aldo Fabrizi. \u00c8 tratto dalla novella \"\"La\" \"Cabina 124\"\" di Anton Germano Rossi. \u00c8 il primo capitolo della trilogia Passaguai con i film \"La famiglia Passaguai fa fortuna\" del 1952 e \"Pap\u00e0 diventa mamma\" del 1952.\nTrama.\nQuando il cavaliere Peppe Valenzi, detto Passaguai, decide di approfittare di uno sconto aziendale per portare la moglie e i figli a trascorrere una domenica al mare di Fiumicino, inizia per tutti una serie di guai, sotto forma di incubo comico.\nProduzione.\nSceneggiatura.\n\"La famiglia Passaguai\" si discosta sensibilmente dalla tipica Commedia all'italiana degli anni '50 e '60; il macchiettismo che sta alla base delle tante commedie leggere dell'epoca, tutto teso a riassumere i difetti dell'italiano medio, dalla miseria al boom, di cui Alberto Sordi era e resta il miglior interprete, nel La famiglia Passaguai, seppur presente, viene spogliato delle caratteristiche ciniche e viene estremizzato a tal punto che i personaggi qui rappresentati perdono ogni legame di riconoscibilit\u00e0 divenendo, di fatto, pi\u00f9 simili a cartoni animati che a persone, deragliando nello slapstick come ormai \u00e8 comunemente riportato anche da diversi Dizionari cinematografici e siti specializzati.\nPubblico e incassi.\nIl successo di pubblico allora fu veramente grande, la pellicola rimase nei cinema per molti mesi, era infatti ancora nei cinema italiani quando la prima del secondo film della Trilogia (La famiglia Passaguai fa fortuna) fu programmata per il 20 febbraio 1952 al cinema Fiamma di Terni. I tre film nel 1952 e 1953 incassarono molto, ben distribuiti dalla Rank Film che li diffuse, debitamente doppiati, nei Paesi del Sud America, nel Nord Africa e in Europa, incrementando il successo internazionale.\nLa trilogia, tra premi statali e diritti di sfruttamento aveva incassato alcune centinaia di milioni, mentre gli incassi lordi parevano ammontare, in totale, a circa un miliardo al confronto delle spese delle tre produzioni che secondo calcoli approssimativi non superavano i cento milioni. Insomma, un trionfo.\nCritica.\n\"I consueti equivoci, inseguimenti, incidenti, i soliti tipi intorno: il tutto su un piano che rifiuta la sincerit\u00e0 per essere inequivocabilmente marionettistico. Il comico che ne scaturisce \u00e8 meccanico con tutte le sue insuperabili limitazioni\"\n\"All'insegna della volgarit\u00e0 e del cattivo gusto... con Fabrizi interprete tutto fare\".\n\"Ottantasette minuti di proiezione, 87 minuti di Fabrizi in veste di regista, attore, sceneggiatore e non so cos'altro ancora. Fabrizi che corre seminudo per la spiaggia di Fiumicino, Fabrizi che mangia melone e cotolette evocando una visione di cartacce unte e di rifiuti, Fabrizi che fa i bagni di sabbia tra un brulicare di umanit\u00e0 sudata\".\nOreste Del Buono scriver\u00e0 come commento sarcastico a quest'ultima recensione che \"Il tempo \u00e8 cronometrato esattamente, ma non si tratta di un melone o, se si preferisce, di un popone. Si tratta di un'anguria o, se si preferisce, di un cocomero. Appartengono tutt'e due alla famiglia delle cucurbitacee, ma il sapore \u00e8 ben differente\".\n\"Nel finale, che immerge tutto nell'atmosfera del paradosso, \u00e8 annullata la validit\u00e0 di alcune felici annotazioni realistiche, qua e l\u00e0 innestate nell'esile vicenda..\n\"Un film piacevole, divertente, d'una comicit\u00e0 spontanea ed immediata, un film in cui c'\u00e8 una trama vera anche se leggera ed una sceneggiatura intelligente e in cui, per di pi\u00f9, Fabrizi si rivela regista attento oltrech\u00e9 interprete spassoso... Un succedersi di casi umani, ravvivati da una fertilissima fantasia, sorretto da un dialogo quanto mai azzeccato e brillante\".\n\"Perfetto senso realistico ed aderenza agli ambienti sono completati da una piacevole comicit\u00e0 ben graduata e dalla ottima interpretazione... Certe scene familiari, ricche di gusto, hanno messo a nudo ambienti di tutti i giorni, come se la macchina da presa si fosse portata non vista nella casa di quell'impiegato tutto intento a preparare fagotti per una tanto sospirata gita...\".\n\"Una regia brillante, svelta, dinamica, che non perde tempo, non conosce sprechi e trae partito portino dagli errori. Fabrizi non fa ripetere pi\u00f9 di due o tre volte la scena, se un attore sbaglia, senza alterare l'effetto della scena, egli non fa ricominciare da capo, ma ne prende appiglio per cavare fuori un nuovo effetto. L'attore si corregge, ma anche la correzione viene registrata dalla pellicola e diventa \"trovata\". Insomma, una regia insolita, che sa far diventare fruttifero pure lo sbaglio e che parte da un senso popolaresco, se vogliamo, ma indubbiamente efficacissimo dello spettacolo\".\nPaolo Mereghetti scrive nel suo dizionario: \"Utilizzando l'esilissima trama come un vero e proprio canovaccio su cui innestare invenzioni e trovate, Fabrizi fonde gli elementi caratteristici della sua comicit\u00e0 (il tipo romano pacioso e un po' tonto, bistrattato da tutti, a cominciare dall'ingombrantissima moglie) in una struttura che alterna elementi addirittura slapstick - le ripetute gag con l'anguria, l'esilarante trovata del volto deformato dal peso della moglie - a situazioni pi\u00f9 tradizionali, derivate dall'avanspettacolo o dal teatro boulevardier, ottenendo effetti comici spesso irresistibili. Ottimo anche il lavoro sui caratteristi, a cominciare da un Delle Piane in calzoncini corti\"\nScrive Morando Morandini nel suo dizionario: \"Una macchina comica romanesca che ha le sue ascendenze nel repertorio del teatro dialettale, dell'avanspettacolo e dell'umorismo del settimanale Travaso degli anni '30 ma anche postbellico, arricchito da trovate pi\u00f9 cinematografiche (l'anguria) e da notazioni di costume sulla piccola borghesia. Soprattutto nel primo tempo non mancano le gag azzeccate n\u00e9 le macchiette colorite, appoggiate a caratteristi gi\u00e0 affermati (T. Scotti) o in erba (C. Delle Piane)\".\nIl film \u00e8 stato selezionato tra i 100 film italiani da salvare.\nCensura.\nIncredibilmente un film casto e innocuo come La famiglia Passaguai fu oggetto dell'attenzione del Segretariato della Moralit\u00e0 di Foligno che invi\u00f2 una dettagliata denuncia alla Procura della Repubblica di Perugia con la richiesta di immediato ritiro del materiale pubblicitario del film. Nel manifesto, infatti, si poteva vedere, cos\u00ec testualmente nell'esposto \"un quadro fotografico raffigurante una persona in succintissimo e disgustoso atteggiamento con una bottiglia in mano e in posizione quanto mai provocante in costume da bagno\".\nSeguiti.\nLa pellicola ha avuto due seguiti: La famiglia Passaguai fa fortuna, e Pap\u00e0 diventa mamma. Gli incassi e il successo di pubblico fecero ipotizzare a Fabrizi anche un quarto episodio mai realizzato; il film sarebbe stata una parodia di Bellissima con protagonista Peppe e suo figlio Carlo Delle Piane. Il titolo sarebbe stato Bruttissimo. \"Il quarto, vagheggiato episodio della Famiglia Passaguai non sarebbe pi\u00f9 stato realizzato. Del resto, il terzo, quello della metamorfosi del padre in madre, era cos\u00ec sconvolgente e inesorabile da non accettare una continuazione.\""}
{"id": "1481807", "revid": "729019", "url": "https://it.wikipedia.org/wiki?curid=1481807", "title": "Articolazione sterno-clavicolare", "text": "L'articolazione sterno-clavicolare \u00e8 un'articolazione del cingolo scapolare formata dall'incontro fra l'estremit\u00e0 sternale (mediale) della clavicola, l'incisura articolare del manubrio dello sterno e la prima cartilagine costale.\nLa cavit\u00e0 articolare presente tra la clavicola e il manubrio dello sterno \u00e8 rivestita da una capsula fibrosa ed \u00e8 divisa in due dalla presenza di un disco articolare di forma circolare. Esso si attacca, in alto, al margine supero-posteriore della superficie articolare della clavicola e, in basso, sulla prima cartilagine costale in prossimit\u00e0 della sua giunzione con lo sterno. Si tratta quindi di un'articolazione complessa o doppia.\nEntrambe le ossa presentano zone concave alternate ad altre convesse che incastrandosi l'una con l'altra formano un'articolazione a sella che consente movimenti secondo il piano antero-posteriore e quello verticale, oltre ad un certo grado di rotazione attorno all'asse maggiore della clavicola.\nLegamenti di rinforzo.\nLegamento sterno-clavicolare.\nConsta di due bande fibrosa, una anteriore che si estende dalla superficie antero-superiore dell'estremit\u00e0 sternale della clavicola all'estremit\u00e0 antero-supero-laterale del manubrio sternale fino a raggiungere la prima cartilagine costale e una posteriore meno robusta che si estende dalla superficie posteriore dell'estremit\u00e0 sternale della clavicola alla porzione superiore della faccia posteriore del manubrio sternale.\nLegamenti a distanza.\nLegamento interclavicolare.\nCollega le estremit\u00e0 sternali delle due clavicole agganciandosi anche all'incisura giugulare del manubrio sternale.\nLegamento costo-clavicolare.\nHa forma di un cono rovesciato ed \u00e8 formato da due fasci uno anteriore e uno posteriore. Entrambi si estendono tra un'impronta presente sul margine inferiore dell'estremit\u00e0 sternale della clavicola alla prima cartilagine costale, il fascio anteriore si dirige andando dall'alto in basso medialmente quello posteriore lateralmente."}
{"id": "1481808", "revid": "729019", "url": "https://it.wikipedia.org/wiki?curid=1481808", "title": "Stazione di Reggio Calabria Santa Caterina", "text": "La stazione di Reggio Calabria Santa Caterina \u00e8 uno degli scali ferroviari della citt\u00e0 di Reggio Calabria. Si trova tra le stazioni Lido e Pentimele.\nLa stazione conta due binari attivi, uno in direzione jonica (Melito) e uno in direzione tirrenica (Villa San Giovanni).\nStoria.\nLa stazione appare per la prima volta sugli orari commerciali delle Ferrovie dello Stato negli anni 20 del Novecento. La stazione aveva 4 binari. Nel 2015 la stazione \u00e8 stata trasformata in fermata bloccando gli scambi e rendendo quindi utilizzabili solo i binari 2 e 3. La stazione si affaccia sul Porto di Reggio Calabria ma non vi \u00e8 un accesso diretto dalla stazione.\nLa stazione ospita al suo interno l'associazione culturale \"Incontriamoci Sempre\" che organizza spesso eventi e si prende cura dei locali della stazione.\nMovimento.\nLa stazione \u00e8 servita dai treni del servizio ferroviario suburbano di Reggio Calabria"}
{"id": "1481810", "revid": "1305772", "url": "https://it.wikipedia.org/wiki?curid=1481810", "title": "Raffreddore", "text": "Il raffreddore, nel linguaggio comune, \u00e8 una rinite acuta."}
{"id": "1481812", "revid": "767487", "url": "https://it.wikipedia.org/wiki?curid=1481812", "title": "Bank Charter Act", "text": "Il Bank Charter Act \u00e8 una legge promulgata nel 1844 dal Parlamento del Regno Unito, che attribu\u00ec il potere di emettere banconote alla sola Banca d'Inghilterra in Inghilterra e Galles. Si assume che con quest'atto si giunga alla nascita del Gold standard del diciannovesimo secolo: infatti l'emissione di nuove banconote doveva essere coperta da un uguale ammontare d'oro. Sette banche private emettono ancora le proprie banconote denominate in sterline in Scozia e Nord Irlanda, tuttavia la maggior parte delle banconote emesse privatamente devono essere coperte da depositi mantenuti presso la Banca d'Inghilterra.\nL'atto segn\u00f2 la vittoria della teoria che riteneva l'emissione di nuove banconote una causa d'inflazione."}
{"id": "1481814", "revid": "729019", "url": "https://it.wikipedia.org/wiki?curid=1481814", "title": "Forte San Pietro", "text": "Il Forte San Pietro, assieme al vicino Rivellino di San Marco, costituisce un'imponente architettura militare di Livorno.\nIl forte, che difese la citt\u00e0 durante l'invasione austriaca del 1849, fu costruito nel XVII secolo a protezione dell'adiacente quartiere della Venezia Nuova.\nStoria.\nIl sistema originario.\nSin dalla sua fondazione ufficiale, avvenuta in epoca medicea, Livorno conobbe un costante incremento della popolazione che richiese un ulteriore accrescimento della citt\u00e0 pentagonale progettata da Bernardo Buontalenti.\nFu quindi deciso di innalzare un nuovo quartiere nelle aree a nord dell'abitato, caratterizzate dalla presenza del preesistente Canale dei Navicelli e dal fossato esterno alle fortificazioni buontalentiane.\nAll'epoca la Fortezza Nuova aveva un'estensione maggiore dell'attuale e per questo il nucleo originario del nuovo abitato (la Venezia Nuova) si svilupp\u00f2 nelle aree a ridosso della medesima, dove oggi sorge la chiesa di San Ferdinando.\nIl quartiere fu quindi provvisto di alcune opere difensive.\nLe prime erano provvisorie e costituite da un muro che chiudeva l'abitato verso il mare, ma il 14 luglio 1682, in occasione del genetliaco del granduca Cosimo III, il governatore della citt\u00e0, marchese Marco Alessandro del Borro, diede il via ai lavori per la realizzazione di un vero e proprio baluardo: il Forte San Pietro d'Alcantara.\nL'opera, realizzata in circa sei anni, si sviluppava verso settentrione, ricongiungendosi poi alla Fortezza Nuova che ne completava la simmetria di tutto il sistema difensivo cittadino settentrionale; per consentire l'aggiramento del sistema difensivo fu inoltre modificato il tracciato del Canale dei Navicelli, deviato a lato del forte, in modo tale da ricongiungersi immediatamente al suo percorso originario (che coincide con l'attuale viale Caprera).\nNel suo terrapieno furono ricavate anche alcune buche per la conservazione delle granaglie, finch\u00e9 cessata la funzione militare, fu adibito a deposito di legname.\nLa costruzione del Rivellino di San Marco.\nSul finire degli anni ottanta del medesimo secolo si registra un'ulteriore modifica del sistema difensivo, con la fondazione di un rivellino posto tra la Fortezza Nuova ed il forte medesimo: ancora una volta si rese necessario deviare il Canale dei Navicelli, che fu fatto defluire pi\u00f9 a nord, direttamente nel Fosso Reale, in corrispondenza dell'odierno Pontino.\nLa costruzione del cosiddetto Rivellino di San Marco fu compiuta nel decennio successivo, in concomitanza con la riduzione di parte della Fortezza Nuova al fine di ottenere ancora nuove aree edificabili.\nForte San Pietro e Fortezza Nuova divennero cos\u00ec elementi speculari posti attorno al rivellino, dove fu innalzata una porta d'accesso alla citt\u00e0, la Porta San Marco, presso la chiesa di Santa Caterina.\nPrima della sua edificazione di primo Ottocento, l'opera si presentava come una vasta spianata di forma vagamente triangolare, alla quale si accedeva dalla Porta San Marco e attraversato il fossato che lo divideva lungo le mura della citt\u00e0. Completamente isolato dall'acqua i suoi lati, adiacenti alle due fortezze, erano guarniti da due terrapieni e da una serie di batterie che si affacciavano direttamente sul fosso. Solo la parte terminale esterna, terminante ad angolo acuto, era difesa da mura e quattro cannoniere per lato, mentre gli angoli terminavano con piccole garitte. Una porta (Porta Rivellina) si apriva, dalla parte opposta all'accesso attuale, su un ponte di legno che arrivava alla riva opposta e da una piccola piazzetta d'armi aperta sugli spalti, immetteva nella via di Torretta.\nLa lottizzazione del rivellino.\nAlla fine del XVIII secolo si fece ancora una volta pressante l'esigenza di realizzare nuove abitazioni per soddisfare l'esigenze della sempre crescente popolazione.\nPertanto, durante il Regno di Etruria, il rivellino fu oggetto di un piano di lottizzazione che coincise con l'abbattimento dell'antica Porta San Marco, la quale fu spostata in corrispondenza di un ponte in legno situato all'estremit\u00e0 della stessa fortificazione.\nI lavori furono avviati rapidamente e, gi\u00e0 nel 1806, il nuovo quartiere fu persino dotato di un grande teatro (oggi pressoch\u00e9 scomparso).\nSempre all'inizio del secolo Pasquale Poccianti pose le fondazioni di un ponte in muratura per mettere in diretta comunicazione il rivellino con le aree esterne.\nOltre il Fosso Reale infatti si andava sviluppando un nucleo urbano caratterizzato da alcuni edifici significativi, come il vasto Palazzo Castelli (decorato con numerosi mascheroni in corrispondenza delle aperture) e l'elegante Palazzo Stub (attribuito a Riccardo Calocchieri).\nLa costruzione della cinta daziaria.\nNel 1834 fu decretata la costruzione di una cinta daziaria avente funzione di delimitare l'area del porto franco di Livorno e dei popolosi sobborghi.\nIl tratto iniziale della cinta fu quindi addossato al Forte San Pietro, dove giungeva il fossato posto a protezione del medesimo fortilizio: tale fossato fu in parte deviato fino a raggiungere la vasta darsena della Dogana d'acqua, lungo il Canale dei Navicelli.\nLa costruzione delle nuove mura permise di spostare la Porta San Marco nell'area dove pochi anni dopo fu realizzata la prima stazione ferroviaria di Livorno.\nNella seconda met\u00e0 dell'Ottocento il forte fu dismesso e utilizzato dapprima per il deposito dei legnami e quindi, all'interno del suo perimetro, furono trasferiti i pubblici macelli, prima collocati altrove. All'esterno, oltre il Fosso Reale, nel 1845 fu innalzato il gasometro per il deposito del gas (la struttura fu poi smantellata negli anni ottanta del Novecento).\nStato attuale.\nNel corso del XX secolo sia il forte che il rivellino andarono incontro a sostanziali modifiche; ai bombardamenti della seconda guerra mondiale, che danneggiarono alcune strutture significative della zona (come il citato Teatro San Marco), fece seguito la trasformazione dell'area adiacente alle fortificazioni, con l'ampliamento del depuratore cittadino ivi esistente.\nIl parziale e progressivo interramento del fossato esterno compreso tra le due ex strutture militari e l'abbattimento di parte delle mura dello stesso forte, hanno determinato un sostanziale cambiamento dell'area rispetto all'assetto originario.\nSono stati formulati progetti che prevedono la completa trasformazione della zona, con il ripristino dello specchio d'acqua oggi interrato, il trasferimento del depuratore in una zona pi\u00f9 idonea e la piena valorizzazione del Forte San Pietro. Tuttavia, i progetti sono tramontati a causa degli ingenti finanziamenti che sarebbero necessari per il trasferimento degli impianti di depurazione; impianti di cui invece si prospetta il solo rinnovamento."}
{"id": "1481815", "revid": "124123", "url": "https://it.wikipedia.org/wiki?curid=1481815", "title": "Mort Walker", "text": "Divenne popolarissimo per aver creato le \"strisce\" \"Beetle Bailey\" nel 1950 e \"Hi and Lois\" nel 1954.\nBiografia.\nVisse durante l'infanzia a Kansas City. Esord\u00ec come autore di fumetti pubblicando all'et\u00e0 di 12 anni la sua prima caricatura e a quindici disegna la striscia comica \"The Lime Juicers\" per il \"Kansas City Journal\". Dopo essersi diplomato alla Northeast Senior High School di Kansas City, frequent\u00f2 l'University of Missouri, dove adesso campeggia una statua in bronzo di \"Beetle Bailey\" seduto di fronte al circolo degli studenti. \nNel 1943 fu arruolato e durante la Seconda Guerra Mondiale trascorse un lungo periodo in Europa. Si conged\u00f2 col grado di tenente quattro anni dopo. A guerra finita (era stato in Italia come tenente dell'esercito) si trasferisce a New York e diventa direttore di alcune testate della Dell; ma ben presto l'attivit\u00e0 di autore prevale su quella editoriale e incomincia a pubblicare vignette su numerose riviste, raggiungendo presto la notoriet\u00e0.\nDopo aver subito diversi rifiuti and\u00f2 progressivamente guadagnando la stima degli editori e il suo talento emerse sempre pi\u00f9. Con \"Beetle Bailey\", il soldato scansafatiche, ottenne un grandissimo successo che rinnov\u00f2 successivamente quando a quella serie di \"strips\" affianc\u00f2 quella di \"Hi and Lois\", creata con Dik Browne. Altre strisce da lui create furono: \"Boner's Ark\", \"Gamin &amp; Patches\", \"Mrs. Fitz's Flats\", \"The Evermores\", \"Sam's Strip\" e \"Sam &amp; Silo\" (le ultime due in collaborazione con Jerry Dumas).\nDopo oltre 50 anni di successo, Mort Walker si dedic\u00f2 alla supervisione del lavoro quotidiano nel suo studio, nel quale sono attualmente impegnati tra gli altri anche sei dei suoi sette figli.\nNel 1974 fond\u00f2 The National Cartoon Museum, dal 1989 il suo nome fa parte del Museum of Cartoon Art Hall of Fame. Vinse la Reuben Award del 1953 per \"Beetle Bailey\", la National Cartoonist Society Humor Strip Award nel 1966 e 1969, il Gold T-Square Award nel 1999, l'Elzie Segar Award nel 1977 e 1999, oltre a numerosi altri premi per il suo lavoro.\nNel suo libro \"The Lexicon of Comicana\" (1980), scritto con uno sguardo satirico sul mondo dei \"cartoonist\", invent\u00f2 addirittura un vocabolario del fumetto che chiam\u00f2 \"Symbolia\"."}
{"id": "1481817", "revid": "1310927", "url": "https://it.wikipedia.org/wiki?curid=1481817", "title": "Dong Fangzhuo", "text": "Carriera.\nIl 29 agosto del 2008 ha rescisso consensualmente il suo contratto con il Manchester United ed \u00e8 tornato in Cina.\nIl 23 febbraio 2010 il club polacco Legia Varsavia ha ufficializzato l'ingaggio dell'attaccante cinese. Ha firmato un contratto di 18 mesi.\nDopo il ritiro.\nNel 2016, ritiratosi dal calcio, Dong Fangzhuo si \u00e8 sottoposto ad un intervento di chirurgia facciale in un celebre reality show cinese. Dopo una carriera deludente, infatti, il calciatore, spesso deriso dai connazionali che lo riconoscevano per strada, ha deciso di cambiare alcuni connotati del proprio volto al fine di risultare meno riconoscibile."}
{"id": "1481819", "revid": "1632387", "url": "https://it.wikipedia.org/wiki?curid=1481819", "title": "Membro", "text": ""}
{"id": "1481828", "revid": "1543377", "url": "https://it.wikipedia.org/wiki?curid=1481828", "title": "Opel 4PS", "text": "La 4PS chiamata anche nel linguaggio comune in Germania Opel Laubfrosch, era un'autovettura di fascia medio-bassa prodotta dal 1924 al 1931 dalla Casa automobilistica tedesca Opel.\nProfilo e storia.\nPur essendo poco conosciuta in Italia, la \"4PS\" della Opel \u00e8 stata una vettura estremamente importante per la Casa di R\u00fcsselsheim, perch\u00e9 \u00e8 stato grazie ad essa se la Opel stessa ha potuto continuare ad esistere. Le strategie produttive che stavano dietro il progetto della \"4PS\", nonch\u00e9 i suoi costi molto contenuti hanno permesso alla Opel di rialzarsi in piedi dopo gli enormi disagi del conflitto di qualche anno prima. Non solo, ma grazie ad essa, la Opel riusc\u00ec nella seconda met\u00e0 degli anni venti del Novecento a divenire il primo costruttore automobilistico tedesco, in quanto riusc\u00ec ad aggiudicarsi una quota di mercato pari al 37.5%.\nL'esigenza di una vettura come la \"4PS\" si ebbe poco dopo la fine della Prima guerra mondiale: infatti, quando nel 1920 la 5/12 PS, giunta alla sua quarta serie, venne tolta di produzione si cre\u00f2 subito un gran vuoto nel settore delle Opel di classe medio-bassa, quelle pi\u00f9 popolari ed accessibili al maggior numero di clientela.\nUrgeva quindi una vettura che ne riprendesse l'eredit\u00e0, ma proponendo contenuti pi\u00f9 moderni e costi di produzione assai contenuti: occorre considerare che la Germania era uscita piuttosto malconcia dal conflitto e che quindi la ripresa economica tedesca era necessaria, ma dando la priorit\u00e0 all'abbattimento dei costi.\nLa genesi.\nL'unico modo per abbattere i costi era quello di convertire la produzione artigianale in produzione su linea di montaggio, da tempo attiva negli Stati Uniti, grazie al genio di Henry Ford, ma che in Europa era ancora allo stadio embrionale. L'unico costruttore europeo che all'epoca gi\u00e0 produceva le sue vetture su linea di montaggio era la francese Citro\u00ebn, che in patria stava spopolando fin dal suo esordio con le sue vetture dai costi assai concorrenziali.\nLa Opel decise di seguirne le orme: si pu\u00f2 dire in effetti che la Casa francese divenne la musa ispiratrice della Opel per quanto riguardava la progettazione e la realizzazione della nuova vetturetta, e lo si pu\u00f2 dire da molti punti di vista, poich\u00e9 quando nel 1924 si arriv\u00f2 alla presentazione del modello definitivo della nuova Opel, verniciato in un vistoso colore giallo limone, la Casa francese intent\u00f2 una causa alla Casa di R\u00fcsselsheim, poich\u00e9 la vettura, specie nel frontale, era fin troppo simile alla Citro\u00ebn Type C, un modello di fascia analoga proposto per il mercato francese, ed inoltre la stessa verniciatura appariva troppo banalmente ripresa dal modello francese.\nLa Citro\u00ebn non ottenne di fatto alcun risarcimento, ma la Casa tedesca venne costretta a ridisegnare la calandra ed a riverniciare la vettura in un qualsiasi altro colore tranne quella tonalit\u00e0 di giallo.\nLa 4/12 PS.\nFu cos\u00ec che nel maggio 1924 la nuova vettura della Opel venne finalmente lanciata con la denominazione di 4/12 PS, con alcune modifiche alla calandra, secondo quanto disposto dalla Citro\u00ebn, e con una nuova verniciatura di color verde che alla nuova piccola Opel valse il soprannome di \"Laubfrosch\" (in tedesco significa \"ranocchio\").\nNonostante le vicissitudini giudiziarie, la 4/12 PS ottenne ben presto un buon successo di vendite, grazie soprattutto al prezzo assai ridotto, che inizialmente fu fissato a 4.600 marchi.\nLa \"Laubfrosch\" fu la prima Opel ad essere stata prodotta in oltre 100\u00a0000 esemplari e fu inoltre la prima Opel prodotta su catena di montaggio. Ci\u00f2, oltre ad abbattere i costi produzione, fece in modo da venire incontro alle tante ordinazioni in tempi pi\u00f9 brevi. La 4/12 PS era disponibile nella sola versione torpedo a due posti ed era costruita su un telaio ad U con traverse in acciaio, da 2,255 m di interasse. Montava un motore a 4 cilindri in linea da 951 cm\u00b3, con distribuzione a valvole laterali e con testata separabile. La potenza massima era di 12 CV a 2400 giri/min, quanto bastava alla piccola vettura, che pesava appena 570 kg a vuoto, di raggiungere una velocit\u00e0 massima di 60\u00a0km/h, non eccezionale, ma nella media dell'epoca.\nLa trazione era ovviamente ancora posteriore, con cambio a tre marce e frizione monodisco.\nLe sospensioni erano a quarto di balestre, mentre i freni erano a tamburo e solo sul retrotreno: per la prima volta nella storia della Opel fu abbandonata l'ormai anacronistica soluzione del freno a nastro sul cambio.\nIn ogni caso, nonostante le prestazioni non brillantissime, nel panorama automobilistico tedesco di met\u00e0 anni venti, la 4/12 PS fu una delle pochissime vetture popolari tra i 750 ed i 1000\u00a0cm\u00b3 e ci\u00f2 le consent\u00ec di vendere parecchio.\nLa 4/12 PS fu prodotta fino al 1926.\nLa 4/14 PS.\nLa 4/12 PS fu affiancata molto presto dalla 4/14 PS, anch'essa lanciata nel 1924 e che costitu\u00ec una variante leggermente migliore dal punto di vista prestazionale, poich\u00e9 il suo motore fu portato a 1018\u00a0cm\u00b3, con una potenza massima di 14\u00a0CV a 2600 giri/min. In questo modo, il \"ranocchio\" poteva raggiungere i 70\u00a0km/h di velocit\u00e0 massima. A parte le caratteristiche prestazionali, un'altra differenza significativa stava nel fatto che la 4/14 PS poteva essere richiesta come torpedo a tre posti (e non a due come nella 4/12 PS) oppure come limousine sempre a tre posti. Inoltre, la 4/14 PS si distingueva dalla 4/12 PS per il telaio a passo allungato di quasi 30 cm.\nLa 4/14 PS fu prodotta per un anno, fino a met\u00e0 del 1925.\nLa 4/16 PS.\nFu introdotta per sostituire la 4/14 PS, e fu prodotta fino al 1928. Della 4/14 PS mantenne il propulsore, che per\u00f2 fu portato a 16\u00a0CV di potenza massima. Il telaio era anch'esso lo stesso della versione precedente, cos\u00ec come le prestazioni. Diverse erano le carrozzerie disponibili: si poteva avere come limousine a tre o quattro posti, come torpedo a due posti o come berlina a due, tre o quattro posti.\nA partire dal 1926, quando la 4/12 PS fu tolta di produzione, la 4/16 PS ne prese il posto alla base della gamma 4PS e per l'occasione furono apportate delle modifiche alla gamma: la pi\u00f9 significativa fu nel montare i freni a tamburo anche all'avantreno, il che rendeva la vettura pi\u00f9 completa e competitiva, se non addirittura all'avanguardia. La gamma di carrozzerie fu anch'essa modificata: la 4/16 PS si poteva avere come torpedo a due o quattro posti, come limousine a quattro posti o come berlina a due posti.\nLa 4/18 PS.\nNel 1928, la 4/16 PS fu rimpiazzata dalla 4/18 PS, caratterizzata dal passo accorciato di un centimetro, dalla potenza massima salita a 18\u00a0CV a 2500 giri/min e dalla velocit\u00e0 massima di 80\u00a0km/h.\nLe carrozzerie disponibili erano le stesse della 4/16 PS, con in pi\u00f9 l'arrivo di un'inedita versione cabriolet.\nLa 4/18 PS fu prodotta fino al 1930.\nLa 4/20 PS.\nNel 1929 la 4/18 PS fu affiancata dalla 4/20 PS, una versione leggermente pi\u00f9 potente, in grado di arrivare a 20\u00a0CV di potenza massima a 3500 giri/min, mantenendo lo stesso propulsore da 1018\u00a0cm\u00b3.\nLe varianti di carrozzeria erano quasi le stesse della 4/18 PS, con l'eccezione dell'assenza delle versioni berlina. Un'altra differenza stava nell'alimentazione tramite carburatore Zenith (i modelli precedenti montavano un Solex).\nNel 1930, con l'uscita di produzione della 4/18 PS, la 4/20 PS rimase l'unico modello a rappresentare ancora la gamma 4PS.\nLa 1.1 L.\nAll'inizio del 1931, la 4/20 PS fu rinominata come 1.1 L, secondo la nomenclatura della Casa in vigore nella prima met\u00e0 degli anni trenta, con la quale si indicava la cilindrata del modello espressa in litri.\nMeccanica ed impostazioni generali non cambiarono.\nNella seconda met\u00e0 del 1931, anche questo modello fu pensionato, per essere sostituito dalla 1.2 L."}
{"id": "1481832", "revid": "287204", "url": "https://it.wikipedia.org/wiki?curid=1481832", "title": "130 Liberty Street", "text": ""}
{"id": "1481839", "revid": "1573940", "url": "https://it.wikipedia.org/wiki?curid=1481839", "title": "Epiplatys dageti", "text": "Epiplatys dageti () \u00e8 un pesce osseo d'acqua dolce appartenente alla famiglia Nothobranchiidae.\nDistribuzione e habitat.\nVive in Africa occidentale, precisamente lungo le coste di Liberia, Costa d'Avorio e Ghana, nelle paludi e nelle acque a corso molto lento delle regioni di pianura costiera.\nDescrizione.\nLa taglia massima \u00e8 di 6\u00a0cm.\nBiologia.\nNon \u00e8 un pesce a ciclo annuale.\nAquariofilia.\n\u00c8 una specie facile da allevare in acquario.\nConservazione.\nComune in tutto il suo areale, che \u00e8 abbastanza vasto. La specie non \u00e8 considerata minacciata di estinzione dalla IUCN che la colloca nella categoria pi\u00f9 bassa di minaccia."}
{"id": "1481840", "revid": "289247", "url": "https://it.wikipedia.org/wiki?curid=1481840", "title": "Brigata aeromobile friuli", "text": ""}
{"id": "1481842", "revid": "289247", "url": "https://it.wikipedia.org/wiki?curid=1481842", "title": "Brigata aeromobile", "text": ""}
{"id": "1481847", "revid": "1305772", "url": "https://it.wikipedia.org/wiki?curid=1481847", "title": "World Indoor Football League", "text": "La World Indoor Football League \u00e8 stata una lega di indoor football fondata dal proprietario dei Rome Renegades e dei Raleigh Rebels, Harry Pierce. Il 16 ottobre 2006 per\u00f2 entrambe le squadre fallirono.\nLa lega fu attiva nell'anno 2007 ma su di lei si accanirono molte avversit\u00e0. La pi\u00f9 sconvolgente fu quando il giocatore dei Daytona Beach Thunder, Javan Camon, mor\u00ec il 26 febbraio per i colpi subiti nell'incontro con i Columbus Lions. Daytona Beach sorprese tutti poi il mese successivo ingaggiando il famosissimo Barry Wagner. Anche gli Osceola Ghostriders riuscirono nell'impresa di ingaggiare per una partita l'ex giocatore dei New England Patriots Greg Jefferson.\nIl 30 giugno si gioc\u00f2 la finale, con gli Augusta Spartans vittoriosi sui Columbus Lions 63-60 davanti a 3,529 spettatori.\nEntrambi i finalisti hanno annunciato il 28 settembre 2007 il loro trasferimento alla American Indoor Football Association per il 2008. \nAnche i Daytona Beach Thunder hanno lasciato la WIFL nel tentativo di aderire alla af2 per il 2008 o il 2009. . Questo ha portato al fallimento della lega stessa oltre che della squadra di Osceola.\nWorld Indoor Bowl.\nIl World Indoor Bowl era la partita finale della World Indoor Football League. Il solo World Indoor Bowl fu giocato fra i Columbus Lions e gli Augusta Spartans, con questi ultimi a risultare vincitori."}
{"id": "1481848", "revid": "709406", "url": "https://it.wikipedia.org/wiki?curid=1481848", "title": "Lumache", "text": ""}
{"id": "1481856", "revid": "773636", "url": "https://it.wikipedia.org/wiki?curid=1481856", "title": "Chiesa di Sant'Antonio Abate (Alberese)", "text": "La chiesa di Sant'Antonio Abate si trova presso la villa granducale di Alberese, nel comune di Grosseto. La chiesa viene aperta al pubblico soltanto per poco tempo, la mattina della domenica delle Palme, per la benedizione degli ulivi che precede la processione diretta alla vicina chiesa parrocchiale.\nStoria.\nLa chiesa, originariamente dedicata ad altri santi, fu fatta costruire nel 1587.\nLa realizzazione di questo edificio religioso si rese necessaria a seguito del definitivo abbandono della non lontana Abbazia di San Rabano sui monti dell'Uccellina, che determin\u00f2 la temporanea assenza di chiese nella zona. Tuttavia, gi\u00e0 nel corso del Seicento l'edificio religioso fu abbandonato e and\u00f2 incontro ad un conseguente degrado.\nIn epoca settecentesca l'intero complesso dell'Alberese pass\u00f2 ai Granduchi di Toscana che iniziarono i lavori di ristrutturazione, sia della chiesa che della villa attigua che divenne una loro residenza rurale.\nDurante i lavori di restauro vi furono collocati due pregevoli dipinti di Giuseppe Nicola Nasini, che furono trasferiti durante il secolo scorso, prima nella nuova chiesa di Santa Maria e successivamente all'interno della villa Granducale.\nDescrizione.\nLa chiesa di Sant'Antonio Abate risulta incorporata tra la villa Granducale ed altri edifici che, nell'insieme del complesso, si dispongono ad L rispetto all'edificio religioso.\nL'edificio religioso presenta strutture murarie esterne rivestite in intonaco, con il campanile che si innalza sul retro della chiesa, mantenendo la medesima semplicit\u00e0 stilistica.\nSulla facciata principale si apre il portale d'ingresso, sopra il quale (centralmente e sul lato sinistro) sono collocate due epigrafi; quella centrale \u00e8 sovrastata da una finestra di forma quadrangolare, che d\u00e0 luce alla parte interna, dove \u00e8 collocata presso il soppalco; la parete destra riceve luce tramite monofora.\nL'interno, molto sobrio, presenta un altare finemente decorato in stile tardorinascimentale e barocco, con la controparete che accoglie una tela, due statue lignee e un gruppo scultoreo in marmo; molto pregevoli sono i capitelli che sormontano le colonne e le decorazioni che ornano le nicchie e la teca."}
{"id": "1481858", "revid": "1115371", "url": "https://it.wikipedia.org/wiki?curid=1481858", "title": "Target Center", "text": "Il Target Center \u00e8 un'arena situata a Minneapolis, Minnesota, sponsorizzata dalla Target Corporation. Si trova vicino alla nota First Avenue e al complesso di intrattenimento noto come Block E. Inoltre, il nuovo stadio di baseball dei Minnesota Twins verr\u00e0 costruito a poca distanza dal Target Center, e probabilmente condivider\u00e0 il parcheggio pubblico gi\u00e0 utilizzato dal Target Center. \u00c8 la sede dei Minnesota Timberwolves di NBA e delle Minnesota Lynx di WNBA. Nel 1996 ha anche ospitato i Minnesota Fighting Pike. dell'Arena Football League.\nI Timberwolves hanno originariamente costruito e posseduto l'arena nel 1990. La Citt\u00e0 di Minneapolis ha posseduto l'arena dal 1995, anche se la gestione \u00e8 stata affidata a diverse societ\u00e0. Successivamente, la gestione \u00e8 passata nel maggio 2004 da Clear Channel Entertainment a Midwest Entertainment Group, una joint venture dei Timberwolves e Nederlander Concerts.\nNel 2004 il Target Center ha sub\u00ecto un notevole rinnovamento, che ha visto la sostituzione di tutti i 19.006 originali sedili pi\u00f9 l'aggiunta di circa 1.500 nuovi posti e un miglioramento nell'accesso per i tifosi disabili.\nL'arena ha ospitato il campionato statale di Basket \"Minnesota State High School\" maschile e femminile.\nIl Target Center \u00e8 una delle tre arene in NBA con pavimenti in parquet, compresi il TD Banknorth Garden di Boston, e l'Amway Arena a Orlando. Ha ospitato l'NBA All-Star Game 1994 e le NCAA Women's Final Four del 1995.\nU.S. Bank Theater.\nIl Target Center pu\u00f2 essere convertito in teatro da 3.000 a 7.500 posti noto come U.S. Bank Theater. Il Teatro contiene un sipario dal pavimento al soffitto che permette all'arena di essere trasformata in base alle specifiche esigenze dello spettacolo. Oltre ai concerti, lo U.S. Bank Theater pu\u00f2 essere utilizzato anche per spettacoli di Broadway e per la famiglia."}
{"id": "1481859", "revid": "155613", "url": "https://it.wikipedia.org/wiki?curid=1481859", "title": "Rivellino di San Marco", "text": ""}
{"id": "1481862", "revid": "160832", "url": "https://it.wikipedia.org/wiki?curid=1481862", "title": "Societ\u00e0 Gestione Aeroporti Alghero", "text": "La Sogeaal S.p.A., acronimo per Societ\u00e0 Gestione Aeroporti - Alghero, \u00e8 una societ\u00e0 per azioni con sede ad Alghero, che ne gestisce la relativa struttura aeroportuale.\nStoria.\nLa societ\u00e0 nasce nel 1994 per iniziativa della provincia di Sassari, con lo scopo di auto-determinare il rilancio economico-sociale del territorio e di valorizzare risorse e competenze locali. Inizia l'attivit\u00e0 operativa il 15 marzo 1996, ricevendo l'autorizzazione ad operare per motivi di urgenza da parte di Civilavia ed in attesa della concessione totale di gestione, che arriver\u00e0 solo nel 2007, con durata quarantennale.\nComposizione societaria.\nFino al 2010 la societ\u00e0 aveva come soci la S.F.I.R.S. S.p.A., la CCIAA di Sassari, la Regione Autonoma della Sardegna, la Provincia di Sassari, il Comune di Alghero ed il Comune di Sassari.\nNel secondo semestre 2010 vi \u00e8 stato un riassetto societario dovuto a mancata ricapitalizzazione da parte di alcuni soci, pertanto le nuove quote societarie sono state ridistribuite tra Regione Autonoma della Sardegna e SFIRS.\nNel Maggio 2015 sono state messe in vendita il 75% delle quote azionarie dando via alla privatizzazione dell'azienda. L'operazione, dopo numerosi rinvii, si \u00e8 conclusa a fine 2016 con l'ingresso del fondo per gli investimenti F2i. La compagine societaria risulta quindi composta da:"}
{"id": "1481864", "revid": "446353", "url": "https://it.wikipedia.org/wiki?curid=1481864", "title": "Persone", "text": ""}
{"id": "1481865", "revid": "154893", "url": "https://it.wikipedia.org/wiki?curid=1481865", "title": "Kaid\u014d", "text": ""}
{"id": "1481869", "revid": "121406239", "url": "https://it.wikipedia.org/wiki?curid=1481869", "title": "Triumph-Palace", "text": "Il Triumph-Palace (, letteralmente \"palazzo del Trionfo\") \u00e8 un edificio che si trova a Mosca in Chapayevsky Pereulok 3. \u00c8 talvolta chiamato l\"'ottava sorella\" perch\u00e9 ha un aspetto simile a quello dei sette grattacieli fatti costruire a Mosca da Iosif Stalin intorno al 1950.\nStoria.\nLa costruzione ebbe inizio nel 2001. Esso ha 57 piani, contiene circa 1000 appartamenti di lusso ed \u00e8 stato, fino al 20 dicembre 2003, il grattacielo pi\u00f9 alto d'Europa con 264,1 metri fino all'inaugurazione nel 2007 a Mosca dei 268 metri della torre sul Lungofiume."}
{"id": "1481889", "revid": "767487", "url": "https://it.wikipedia.org/wiki?curid=1481889", "title": "Bellezze a Capri", "text": "Bellezze a Capri \u00e8 un film del 1951 diretto da Adelchi Bianchi."}
{"id": "1481893", "revid": "304380", "url": "https://it.wikipedia.org/wiki?curid=1481893", "title": "Orbita lunare", "text": ""}
{"id": "1481895", "revid": "838137", "url": "https://it.wikipedia.org/wiki?curid=1481895", "title": "Dubai Desert Rock Festival", "text": "Il Dubai Desert Rock Festival o DDRF \u00e8 un evento che si svolge a Dubai negli Emirati Arabi Uniti. Oltre a concerti di importanti gruppi rock \u00e8 possibile fare sport estremi. Il DDRF si \u00e8 svolto 2004 al 2006 in unica data e dal 2007 si svolge in due date. \u00c8 l'unico festival di questo genere in tutto il Medio Oriente.\nScalette delle varie edizioni.\nI gruppi sono ordinati sulla base effettiva delle esibizioni a prescindere da ogni informazione divulgata prima dell'inizio del concerto.\n2004.\nNella prima edizione sono stati venduti 10.000 biglietti ma i partecipanti saranno solo 3.500 a causa dell'annullamento, due giorni prima del festival, dell'esibizione dei Limp Bizkit il cui frontman, Fred Durst non si sentiva sicuro.\n2005.\nNella giornata di concerti erano presenti 6.000 persone.\n2006.\nIl concerto dei Saxon fu annullato perch\u00e9 il testo della loro canzone \"Crusader\" andava contro il codice morale degli Emirati Arabi Uniti e alla band non fu permesso partecipare al festival. I cancelli furono aperti alle 15, e i Megadeth chiusero il cencerto verso le 24.\n2007.\nPer le due giornate sono state venduti in totale 19.000 biglietti.\n2010.\nNel febbraio 2010, gli organizzatori del Dubai Desert Rock Festival (la Center Stage Management) hanno annunciato che non avrebbero pi\u00f9 organizzato il festival per via di cambiamenti degli obiettivi della societ\u00e0.\nIl Consigliere Delegato della CSM, ha spiegato che \"questa decisione non \u00e8 stata presa molto facilmente ma dopo lunghe riflessioni con i miei colleghi e solo nell'interesse della mia societ\u00e0. Questo segna l'inizio di una nuova era per la CSM, una societ\u00e0 internazionale ma a misura d'uomo specializzata in organizzazione di eventi internazionali, che io ho scelto di far crescere oltre i confini degli Emirati Arabi. Ci siamo focalizzati solo sul Medio Oriente negli ultimi 10 anni, il che ha consentito alla CSM di costruirsi un nome credibile e rispettabile; ora \u00e8 tempo di arrivare ad un altro livello. Siamo sempre stati orgogliosi nel produrre eventi al \"top\" e questo grazie alla professionalit\u00e0 sviluppata giorno dopo giorno dalla mia azienda, ci focalizzeremo sui nostri progetti internazionali e sul management di artisti internazionali fino a nuove comunicazioni\"."}
{"id": "1481896", "revid": "35707", "url": "https://it.wikipedia.org/wiki?curid=1481896", "title": "Citt\u00e0 dolente (film 1948)", "text": ""}
{"id": "1481904", "revid": "72396", "url": "https://it.wikipedia.org/wiki?curid=1481904", "title": "O2 Slovakia", "text": "O2 Slovakia s.r.o. (precedentemente Telef\u00f3nica Slovakia) \u00e8 una compagnia telefonica della Slovacchia che ha lanciato i servizi commerciali a febbraio del 2007. Dal 2008 fino al 2013 i clienti che hanno passato il numero di telefono alla rete O2 sono in totale oltre 617.000. Al giorno d'oggi, O2 Slovacchia ha registrato oltre 1,7 milioni di SIM attive (con un minimo di tre mesi d\u00b4attivit\u00e0). Nel 2014, secondo un sondaggio effettuato tra i clienti dei vari operatori slovacchi, la compagnia O2 \u00e8 diventata per la sesta volta operatore dell\u00b4anno..\n100% proprietario di O2 Slovakia, s.r.o \u00e8 la compagnia O2 Czech Republic a.s.. Il proprietario di maggioranza della O2 Czech Republic a.s. \u00e8 il gruppo finanziario PPF (84,91%)..\nPrefissi.\nL'Ufficio delle Telecomunicazioni della Repubblica Slovacca ha assegnato all'operatore i seguenti prefissi, che identificano i suoi clienti: 0940, 0944, 0948 and 0949. (+421 94x yyy yyy)\nSede.\nO2 Slovakia, s.r.o, Einsteinova 24, 851 01 Bratislava, Slovacchia"}
{"id": "1481905", "revid": "767487", "url": "https://it.wikipedia.org/wiki?curid=1481905", "title": "La bisarca (film)", "text": "La bisarca \u00e8 un film del 1950 diretto da Giorgio Simonelli. \u00c8 una commedia musicale fantastica tratta dall'omonima trasmissione radiofonica di Pietro Garinei e Sandro Giovannini del 1949, che utilizza l'espediente del sogno per mettere in scena uno scenario futuro apocalittico.\nProduzione.\nIl film \u00e8 stato tratto dall'omonima trasmissione radiofonica di Pietro Garinei e Sandro Giovannini, in onda per due stagioni dal 1949 al 1951.\nDalla trasmissione radio venne tratta anche una rivista teatrale, messa in scena per la prima al Teatro Sistina di Roma. La pellicola venne girata negli studi Titanus alla Farnesina."}
{"id": "1481908", "revid": "547992", "url": "https://it.wikipedia.org/wiki?curid=1481908", "title": "Hossam Hassan", "text": "Detiene il record di reti (68) segnate con la nazionale egiziana.\nBiografia.\nHa un fratello gemello, Ibrahim, che ha collezionato 125 presenze in nazionale.\nCarriera.\nGiocatore.\nSoprannominato \"Il Maradona del Nilo\", ha detenuto il record di presenze nella nazionale egiziana con 176 partite prima di essere superato da Ahmed Hassan (184), ma mantiene il primato di gol segnati in nazionale (67). La sua ultima squadra \u00e8 stata l'Al-Ittihad Al-Iskandary di Alessandria d'Egitto, terzo club egiziano pi\u00f9 titolato dopo Al-Ahly e Al-Zamalek.\nAllenatore.\nIl 29 febbraio 2008, ritiratosi dall'attivit\u00e0 agonistica, viene nominato direttore generale, nonch\u00e9 tecnico dell'. Il 30 novembre 2009 sostituisce Henri Michel sulla panchina dello Zamalek. Il 13 luglio 2011 viene sollevato dall'incarico.\nIl 26 giugno 2013 viene nominato CT della nazionale giordana. Guida la squadra allo spareggio interzona contro l'Uruguay, valido per l'accesso alla fase finale dei Mondiali 2014, mancando la qualificazione al termine del doppio confronto con i sudamericani (0-5, 0-0).\nIl 31 luglio 2014 sostituisce Mido sulla panchina dello . Il 2 ottobre viene esonerato. Il 27 ottobre viene ingaggiato dall'. Il 25 luglio 2015 torna per la terza volta sulla panchina dell'. Il 29 ottobre 2018 sostituisce Ricardo La Volpe sulla panchina del . Il 25 gennaio 2019 viene esonerato dopo aver raccolto 23 punti in 11 partite (6 vittorie e 5 pareggi). Il 23 febbraio 2019 viene nominato tecnico dello . Il 9 gennaio 2020 viene sollevato dall'incarico. Il 13 ottobre 2020 torna alla guida dell'."}
{"id": "1481909", "revid": "125632745", "url": "https://it.wikipedia.org/wiki?curid=1481909", "title": "Emilio Soriano Aladr\u00e9n", "text": "Diventato internazionale nel 1978, concluse la carriera nel 1992 per raggiunti limiti d'et\u00e0, con un bilancio complessivo di 185 partite dirette nella Primera Divisi\u00f3n. A livello internazionale diresse l'incontro dei Mondiali 1990 tra Olanda ed Egitto, due partite dei Campionati europei - una nel 1988, l'altra nel 1992 (la semifinale tra Olanda e Danimarca, vinta da quest'ultima ai rigori). Nel suo palmar\u00e8s figurano la partecipazione come assistente ai Mondiali di calcio Spagna 1982, e quella a ben tre edizioni dei Mondiali under-20 (nel 1981, nel 1985 e nel 1987). Diresse anche la finale d'andata della Coppa UEFA 1990 tra Juventus e Fiorentina, prima finale europea tra due squadre italiane. La partita venne vinta dai bianconeri per 3-1, con molte polemiche per la durezza della partita e per la contestata validit\u00e0 del secondo gol juventino."}
{"id": "1481910", "revid": "6923", "url": "https://it.wikipedia.org/wiki?curid=1481910", "title": "Timestretching", "text": "Il Timestretching, Time Stretching, Timescaling oppure il Pitch Control \u00e8 un processo audio che riguarda il cambio di velocit\u00e0 o della durata di un segnale audio senza che tale effetto influenzi la sua intonazione.\nViene usato principalmente nella musica elettronica e nel missaggio per alterare i campioni audio. \u00c8 usata anche dai musicisti che desiderino analizzare un passaggio musicale veloce riproducendolo pi\u00f9 lentamente, mantenendo inalterata l'intonazione delle note suonate.\nLa funzione \u00e8 presente sia su dispositivi hardware che software. Apparve inizialmente nei lettori MP3 sul Nomad Jukebox della Creative Labs. A livello hardware, l'operazione di Timestretching utilizza un DSP (Digital Signal Processor) integrato nella scheda madre del lettore MP3. Sovente c'\u00e8 la possibilit\u00e0 di scelta tra diverse velocit\u00e0 di riproduzione, sia maggiori che minori della velocit\u00e0 originale.\nIl Timestretching compare a volte sotto la dicitura \"playback speed control\". In questo caso non si tratta di un vero Timestretching, che invece altera sia la velocit\u00e0 che l'intonazione del brano.\nIl Timestretching viene spesso utilizzato nei messaggi pubblicitari radiofonici o televisivi, per conferire loro la durata esatta di 30 o 60 secondi, ad esempio.\nUn altro utilizzo in campo cinematografico \u00e8 nella trasposizione di contenuti sonori nel passaggio della pellicola dai 30 fotogrammi al secondo propri del formato NTSC, ai 25 fotogrammi al secondo dello standard PAL.\nUn altro utilizzo del Timestretching \u00e8 nei libri sonori, o Ebook. Il rallentamento della lettura di tali libri aumenta di molto la comprensione o l'apprendimento delle lingue straniere.\nMentre si paventa la possibilit\u00e0 di accelerare, senza considerare la riduzione della comprensione di un contenuto, Herb Friedman afferma che: \"Gli esperimenti hanno dimostrato come il cervello umano lavori molto efficientemente se la velocit\u00e0 di transito delle informazioni che giungono all'orecchio si aggira intorno alle 200-300 ppm (parole al minuto), e ancora di pi\u00f9 se la velocit\u00e0 media \u00e8 nelle vicinanze delle 100-150 ppm.\nL'aumento della velocit\u00e0 audio \u00e8 in questo caso visto come equivalente di \"aumento di velocit\u00e0 di lettura\"."}
{"id": "1481912", "revid": "113757", "url": "https://it.wikipedia.org/wiki?curid=1481912", "title": "Desert Rock Festival", "text": ""}
{"id": "1481913", "revid": "1077332", "url": "https://it.wikipedia.org/wiki?curid=1481913", "title": "Oceano mare", "text": "Oceano mare \u00e8 un romanzo di Alessandro Baricco del 1993, tra i pi\u00f9 noti dell'autore.\nDiviso in tre capitoli (\"Locanda Almayer\", \"Il ventre del mare\" e \"I canti del ritorno\"), \u00e8 caratterizzato da un clima onirico e da personaggi estremamente surreali.\nTrama.\nIl luogo principale in cui si svolge la prima parte del romanzo \u00e8 la Locanda Almayer, che Baricco prende in prestito dallo scrittore Joseph Conrad e nella quale tutti i personaggi convergono, ognuno con il proprio passato ed i propri timori. Il tema del mare, con il suo valore magico, taumaturgico, ma anche terribile, viene analizzato sotto molteplici sfaccettature attraverso la storia dei singoli personaggi: dalla giovane Elisewin, malata di ipersensibilit\u00e0 e che ha paura di tutto e di tutti, al professor Bartleboom e i suoi studi sui limiti, fino al pittore Plasson, che cerca gli occhi del mare e che per dipingerlo usa esclusivamente l'acqua marina, raffigurando vedute oceaniche su tele che restano ostinatamente bianche. Fra di loro una bellissima donna, Madame Deveri\u00e0, mandata in quel luogo dal marito perch\u00e9 \"guarisca\" dalla malattia dell'adulterio, e Padre Pluche, un sacerdote che accompagna Elisewin nel suo viaggio fin dalle Terre di Carewall.\nNella seconda delle tre parti che compongono il romanzo, \"\"Il ventre del mare\", si fa riferimento alla vicenda della fregata francese \"M\u00e9duse\", naufragata al largo dell'attuale Mauritania nel 1816. A seguito del naufragio parte dell'equipaggio e dei passeggeri, 147 in totale, cercarono la salvezza a bordo di una zattera, su cui si scaten\u00f2 uno scenario di morte, desolazione, abbandono e sofferenza che porteranno al cannibalismo. Il tema era stato gi\u00e0 affrontato dal pittore romantico francese Th\u00e9odore G\u00e9ricault nel suo dipinto \"La zattera della Medusa\"\". In particolare Baricco incentra questa parte del suo racconto sulle figure di Savigny, un medico francese dell'equipaggio, e del marinaio Adams che nella triste avventura della zattera perder\u00e0 la donna amata. Tramite un'efficace divisione narrativa l'autore mostra i punti di vista dei due uomini durante il loro naufragio.\nNella terza parte Baricco mostra il destino di ognuno dei personaggi finora presentati nelle prime due parti, dedicando a ciascuno un capitolo. Elisewin, dopo un incidente avvenuto durante una tempesta che colp\u00ec la locanda, super\u00f2 la sua agorafobia e part\u00ec per terre lontane, giungendo da Langlais; inizialmente fu ancora seguita da padre Pluche, che dopo cinque giorni torn\u00f2 indietro. Il capitolo dedicato al sacerdote \u00e8 costituito da preghiere da lui scritte. Il capitolo di Ann Deveri\u00e0 \u00e8 costituito da una breve lettera che lei scrive all'amato Andr\u00e9 su consiglio di Bartleboom. Del pittore Plasson leggiamo un catalogo delle sue opere redatto da Bartleboom e dedicato alla stessa Deveri\u00e0: si tratta per lo pi\u00f9 di quadri dedicati al mare. La storia di Bartleboom si concentra sulle sue relazioni: convinto dalle zie a smettere di cercare la donna ideale (pensiero che lo tormentava da anni e che lo spingeva a scrivere numerose lettere alla futura immaginaria sposa), il professore si fidanza con Maria Luigia Severina Hohenheith, scelta per lui da sua zia Matilde; alle terme di Bad Hollen, per\u00f2, incontra e si innamora di Anna Ancher, pittrice e amica di Plasson. Da quel momento comincia per lui un andirivieni tra le citt\u00e0 Bad Hollen e Hollenberg (citt\u00e0 di origine di Anna, a 50 chilometri da Bad Hollen), dove incontra e si innamora di Elisabetta, pianista e sorella gemella di Anna. Nella continua spola tra le due citt\u00e0, anche a causa della continua indecisione del professore, Bartleboom sompe il fidanzamento con Maria Luigia e non riesce a fidanzarsi n\u00e9 con l'una n\u00e9 con l'altra sorella, finendo per rinunciare del tutto all'idea di sposarsi. Nei capitoli dedicati a Savigny e ad Adams si racconta di come il marinaio perseguit\u00f2 il dottore per vendicarsi. Entra nella stanza di Ann Deveri\u00e0 dove lei giace col suo amante, che scopriamo essere proprio Andr\u00e9 Sauvigny, e la pugnaler\u00e0 costringendolo poi a portare il corpo della donna in spiaggia e lasciarlo scivolare in mare replicando e riproponendo cos\u00ec l'assassinio di Th\u00e9r\u00e8se per mano di Sauvigny; per questo motivo Adams fu condannato a morte e impiccato. Infine, il capitolo conclusivo \u00e8 dedicato al misterioso occupante della settima stanza della locanda.\nStile narrativo.\nDall'incipit del romanzo si coglie lo stile che l'autore usa per descrivere gli avvenimenti e i personaggi del suo racconto. Tipico di Baricco, e non esente da critiche, l'uso di frasi paratattiche, ripetizioni, associazione di parole a volte parzialmente decontestualizzate."}
{"id": "1481915", "revid": "1106276", "url": "https://it.wikipedia.org/wiki?curid=1481915", "title": "Pub", "text": "Una public house, normalmente conosciuta con l'abbreviazione pub (usato in italiano al maschile), \u00e8 un locale pubblico dove sono servite bevande alcoliche (soprattutto birra) da consumarsi sul posto, in genere comodamente seduti.\nI pub, che originariamente nacquero nei paesi anglosassoni (soprattutto in Irlanda e nel Regno Unito), oggi si trovano in tutto il mondo. Nei piccoli villaggi dei paesi britannici, i pub sono il centro della vita della comunit\u00e0. Alcuni pub invitano gruppi musicali o cantanti per intrattenere i clienti. Se il pub offre delle stanze per passare la notte, normalmente viene detto \u201c\"inn\"\u201d (taverna).\nNei pub tradizionalmente sono praticati dei giochi come ad esempio freccette, birilli, domino, carte e biliardo, anche se oggigiorno stanno prendendo piede giochi moderni come i videogiochi o le slot machine.\nI pub britannici.\nNel Regno Unito ci sono circa 60.000 pub, praticamente almeno uno in ogni citt\u00e0, paese e villaggio.\nI pub sono luoghi sociali di aggregazione, basati sulla vendita e il consumo di (birra, vino, liquori e soft-drink). Molti pub sono controllati direttamente dalle case produttrici di birra e quindi questa bevanda prevale su tutte le altre. Normalmente, nei pub la birra viene spillata e servita alla spina. Tutti i pub mettono a disposizione anche bevande non alcooliche.\nTradizionalmente le finestre dei pub sono fatte di vetro offuscato in modo da nascondere la clientela dalla strada. Tuttavia, soprattutto negli ultimi vent'anni, nel Regno Unito si sta diffondendo la tendenza ad utilizzare vetri normali per permettere di vedere dall'esterno le decorazioni interne.\nGeneralmente ogni pub ha la sua clientela abituale, che sceglie proprio quel locale per i pi\u00f9 svariati motivi: vicinanza da casa o dal posto di lavoro, particolari attrazioni personali, come la presenza dei propri amici, disponibilit\u00e0 di un certo tipo di birra alla spina, presenza di zone non-fumatori o al contrario di un posto dove fumare liberamente, o magari la presenza della propria squadra di freccette.\nStoria.\nGli abitanti del Regno Unito bevono birra ad alta fermentazione dall'et\u00e0 del bronzo, ma fu solo con l'arrivo dell'Impero romano e la creazione della rete stradale romana che iniziarono a nascere le prime taverne dove i viaggiatori potevano trovare ristoro. La nascita dei pub come li intendiamo oggi, va fatta risalire all'epoca in cui i romani lasciarono le isole britanniche; divennero cos\u00ec diffusi che nel 965 re Edgar emise un decreto per il quale non poteva essercene pi\u00f9 di uno in ogni villaggio.\nIl pub chiamato \"\"Royal Standard of England\", situato vicino a Beaconsfield, in Inghilterra, \u00e8 tra i meglio conservati di quelli dell'epoca degli Anglosassoni. In questo popolo era diffusa un'usanza secondo la quale la birraia dovesse esporre un'insegna verde in cima a un palo per avvertire la gente che la birra era pronta. Si produceva sia birra forte che leggera. Nell'alto medioevo un viaggiatore, per riposarsi, poteva alloggiare nei monasteri; in seguito per\u00f2 la domanda di ostelli per la notte inizi\u00f2 a crescere, di pari passo con la popolarit\u00e0 e il numero dei pellegrinaggi. Gli osti di Londra furono ammessi ad una corporazione nel 1446, che nel 1514 divenne la \"Venerabile Compagnia degli Albergatori\".\nLa tradizionale birra ale inglese \u00e8 fatta esclusivamente con il malto fermentato. L'usanza di aggiungere luppolo per produrre birra fu introdotta dagli olandesi all'inizio del XV secolo. Le birrerie, spesso producevano da sole la birra che vendevano e ognuna ne aveva una caratteristica; tuttavia dalla fine del XVII secolo iniziarono ad apparire birrifici indipendenti. Entro la fine del secolo la quasi totalit\u00e0 della birra era prodotta da birrifici commerciali.\nIl XVIII secolo vide una smisurata crescita del numero di pub, dovuta essenzialmente all'introduzione del gin. Questo liquore fu portato in Inghilterra dagli olandesi dopo la Gloriosa rivoluzione del 1688 e inizi\u00f2 ad essere molto popolare dopo che il governo permise la produzione di gin senza licenza e allo stesso tempo impose dei pesanti tributi su tutti i liquori importati. Questa operazione cre\u00f2 un mercato di grano di bassa qualit\u00e0 che non poteva essere usato per produrre birra, e di conseguenza migliaia di gin-shop si diffusero in tutta l'Inghilterra. Nel 1740 la produzione di gin era aumentata di sei volte rispetto a quella della birra, e a causa del suo costo contenuto divenne popolare soprattutto fra i poveri. Pi\u00f9 di met\u00e0 dei 15000 pub di Londra erano gin-shop.\nNel 1751 il \"Gin Act\" obblig\u00f2 le distillerie a vendere il gin esclusivamente ai venditori al dettaglio autorizzati, e riport\u00f2 i gin-shop sotto la giurisdizione dei magistrati locali.\nInsegne.\nNel 1393 Re Riccardo II obblig\u00f2 gli osti a erigere insegne al di fuori dei loro edifici. La legislazione stabiliva: \"Chiunque abbia intenzione di produrre birra in citt\u00e0, con l'intento di venderla, dovr\u00e0 appendere all'esterno un'insegna, altrimenti perder\u00e0 per confisca la propria birra.\"\"\nQuesta legge fu emanata per rendere pi\u00f9 riconoscibili i pub, al passaggio degli ispettori che dovevano giudicare riguardo alla qualit\u00e0 della birra che veniva somministrata.\nUn altro importante fattore fu quello che, durante il Medioevo, la maggior parte della popolazione era analfabeta, e perci\u00f2 le figure erano molto pi\u00f9 utili delle parole per identificare un pub. Spesso non c'era motivo di scrivere il nome del locale sull'insegna, e le taverne nascevano senza un nome formalmente scritto (spesso il nome veniva derivato in seguito dalla figura che c'era sull'insegna).\nLe prime insegne spesso non erano dipinte, ma consistevano di strumenti legati al processo produttivo come mazzi di luppolo o attrezzi della produzione che erano sospesi sopra la porta del pub. In alcuni casi erano usati soprannomi locali, termini agricoli o giochi di parole. Nelle insegne spesso venivano rievocati anche eventi storici locali, simboli naturali o religiosi (\"Il Sole\", \"La Stella\", \"La Croce\") e talvolta elementi di araldica del signore locale a cui apparteneva la terra sulla quale sorgeva il pub.\nLa gran parte dei pub britannici hanno tuttora insegne decorate appese sopra le porte e queste conservano la funzione originale di mettere in grado di identificare il locale. Le insegne di oggi portano il nome del pub, rappresentato sia in parole che in figure.\nCibo.\nTradizionalmente in Inghilterra i pub erano luoghi dove si consumavano e si dava poca enfasi sul fatto che servissero da mangiare. I tipici spuntini consistevano in pietanze tipiche della cucina britannica, come cotenna di maiale, uova sottaceto, insieme a patate fritte e arachidi, snack salati per aumentare la sete dei clienti. Se un pub serve dei piatti tipici, normalmente saranno di cucina tipica come il \"pranzo del contadino\". Nel Sud-Est dell'Inghilterra, e a Londra in particolare fino ai giorni nostri \u00e8 facile trovare vongole, molluschi ed altri frutti di mare in vendita durante la serata o alla chiusura.\nLimitazioni.\nPer consumare alcolici in pubblico in Gran Bretagna occorrono 18 anni. Dai 16 anni, accompagnati da un adulto, si pu\u00f2 bere (ma non acquistare) birra, vino o sidro durante un pasto. Sotto i 16 anni, si pu\u00f2 andare in un pub se accompagnati da un adulto, ma non consumare alcolici. Tuttavia alcuni locali possono rifiutare l'ingresso ai minori di 16 anni.\nI pub irlandesi.\nCi sono molte differenze tra un pub irlandese e la sua controparte britannica. Innanzitutto le facciate sono meno decorate e, appese sopra la porta, generalmente non ci sono delle insegne con scritto il nome del pub. L'uso del termine \"\"bar\" al posto di \"pub\" \u00e8 pi\u00f9 frequente in Irlanda che nel Regno Unito.\nPrima degli anni sessanta, quando si diffusero i supermercati, le drogherie erano molto diffuse nel paese, e i pub irlandesi spesso operavano anche come \u201cdrogherie di liquori\u201d, conciliando le due attivit\u00e0 (in alcuni casi i padroni dei pub erano anche becchini, e questa strana combinazione sopravvive ancora oggi Irlanda). Questa attivit\u00e0 di osti-droghieri nacque verso la met\u00e0 del XVIII secolo, quando si diffuse una tendenza alla moderazione che obblig\u00f2 i padroni dei pub a diversificare i loro affari per far fronte alla diminuzione di vendite dei liquori.\nCon l'aumento della concorrenza, molti pub decisero di abbandonare la loro attivit\u00e0 per dedicarsi esclusivamente alla vendita sotto licenza; tuttavia molti pub in Irlanda hanno conservato le caratteristiche della drogheria del XIX secolo, con il bancone e gli scaffali che occupano la maggior parte dello spazio, lasciandone poco per i clienti. In Irlanda del Nord le \u201cdrogherie di liquori\u201d furono obbligate a scegliere tra le due attivit\u00e0 con la divisione dell'Irlanda nel 1922, e per questo motivo l\u00ec non si trovano pi\u00f9 pub di questo tipo.\nA differenza dei pub inglesi, quelli irlandesi spesso prendono il nome dal proprietario (attuale o precedente) come ad esempio \"Murphy's\" o \"O'Connor's\", e sono assenti nomi tradizionali di pub. Tra i pi\u00f9 famosi pub tradizionali di Dublino che hanno le caratteristiche sopra sottolineate citiamo \"O'Donoghue's, Doheny, Nesbitt's\", e \"Brazen Head\", che si vanta di essere il pi\u00f9 antico pub d'Irlanda (onorificenza che invece spetta al \"Sean's Bar\" ad Athlone).\nI pub dell'Irlanda del Nord sono per gran parte identici a quelli del resto dell'isola. Un effetto marginale dei \"Troubles\"\" \u00e8 la mancanza di un'industria del turismo, e questo implica che \u00e8 sopravvissuta una pi\u00f9 grande percentuale di pub tradizionali irlandesi, riadattati negli interni allo stile di quelli inglesi degli anni cinquanta e sessanta. Queste modifiche furono guidate dall'esigenza di espandere gli spazi in cui i clienti potevano sedersi, soprattutto dovuta alla crescita del numero di turisti in seguito alla fine dei \"disordini\". Tra i pi\u00f9 tipici pub di Belfast ricordiamo il \"National Trust's Crown Liquor Saloon\", e il pi\u00f9 antico della citt\u00e0: \"McHugh's\". Al di fuori di Belfast, alcuni pub come ad esempio \"The House of McDonnell\" a Ballycastle o \"Grace Neill's\" a Donaghadee sono rappresentativi del tipico pub di campagna.\nSebbene alcuni dei pub appena elencati siano stati ampliati nel tempo, in tutti i casi sono state conservate le caratteristiche zone dei banconi cos\u00ec com'erano originariamente, e per questo possono essere considerati dei tipici esempi di \"pub tradizionali irlandesi\". La maggior parte dei pub, al giorno d'oggi, sono stati riammobiliati secondo lo stile originale durante gli anni novanta, in molti casi per aumentare la loro attrattiva verso i turisti e per assomigliare agli \"Irish pub\" che si trovano sparsi per il mondo; di conseguenza hanno pi\u00f9 caratteristiche in comune con questi (spesso sono stati ammobiliati dalle stesse compagnie) che con i veri pub tradizionali a cui pretendono di assomigliare.\nL'immagine sentimentale che molti turisti o emigranti hanno dell'Irlanda, in molte zone ha influenzato le trasformazioni dei pub. Il fatto che spesso all'interno dei pub ci sia musica dal vivo \u00e8 un mito creato dall'industria del turismo. A testimonianza di questo, i \"singing pub\" sono del tutto assenti in zone dove il turismo non \u00e8 la principale voce dell'economia locale, come le Midlands, le contee di confine o l'Irlanda del Nord.\nSpesso i pub \"turistici\" servono cibo ai clienti, fenomeno di nascita abbastanza recente (a partire dagli anni settanta). Prima di allora, nella grandissima maggioranza dei pub irlandesi non era servito cibo, dal momento che mangiare fuori non era un'usanza molto comune in Irlanda, e tutti i paesi e le citt\u00e0 avevano almeno un luogo di ristoro, dove il cibo era disponibile per tutto il giorno. La stessa situazione la troviamo ancora nei pub tradizionali di campagna che tuttora non servono cibo; tuttavia nelle principali aree urbane come Dublino, Armagh, Galway e Sligo i pub fanno da mangiare a qualsiasi ora del giorno e come risultato si \u00e8 avuto un incremento del numero di irlandesi che mangiano fuori casa.\nDopo l'entrata in vigore della legge antifumo in Irlanda, molti pub hanno creato per i fumatori, delle aree esterne spesso riscaldate. La legge \u00e8 stata applicata anche in Irlanda del Nord dall'aprile del 2007.\nSoprattutto negli anni ottanta e negli anni novanta sono stati aperti molti Irish pub in tutto il mondo, da Boston a Francoforte, da Johannesburg a Pechino. Questi, in molti casi hanno molte caratteristiche in comune con i pub in Irlanda, ma in molti altri sono solo pallide imitazioni.\nI pub in Italia.\nIn Italia, storicamente, il ruolo dei pub \u00e8 stato svolto dalle osterie, tipici luoghi di ritrovo e socializzazione popolare. Soprattutto a partire dagli anni ottanta sono sorti un po' ovunque degli Irish pub, sullo stile di quelli irlandesi.\nIl primo pub in Italia sorge nel 1964 a Rimini ed \u00e8 lo storico Rose &amp; Crown.\nDal 20 gennaio 2003, anche in Italia \u00e8 entrata in vigore la legge antifumo che impedisce di fumare all'interno dei locali pubblici."}
{"id": "1481921", "revid": "1543377", "url": "https://it.wikipedia.org/wiki?curid=1481921", "title": "Canton Legends", "text": "I Canton Legends sono stati una squadra professionistica USA di indoor football con sede a Canton, Ohio. Sono stati uno dei membri fondatori dell'American Indoor Football Association, che gioc\u00f2 la prima stagione sotto il nome Atlantic Indoor Football League, e la seconda come American Indoor Football League. Giocano le partite casalinghe al Canton Memorial Civic Center. Il nome \u00e8 riferito alla Pro Football Hall of Fame, che si trova proprio a Canton.\nNella stagione inaugurale i Legends raggiunsero un mediocre 3-7, battendo i Raleigh Rebels per il 4\u00ba posto. Poich\u00e9 la lega aveva sei squadre tutti fecero i playoff. Vinsero la prima partita con i Rebels, ma persero in semifinale con gli Erie Freeze.\nIl 6 maggio 2006 i Legends vinsero 54-41 contro gli Huntington Heroes con molte contestazioni. I Legends infatti avevano un roster illegale a causa di alcuni giocatori aggiunti. All'inizio la lega AIFL assegn\u00f2 la vittoria ad Huntington; pi\u00f9 tardi Canton riottenne la vittoria ma fu multata. Quell'anno vinsero poi il titolo battendo in finale i Rome Renegades 61-40.\nI Legends detengono il record AIFA record per la striscia di vittorie (12), iniziata nella controversa partita con gli Huntington Heroes al Veterans Memorial Fieldhouse e finita un anno dopo con un 39-36 dai Lakeland Thunderbolts al Lakeland Center."}
{"id": "1481924", "revid": "486946", "url": "https://it.wikipedia.org/wiki?curid=1481924", "title": "Campionato di calcio della Mauritania", "text": ""}
{"id": "1481925", "revid": "1776051", "url": "https://it.wikipedia.org/wiki?curid=1481925", "title": "C\u00e2rna", "text": "C\u00e2rna \u00e8 un comune della Romania di 1.558 abitanti, ubicato nel distretto di Dolj, nella regione storica dell'Oltenia."}
{"id": "1481926", "revid": "339392", "url": "https://it.wikipedia.org/wiki?curid=1481926", "title": "Campionato di calcio della Somalia", "text": ""}
{"id": "1481928", "revid": "167951", "url": "https://it.wikipedia.org/wiki?curid=1481928", "title": "11 uomini e un pallone", "text": "11 uomini e un pallone \u00e8 un film del 1948 diretto da Giorgio Simonelli.\nTrama.\nUn giornalista, con lo scopo di vincere una scommessa, organizza il rapimento di Clelia, moglie di Archimede Olivari, farmacista e arbitro di calcio, per impedire alla squadra dell'Olimpia, alla vigilia dell'ultima gara di campionato contro la Stella del Sud del paese di San Teodoro, di aggiudicarsi il campionato. Inoltre favorisce la fuga del centravanti della squadra, Alfredo Massi, con la bella Emi.\nI dirigenti della squadra rivale organizzano uno sciopero nel paese per non far partecipare Alfredo alla gara. All'ultimo istante, con uno stratagemma, si libera della donna e prende un aereo insieme a Clelia, rosa dalla gelosia poich\u00e9 temeva un tradimento del marito con la cassiera di un bar, paracadutandosi direttamente nello stadio per giocare regolarmente la partita. Ma l'arbitro, ricattato dal giornalista, inizia a dirigere la gara favorendo la squadra della Stella del Sud; dopo aver subito vibranti proteste dai giocatori, quando vede sua moglie liberata in tribuna disposta a fare la pace, ricomincia ad arbitrare serenamente. Alfredo con i suoi gol fa vincere la partita all'Olimpia e Romeo, l'esuberante portiere, riesce a parare un rigore che si rivela decisivo.\nLuoghi delle riprese.\nIl film \u00e8 stato girato a Roma; le partite di calcio furono girate allo Stadio Nazionale, in una scena chiaramente visibile dall'alto.\nColonna sonora.\nIn una scena del film \u00e8 chiaramente udibile la parte iniziale del brano \"Quanto sei bella Roma (canta se la vuoi cant\u00e0)\"."}
{"id": "1481931", "revid": "1305772", "url": "https://it.wikipedia.org/wiki?curid=1481931", "title": "Celaru", "text": "Celaru \u00e8 un comune della Romania di 4.904 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 5 villaggi: Celaru, Ghizd\u0103ve\u0219ti, Marotinu de Jos, Marotinu de Sus, Soreni."}
{"id": "1481934", "revid": "339392", "url": "https://it.wikipedia.org/wiki?curid=1481934", "title": "Campionato di calcio dello Zambia", "text": ""}
{"id": "1481938", "revid": "1305772", "url": "https://it.wikipedia.org/wiki?curid=1481938", "title": "Cer\u0103t", "text": "Cer\u0103t \u00e8 un comune della Romania di 4.123 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Cer\u0103t e Malaica."}
{"id": "1481939", "revid": "287204", "url": "https://it.wikipedia.org/wiki?curid=1481939", "title": "Cerat", "text": ""}
{"id": "1481941", "revid": "153389", "url": "https://it.wikipedia.org/wiki?curid=1481941", "title": "Atto di mediazione", "text": ""}
{"id": "1481942", "revid": "486946", "url": "https://it.wikipedia.org/wiki?curid=1481942", "title": "Campionato di calcio del Mozambico", "text": ""}
{"id": "1481944", "revid": "339392", "url": "https://it.wikipedia.org/wiki?curid=1481944", "title": "Campionato di calcio di Mauritius", "text": ""}
{"id": "1481945", "revid": "339392", "url": "https://it.wikipedia.org/wiki?curid=1481945", "title": "Campionato di calcio del Madagascar", "text": ""}
{"id": "1481951", "revid": "110157", "url": "https://it.wikipedia.org/wiki?curid=1481951", "title": "Cern\u0103te\u0219ti (Dolj)", "text": "Cern\u0103te\u015fti \u00e8 un comune della Romania di 2.031 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 5 villaggi: Cern\u0103te\u0219ti, Corni\u021ba, Rasnicu B\u0103tr\u00e2n, Rasnicu Oghian, \u021aiu."}
{"id": "1481953", "revid": "767487", "url": "https://it.wikipedia.org/wiki?curid=1481953", "title": "Sonata per pianoforte (Berg)", "text": "La Sonata per pianoforte op. 1 di Alban Berg \u00e8 l'unico lavoro scritto dall'autore per questo strumento. Composta tra il 1907 e il 1908, non fu tuttavia pubblicata prima del 1911.\nQuesta sonata consiste di un unico movimento centrato sulla tonalit\u00e0 di si minore, ma Berg fa un uso frequente di cromatismi e scale esatonali, facendo variare molto i centri tonali, dando cos\u00ec alla tonalit\u00e0 stessa una base molto incerta e instabile. \nIl pezzo \u00e8 nella caratteristica forma sonata con Esposizione, Sviluppo e Ripresa, ma la composizione rivela anche pesantemente l'utilizzo dell'idea di Arnold Sch\u00f6nberg sulla variazione in evoluzione, un metodo che garantisce l'unit\u00e0 di un brano musicale facendo derivare tutti gli aspetti della composizione da una singola idea."}
{"id": "1481955", "revid": "6923", "url": "https://it.wikipedia.org/wiki?curid=1481955", "title": "Isuzu Rodeo", "text": ""}
{"id": "1481956", "revid": "6923", "url": "https://it.wikipedia.org/wiki?curid=1481956", "title": "Isuzu Amigo", "text": ""}
{"id": "1481957", "revid": "83531", "url": "https://it.wikipedia.org/wiki?curid=1481957", "title": "Rocket Mortgage FieldHouse", "text": "La Rocket Mortgage FieldHouse \u00e8 un palazzetto dello sport situato a Cleveland, Ohio. Fino all'agosto 2005, era conosciuto come Gund Arena, dal nome di Gordon Gund, un ex proprietario dei Cavaliers, che aveva pagato per i diritti di denominazione, e fino al 2019 come Quicken Loans Arena (soprannominata The Q). Qui giocano le partite in casa i Cleveland Cavaliers di NBA, i Cleveland Monsters di AHL, e i Cleveland Gladiators di AFL. \u00c8 stato in precedenza sede di diverse squadre ora defunte: Cleveland Lumberjacks della IHL, Cleveland Barons della AHL, e Cleveland Rockers della WNBA.\nStoria.\nL'impianto \u00e8 stato inaugurato da un concerto di Billy Joel il 17 ottobre 1994; i Cavaliers giocarono la loro prima partita qui un paio di settimane pi\u00f9 tardi. \u00c8 di propriet\u00e0 della Gateway Economic Development Corporation.\nIl 16 maggio 2006, gli allora inattivi Utah Grizzlies, franchigia della AHL annunciarono che si sarebbero spostati alla Quicken Loans Arena. Il 25 gennaio 2007, fu annunciato il nome della squadra come Lake Erie Monsters a partire dalla stagione 2007-2008.\nIl 16 ottobre 2007, i Las Vegas Gladiators dell'Arena Football League hanno annunciato che si sposteranno alla Quicken Loans Arena.\nL'arena ha sostituito il Richfield Coliseum, che era situato a sud di Cleveland vicino ad Akron. Parte del Progetto Gateway per rivitalizzare centro di Cleveland, l'arena e il vicino Progressive Field furono finanziati grazie ad una sorta di \"tassa del peccato\" imposta sul consumo di alcol e tabacco. Nell'estate del 2005, l'azionista di maggioranza dei Cavaliers Dan Gilbert ha rinnovato l'arena, installando nuovi posti a sedere e migliorando sistemi video e audio, sicurezza, spogliatoi e suite.\nIn aggiunta agli sport professionistici, \"The Q\" \u00e8 stata la sede del torneo di basket \"Mid-American Conference\" maschile e femminile dal 2000. \"MAC Madness\", come \u00e8 pi\u00f9 comunemente noto, \u00e8 diventato una forte attrazione per l'arena, tanto che le partite di semifinali e finali maschili sono seguite da 10.000-15.000 spettatori.\nInoltre ha ospitato il campionato americano di pattinaggio artistico del 2000 e diversi eventi di wrestling: WWF SummerSlam 1996, WWF No Mercy 1999, WWF InVasion nel 2001, Survivor Series 2004 e alcune puntate di Raw, SmackDown e ECW.\nGrandi eventi nazionali tenuti presso il palazzetto sono l'NBA All-Star Game 1997 e le NCAA Women's Final Four 2007; nel 2009 ha ospitato i campionati nazionali di pattinaggio artistico.\nCongresso del Partito Repubblicano.\nDal 18 al 21 luglio 2016 si \u00e8 tenuta il congresso nazionale del Partito Repubblicano che ha eletto il candidato Donald Trump e Mike Pence per le Elezioni presidenziali del 2016."}
{"id": "1481960", "revid": "767487", "url": "https://it.wikipedia.org/wiki?curid=1481960", "title": "Cetate (Dolj)", "text": "Cetate \u00e8 un comune della Romania di 5.666 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Cetate e Moreni."}
{"id": "1481963", "revid": "110157", "url": "https://it.wikipedia.org/wiki?curid=1481963", "title": "Cioroia\u0219i", "text": "Cioroia\u0219i \u00e8 un comune della Romania di 1.757 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 3 villaggi: Cet\u0103\u021buia, Cioroia\u0219i, Cioroiu Nou."}
{"id": "1481965", "revid": "287204", "url": "https://it.wikipedia.org/wiki?curid=1481965", "title": "Cioroiasi", "text": ""}
{"id": "1481966", "revid": "125607304", "url": "https://it.wikipedia.org/wiki?curid=1481966", "title": "Tom Arnold", "text": "Biografia.\nNato da Jack Arnold e Linda Kaye, sua madre abbandon\u00f2 la famiglia quando Tom aveva 4 anni e lui e i suoi fratelli crebbero con il padre.\nNel 1983 Tom Arnold si esibisce come commediante di fronte al pubblico dell'Universit\u00e0 dell'Iowa, esibizione che gli permette di orientarsi verso la carriera di comico. \nDopo cinque anni di difficolt\u00e0, dovute al fatto che la sua carriera non riesce a prendere lo slancio, vince il primo premio del \"Minneapolis Comedy Competition\", e approfittando del momento di l\u00ec a poco si trasferisce a Los Angeles.\nIn breve tempo diviene autore della sitcom televisiva \"Pappa e ciccia\", in cui compare anche in vesti di attore, nei panni di Arnie Thomas (uno pseudonimo composto con le lettere del suo nome). Tra lui e la protagonista Roseanne Barr nasce l'amore: i due si sposano nel 1990, e successivamente lavorano insieme anche nel film tv \"The Woman Who Loved Elvis\" (1993).\nIn seguito a incomprensioni, nel 1994 la coppia annuncia il divorzio. In quell'anno Tom recita con Arnold Schwarzenegger in \"True Lies\" di James Cameron, e qualche tempo dopo il suo ruolo viene anche parodiato in un episodio de \"I Simpson\". \nNel 1995 si risposa con la parrucchiera Julie Armstrong da cui divorzia nel 1999, e nel 2002 con la consulente Shelby Roos fino al loro divorzio nel 2008.\nNel 2005 l'attore segue una dieta molto ferrea che gli fa perdere quasi 30 kg, e che gli permette di tornare a recitare. Ritrovata di nuovo la forma fisica, la sua prima parte da primo attore \u00e8 nella commedia romantica \"Happy Endings\" (2005) di Don Roos, e in seguito nel 2007 partecipa a diversi film tra cui \"The Final Season\" e il film indipendente \"Palo Alto\".\nNel marzo 2009 si \u00e8 fidanzato con Ashley Groussman, che ha sposato nel novembre dello stesso anno."}
{"id": "1481972", "revid": "2153076", "url": "https://it.wikipedia.org/wiki?curid=1481972", "title": "Barbie Girl", "text": "Barbie Girl \u00e8 un singolo del gruppo musicale danese Aqua, pubblicato il 14 maggio 1997 come terzo estratto dal primo album in studio \"Aquarium\".\nDescrizione.\n\u00c8 stato il primo singolo del gruppo pubblicato a livello europeo, in seguito alla decisione della casa discografica di tentare un'uscita internazionale per l'album di debutto \"Aquarium\", uscito nell'autunno 1997 nei paesi scandinavi riscuotendo ottimi risultati di vendita insieme ai primi due singoli, \"Roses Are Red\" e \"My Oh My\".\nIl brano, scritto da S\u00f8ren Rasted, Claus Norreen e Ren\u00e9 Dif e prodotto da Rasted e Norreen insieme a Johnny Jam e Delgado, ha riscosso un notevole successo, diventando uno dei tormentoni estivi del 1997 in gran parte dei paesi nei quali \u00e8 stata pubblicata e rimanendo nella memoria collettiva la canzone pi\u00f9 rappresentativa del gruppo stesso.\nLa canzone parla di Barbie (soprannominata \"blonde bimbo girl\") e Ken, le famose bambole della Mattel. Sia nel video che nella canzone, infatti, i due cantanti vestono i panni dei due giocattoli.\nPer questa ragione, la casa discografica MCA fu querelata dalla Mattel, che giudicava il testo della canzone diffamatorio, ma le cause si risolsero in favore della MCA e dei musicisti per il fatto che la legge americana ha considerato la canzone una parodia, protetta quindi dalla legge.\nDella canzone sono state anche eseguite numerosissime cover, l'ultima \u00e8 stata realizzata dalla TNT (Party Band).\nVideo musicale.\nNel videoclip i due cantanti del gruppo, Lene Grawford Nystr\u00f8m e Ren\u00e9 Dif, rappresentano una la stessa Barbie, celebre bambola commercializzata dalla Mattel, l'altro Ken, lo storico fidanzato della bambola."}
{"id": "1481976", "revid": "1305772", "url": "https://it.wikipedia.org/wiki?curid=1481976", "title": "Ciupercenii Noi", "text": "Ciupercenii Noi \u00e8 un comune della Romania di 5.799 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Ciupercenii Noi e Sm\u00e2rdan."}
{"id": "1481979", "revid": "1776051", "url": "https://it.wikipedia.org/wiki?curid=1481979", "title": "Co\u0219oveni", "text": "Co\u0219oveni \u00e8 un comune della Romania di 3.124 abitanti, ubicato nel distretto di Dolj, nella regione storica dell'Oltenia."}
{"id": "1481980", "revid": "642594", "url": "https://it.wikipedia.org/wiki?curid=1481980", "title": "GIL Mogliano", "text": ""}
{"id": "1481981", "revid": "287204", "url": "https://it.wikipedia.org/wiki?curid=1481981", "title": "Cosoveni", "text": ""}
{"id": "1481983", "revid": "767487", "url": "https://it.wikipedia.org/wiki?curid=1481983", "title": "La rosa di Bagdad", "text": "La rosa di Bagdad \u00e8 un film d'animazione del 1949 diretto e prodotto da Anton Gino Domeneghini.\n\u00c8 il primo film italiano in Technicolor (titolo conteso da \"I fratelli Dinamite\" di Nino Pagot, uscito lo stesso anno). Nonostante sia considerato da alcuni il primo lungometraggio d'animazione europeo, \u00e8 in realt\u00e0 il secondo in quanto nel 1926 venne prodotto \"Achmed, il principe fantastico\" di Lotte Reiniger.\nTrama.\nLa principessa Zeila, figlia del califfo di Bagdad, \u00e8 in procinto di sposarsi, per scegliere i pretendenti vengono invitati i principi dei paesi vicini. Il perfido visir Jafar, che vede nel matrimonio con Zeila il mezzo per impadronirsi del regno, ben sapendo che la principessa non acconsentirebbe mai alle nozze, pianifica di infilarle al dito un anello stregato che la far\u00e0 innamorare di lui. Amin, il giovane maestro di musica della principessa, scopre il piano e ruba l'anello; Jafar per\u00f2 lo imprigioner\u00e0 in un castello e il mago Burk con un incantesimo lo render\u00e0 scuro di pelle, e quindi irriconoscibile perfino a sua madre. Neanche i tre ministri consiglieri del sultano, i buffi Zirco, Tonko e Zizzib\u00e8, bonaccioni e altrettanto pasticcioni, riescono a proteggere la principessa e cadono essi stessi vittime di un maleficio che li rende innocui. Ma la bont\u00e0 di Amin verr\u00e0 premiata, infatti una sconosciuta mendicante, a cui aveva fatto la carit\u00e0, gli regaler\u00e0 la lampada di Aladino e con l'aiuto del genio il ragazzo riuscir\u00e0 a sconfiggere il cattivissimo visir e liberare la principessa con cui convola a nozze.\nProduzione.\nDopo aver visto \"Biancaneve e i sette nani\", Anton Gino Domeneghini ne rimase molto colpito e pens\u00f2 che anche l'Italia potesse produrre un lungometraggio animato. Domeneghini, attraverso la sua rete di conoscenze, riusc\u00ec a reperire i fondi necessari per la realizzazione, il film venne finanziato anche dal Ministero della cultura popolare. Dopo i bombardamenti del 1942 la sede della IMA Film venne in gran parte distrutta, la produzione si spost\u00f2 nella Villa F\u00e8 d'Ostiani e a Villa Secco a Bornato, in Franciacorta. Una volta terminati i disegni, tutto il materiale venne spedito nel Regno Unito per la ripresa in Technicolor. Nel complesso ci vollero 7 anni per terminare la realizzazione.\nDistribuzione.\nPresentato nel 1949 alla 10\u00aa Mostra internazionale d'arte cinematografica di Venezia, venne distribuito nelle sale italiane nel 1950."}
{"id": "1481984", "revid": "767487", "url": "https://it.wikipedia.org/wiki?curid=1481984", "title": "Come persi la guerra", "text": "Come persi la guerra \u00e8 un film del 1947 diretto da Carlo Borghesio e prodotto da Luigi Rovere. La pellicola \u00e8 il primo film comico neorealista.\nTrama.\nLeo Bianchetti ha appena terminato il servizio militare ma viene richiamato alle armi, dopo 10 anni passati su vari fronti si ritrova in Italia alla guardia di un ponte appena minato dai tedeschi che lui non vuole lasciare.\nViene catturato dagli americani e rinchiuso in un campo dove stringe amicizia con Checco. Per caso diventa un cobelligerante e contribuisce all'arresto di una pattuglia tedesca. In licenza premio si reca a casa di Gemma che intrattiene una corrispondenza epistolare con un eroe di guerra con lo stesso nome ma a causa dei bombardamenti si devono separare.\nDopo un po' di tempo ritrova Checco ma i due sono arrestati dai tedeschi. Nel campo un soldato lo riconosce come un eroe per la storia del ponte cos\u00ec non viene pi\u00f9 trattato come un prigioniero. Leo comunque fa organizzare una fuga di massa ma evita il peggio grazie alla dichiarazione di fine delle ostilit\u00e0. Pu\u00f2 tornare quindi da Gemma che per\u00f2 ha conosciuto il vero Leo delle lettere e sta organizzando il matrimonio con lui. In tempo di pace la ricerca di un lavoro non \u00e8 poi cos\u00ec semplice, l'unica proposta interessante prevede una nuova divisa, quella di vigile del fuoco, ma in questo modo ha modo di incontrare una balia, sua grande passione.\nProduzione.\nRegia.\nSi tratta della seconda collaborazione tra il regista Carlo Borghesio e l'attore Macario, la prima \u00e8 avvenuta nel 1941 con il film \"Il vagabondo\".\nCast.\nIl cast \u00e8 ricco di personaggi molto noti al pubblico italiano dell'epoca: oltre al protagonista Macario \u00e8 da segnalare la presenza di Carlo Campanini (che gi\u00e0 aveva lavorato con il comico torinese in \"Lo vedi come sei... lo vedi come sei?\" nel 1939), Nando Bruno, Vera Carmi e Folco Lulli; quest'ultimo pi\u00f9 di tutti aveva vissuto la guerra in modo attivo essendo stato prima un militare dell'esercito e poi, dopo aver maturato idee antifasciste, un partigiano.\nDistribuzione.\nIl film venne distribuito nelle sale cinematografiche italiane nel dicembre del 1947.\nData di uscita.\nLe date di uscita internazionali nel corso degli anni sono state:\nAccoglienza.\nIncassi.\nIl film \u00e8 stato campione di incassi della stagione cinematografica italiana di quell'anno."}
{"id": "1481986", "revid": "1305772", "url": "https://it.wikipedia.org/wiki?curid=1481986", "title": "Co\u021bofenii din Dos", "text": "Co\u021bofenii din Dos \u00e8 un comune della Romania di 2.511 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 3 villaggi: Co\u021bofenii din Dos, Mih\u0103i\u021ba, Potmel\u021bu."}
{"id": "1481989", "revid": "287204", "url": "https://it.wikipedia.org/wiki?curid=1481989", "title": "Cotofenii din Dos", "text": ""}
{"id": "1481991", "revid": "79968", "url": "https://it.wikipedia.org/wiki?curid=1481991", "title": "Panca-mahabhutani", "text": "Nell'induismo i Pancha-mahabhutani (o panca-mahabhuta) sono i 5 elementi costitutivi dell'aspetto pi\u00f9 grossolano della materia. \nEssi sono 5:\nCome detto sono il mezzo attraverso cui si realizza la materia partendo dalle energie sottili (panca-tanmatra), si originano a cascata dal primo, l'etere che \u00e8 l'unico tra i mahabhuta ad avere connotazione materiale seppur sottile, fino alla terra, prodotto ultimo. \nQuesto schema di creazione a cascata si evince anche dalle qualit\u00e0 (gurvadi-guna) ad essi collegate:"}
{"id": "1481993", "revid": "767487", "url": "https://it.wikipedia.org/wiki?curid=1481993", "title": "Co\u021bofenii din Fa\u021b\u0103", "text": "Co\u021bofenii din Fa\u021b\u0103 \u00e8 un comune della Romania di 1.926 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Beharca e Co\u021bofenii din Fa\u021b\u0103."}
{"id": "1481995", "revid": "287204", "url": "https://it.wikipedia.org/wiki?curid=1481995", "title": "Cotofenii din Fata", "text": ""}
{"id": "1481996", "revid": "2184720", "url": "https://it.wikipedia.org/wiki?curid=1481996", "title": "Come mai (883)", "text": "Come mai \u00e8 il terzo singolo estratto dal secondo album degli 883, \"Nord sud ovest est\", uscito nel 1993.\nIl brano, rimasto per molte settimane al primo posto della classifica di vendita, \u00e8 uno dei pi\u00f9 conosciuti della band degli anni novanta insieme ai singoli precedenti \"Sei un mito\" e \"Nord sud ovest est\".\nIl brano \u00e8 stato riproposto anche in \"Remix '94\", \"Gli anni\", \"Mille grazie\", \"Love/Life\", \"TuttoMax\" e \"Max Live 2008,\" \"Max 20\" (reinterpretata insieme a Claudio Baglioni) e \"Le canzoni alla radio\".\nLa canzone.\n\u00c8 una delle poche tracce melodiche in un album in cui prevalevano pezzi per lo pi\u00f9 rockeggianti.\nDi questa canzone sono stati fatti due video: il primo \u00e8 composto pi\u00f9 che altro da immagini di backstage del video di \"Nord sud ovest est\". Il secondo nacque sull'onda del successo della versione in coppia con Fiorello che imitava nell'ordine Enrico Ruggeri, Vasco Rossi, Francesco Guccini, Claudio Baglioni e Franco Battiato; l'ambientazione \u00e8 il compleanno di Mauro Repetto.\nIl brano, proposto dallo stesso Fiorello con il duo, vinse il Festival italiano 1993, oltre ad arrivare secondo nella classifica dei singoli pi\u00f9 venduti in Italia nel 1994.\nAlcuni anni dopo viene pubblicata la versione in spagnolo, \"Quien seras\". Il remix di questo brano contenuto nel \"Remix '94\" \u00e8 stato inoltre usato come sigla di apertura del Festivalbar 1994.\nNel 2020 partecipa al concorso radiofonico \"I Love My Radio\", a cui hanno preso parte in totale 45 canzoni.\nCuriosit\u00e0.\nIn una intervista radiofonica a Radio Deejay, Max Pezzali rivel\u00f2 di aver scritto la canzone per Massimo Ranieri."}
{"id": "1482000", "revid": "921573", "url": "https://it.wikipedia.org/wiki?curid=1482000", "title": "Sara Ricci", "text": "Biografia.\nDai 14 ai 21 anni studia danza, poi recitazione presso la scuola teatrale \"La scaletta\". Inoltre partecipa a diversi stage, tra cui quelli di Peter Brook e del Living Theatre.\nComincia a recitare in spettacoli teatrali d'avanguardia come \"Le notti bianche\" (1990/91) e \"L'uomo che scopre la verit\u00e0\" (1992/93), per la regia di Jean Paul Denizon, e successivamente anche in testi classici come la tragedia di Euripide \"Le troiane\", rappresentata nel 1993 al Teatro Nuovo di Roma.\nTra i suoi lavori sul grande schermo: \"Al di l\u00e0 delle nuvole\" (1995), diretto da Michelangelo Antonioni e Wim Wenders, \"Cosa c'entra con l'amore\" di Marco Speroni e \"Fratelli coltelli\" di Maurizio Ponzi, entrambi del 1997.\nNel 2003 posa senza veli per il calendario del mensile \"Maxim\" insieme al fidanzato dell'epoca Beppe Convertini.\nRaggiunge la popolarit\u00e0 grazie alla soap opera di Canale 5, \"Vivere\", dove \u00e8 protagonista con il ruolo di \"Adriana Gherardi\", interpretato dal 1999 al 2002 e poi dal 2004 al 2007."}
{"id": "1482001", "revid": "767487", "url": "https://it.wikipedia.org/wiki?curid=1482001", "title": "L'isola del sogno", "text": "L'isola del sogno \u00e8 un film del 1947 diretto da Ernesto Remani. Il cast conta, tra gli altri, Guglielmo Barnab\u00f2, Carlo Campanini, Silvana Jachino, Carlo Lombardi, Flora Marino, Clelia Matania e Giacomo Rondinella.\nTrama.\nUn compositore, Giorgio Nardi, sta lavorando alla realizzazione di una nuova rivista teatrale chiamata \"L'isola del sogno\" ma, a causa del rumore e del caos della citt\u00e0 di Napoli, non riesce a concentrarsi e portare avanti il suo progetto. Cos\u00ec il suo impresario, Cerboni, lo manda a Capri insieme al suo caro amico, il tenore Gianni.\nPer evitare ogni possibile distrazione, l'impresario decide di non dargli alcun anticipo ed i due, per poter andare avanti ed avere qualche soldo, saranno costretti a farsi scritturare dall'Hotel Miramare, Giorgio come direttore d'orchestra e Gianni come cantante. In questa occasione, conoscono e si innamorano di due ragazze: il primo frequenta la giovane proprietaria dell'albergo, mentre il secondo incomincia una relazione con la figlia di un ricco industriale, il quale cerca inizialmente di ostacolare la loro storia ma poi, avendo compreso le buone intenzioni del cantante, acconsentir\u00e0 alle nozze ."}
{"id": "1482002", "revid": "110157", "url": "https://it.wikipedia.org/wiki?curid=1482002", "title": "Dane\u021bi", "text": "Dane\u021bi \u00e8 un comune della Romania di 6.784 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 4 villaggi: Brabe\u021bi, Brani\u0219te, Dane\u021bi, Locusteni."}
{"id": "1482003", "revid": "287204", "url": "https://it.wikipedia.org/wiki?curid=1482003", "title": "Daneti", "text": ""}
{"id": "1482004", "revid": "118031", "url": "https://it.wikipedia.org/wiki?curid=1482004", "title": "Aporema", "text": ""}
{"id": "1482006", "revid": "38120", "url": "https://it.wikipedia.org/wiki?curid=1482006", "title": "Gy\u0151ri ETO Futsal Club", "text": "La societ\u00e0 Gy\u0151ri ETO Futsal Club \u00e8 stato un club ungherese di calcio a 5 con sede ad Gy\u0151r. Nel 2018, a sorpresa, raggiunge la sua prima storica qualificazione alla final four di Coppa UEFA, ma lo stesso anno cessa l'attivit\u00e0."}
{"id": "1482007", "revid": "210513", "url": "https://it.wikipedia.org/wiki?curid=1482007", "title": "Opel Laubfrosch", "text": ""}
{"id": "1482008", "revid": "287204", "url": "https://it.wikipedia.org/wiki?curid=1482008", "title": "Aramis Sportegyes\u00fclet", "text": "LAramis Sportegyes\u00fclet, o semplicemente Aramis, \u00e8 una squadra ungherese di calcio a 5 con sede a Buda\u00f6rs.\nStoria.\nFondato nel 1978, l'Aramis \u00e8 una delle pi\u00f9 prestigiose societ\u00e0 ungheresi, avendo vinto tre campionati nazionali (1997-98, 1999-00 e 2004-05) e cinque coppe nazionali (1995, 1998-99, 1999-00, 2004-05, 2007-08). Nella stagione 2005-06 ha debuttato nella Coppa UEFA, venendo eliminata al primo turno."}
{"id": "1482009", "revid": "1543377", "url": "https://it.wikipedia.org/wiki?curid=1482009", "title": "Els\u0151 Beton Szeged", "text": "La societ\u00e0 Els\u0151 Beton Szeged \u00e8 un club ungherese di calcio a 5 con sede a Seghedino. Nella stagione 2007-2008 disputa la massima divisione del Campionato ungherese di calcio a 5, chiamata \"NB I\"."}
{"id": "1482011", "revid": "767487", "url": "https://it.wikipedia.org/wiki?curid=1482011", "title": "Desa", "text": "Desa \u00e8 un comune della Romania di 4.912 abitanti, ubicato nel distretto di Dolj, nella regione storica dell'Oltenia."}
{"id": "1482016", "revid": "2210384", "url": "https://it.wikipedia.org/wiki?curid=1482016", "title": "Duque de Caxias Futebol Clube", "text": "Il Duque de Caxias Futebol Clube, noto anche semplicemente come Duque de Caxias, \u00e8 una societ\u00e0 calcistica brasiliana con sede nella citt\u00e0 di Duque de Caxias, nello stato di Rio de Janeiro.\nStoria.\nIl Tamoio Futebol Clube \u00e8 stato fondato il 22 febbraio 1957, a Xer\u00e9m, un distretto di Duque de Caxias, dagli sportivi locali.\nL'8 marzo 2005, il sindaco di Duque de Caxias, Washington Reis, ha rifondato il Tamoio Futebol Clube con il nome di Duque de Caxias Futebol Clube, con lo scopo di aumentare la visibilit\u00e0 del club.\nNel 2008, il Duque de Caxias ha terminato al 4\u00ba posto nel Campeonato Brasileiro S\u00e9rie C dello stesso anno, ottenendo la promozione nel Campeonato Brasileiro S\u00e9rie B 2009."}
{"id": "1482019", "revid": "149485", "url": "https://it.wikipedia.org/wiki?curid=1482019", "title": "Ferencv\u00e1rosi Torna Club (calcio a 5)", "text": "Il Ferencv\u00e1rosi Torna Club \u00e8 un club ungherese di calcio a 5 con sede a Budapest, fa parte della omonima societ\u00e0 calcistica Ferencavarosi TC. Nella stagione 2007/2008 disputa la massima divisione del Campionato ungherese di calcio a 5, chiamata \"NB I\", si tratta della prima stagione nella massima serie per il club della capitale guidato dal giocatore allenatore P\u00e9ter N\u00e9meth."}
{"id": "1482022", "revid": "729019", "url": "https://it.wikipedia.org/wiki?curid=1482022", "title": "Sirokko Futball Club", "text": "Il Sirokko Futball Club \u00e8 un club ungherese di calcio a 5 con sede ad Abony. Nella stagione 2007/2008 disputa la massima divisione del Campionato ungherese di calcio a 5, chiamata \"NB I\"."}
{"id": "1482023", "revid": "123056610", "url": "https://it.wikipedia.org/wiki?curid=1482023", "title": "Il Carabiniere (rivista)", "text": "Il Carabiniere \u00e8 il mensile istituzionale dell'Arma dei Carabinieri. Nato nel 1872, la prima serie di pubblicazioni ebbe termine nel 1894. Fu ricreato nel 1948 per sostituire la precedente pubblicazione ufficiale Il Carabiniere della Nuova Italia.\nLa Rivista \u00e8 diffusa in abbonamento per 11 numeri annui. Si tratta di un periodico di attualit\u00e0, cultura e informazione professionale che si prefigge di divulgare la conoscenza dell'Istituzione promuovendone i valori, la storia e le attivit\u00e0 anche attraverso contenuti tecnici, giuridici, storici, di cultura generale, di attualit\u00e0 e relativi a vita e attivit\u00e0 istituzionali.\nStoria.\nPrecursori.\nAltre pubblicazioni analoghe avevano preceduto quella odierna. Fino al 1934 si trattava di iniziative private:\nL'Ente Editoriale per l'Arma dei Carabinieri.\nNel novembre 1934 vede la luce il primo periodico edito direttamente dall'Arma, la \"Rivista dei Carabinieri Reali\", che termin\u00f2 la prubblicazioni nel 1943. Poi fu la volta de \"Il Carabiniere della Nuova Italia\", fino al 1947.\nIl 1\u00ba gennaio 1948, sorge per iniziativa del Comando Generale, \"Il Carabiniere\", con direttore il Capo di Stato Maggiore. \nLa Rivista dal 1975 \u00e8 pubblicata dall'\u201cEnte Editoriale per l'Arma dei Carabinieri\u201d, fondazione di diritto privato riconducibile all'Istituzione, nata per iniziativa dell'allora capo di stato maggiore Arnaldo Ferrara, la cui personalit\u00e0 giuridica \u00e8 stata riconosciuta con Decreto del presidente della Repubblica n\u00ba 1028/1975.\nLa fondazione persegue le proprie finalit\u00e0 attraverso la pubblicazione di prodotti editoriali periodici e aperiodici fra i quali, oltre alla Rivista \u201cIl Carabiniere\u201d, si annoverano il celebre Calendario storico dell'Arma dei Carabinieri e numerosi volumi di contenuto storico, iconografico, documentale dedicati all'Istituzione o a particolari Reparti, temi ed aspetti che la riguardano.\nL'Ente \u00e8 dotato di un proprio patrimonio e di autonomia finanziaria e amministrativa, e si sostiene, oltre che con la gestione del proprio patrimonio, con gli utili derivanti dallo sfruttamento e vendita dei propri prodotti editoriali, senza impegnare alcuna risorsa pubblica.\nStruttura.\nLa Rivista consiste di 130 pagine, suddivise per aree tematiche.\nFra le rubriche legate al mondo dell'Arma ci sono:\nCollaborazioni.\nLa pubblicazione da sempre vanta la collaborazione di personalit\u00e0 di spicco del giornalismo e della cultura. Fra gli altri, vi hanno scritto Indro Montanelli, Mario Cervi, Enzo Biagi, Giorgio Bocca, Arrigo Petacco, Sergio Zavoli, Luciano De Crescenzo, Giobbe Covatta, Piero Ostellino, Roberto Gervaso, Paolo Crepet, Maria Grazia Cucinotta, Melanton, Ferruccio De Bortoli, Philippe Daverio, Klaus Davi, Andrea Margelletti,Licia Col\u00f2, Nicola D'Amico, Francesco Sabatini, Rosanna Lambertucci, Valerio Staffelli, Alberto Angela, Alberto Bil\u00e0, Antonio Paolucci, Alessandro Barbano.\nIniziative speciali.\nDal 2007 al 2015 la Rivista ha bandito il concorso \"Carabinieri in Giallo\", che premiava racconti polizieschi con protagonisti uomini e donne della \"Benemerita\". Nella prima edizione la presidenza di giuria \u00e8 stata affidata a Giancarlo De Cataldo. Per il 2007 il premio \u00e8 andato al foggiano Ezio Cappa, che ha devoluto in beneficenza la relativa somma in danaro (3000 Euro). L'iniziativa \u00e8 stata realizzata in collaborazione con la Mondadori, che nel luglio 2008 ha pubblicato, nella collana dei \"Gialli,\" la prima antologia con i 13 migliori racconti dell'edizione 2007. Il volume, anch'esso chiamato \"Carabinieri in Giallo,\" ha un'Introduzione dell'allora Direttore responsabile della Rivista, Roberto Riccardi, una Prefazione di Laura Toscano (componente della giuria, autrice de \"Il maresciallo Rocca\") e le Conclusioni di Giancarlo De Cataldo. \nDal 2017 la Rivista \u00e8 tornata a bandire alcune Borse di Studio dedicate agli Abbonati e ai loro figli che si siano distinti negli studi, dalla Scuola Secondaria di 1\u00ba grado all'Universit\u00e0. \nNegli anni 2017 e 2018 sono stati pubblicati alcuni Supplementi allegati alla Rivista: \"L'impegno internazionale dell'Arma\" (Luglio 2017); \"Truffe agli anziani. I consigli dell'Arma\" (dicembre 2017); \"A tutela dei consumatori. I consigli dell'Arma\" (Giugno 2018); \"I settant'anni dell'ONAOMAC\" (Novembre 2018). Risale invece a Dicembre 2020 l'inserto intitolato \"Da vent'anni in uniforme\", dedicato al ventennale della presenza femminile nell'Arma."}
{"id": "1482025", "revid": "339392", "url": "https://it.wikipedia.org/wiki?curid=1482025", "title": "CSI Las Vegas", "text": ""}
{"id": "1482026", "revid": "666668", "url": "https://it.wikipedia.org/wiki?curid=1482026", "title": "Rubeola Football Club", "text": "Il Rubeola Football Club \u00e8 una societ\u00e0 ungherese di calcio a 5 con sede a Cs\u00f6m\u00f6r. \nStoria.\nNella stagione 2007-08 disputa la massima divisione del Campionato ungherese di calcio a 5, chiamata \"NB I\". La societ\u00e0 ha avuto come migliore stagione il campionato 2003-04 quando si \u00e8 aggiudicata sia il titolo di campione ungherese che la Coppa nazionale. L'anno successivo ha partecipato alla Coppa UEFA per la prima volta nella sua storia, venendo eliminata al primo turno nel girone 8 giungendo alle spalle degli ucraini del ."}
{"id": "1482029", "revid": "729019", "url": "https://it.wikipedia.org/wiki?curid=1482029", "title": "Legrand-MetalCom-Szentes", "text": "Il Legrand-MetalCom-Szentes \u00e8 un club ungherese di calcio a 5 con sede a Szentes. Nella stagione 2007/2008 disputa la massima divisione del Campionato ungherese di calcio a 5, chiamata \"NB I\"."}
{"id": "1482030", "revid": "110157", "url": "https://it.wikipedia.org/wiki?curid=1482030", "title": "La Nuova Italia", "text": "La Nuova Italia fu una casa editrice italiana attiva dal 1926 al 1998.\nStoria.\nLa Nuova Italia fu fondata a Venezia nel 1926 da Elda Bossi e dal marito Giuseppe Maranini. Dopo una breve parentesi a Perugia si trasfer\u00ec nel 1930, sotto la direzione di Ernesto Codignola, a Firenze. Nel capoluogo toscano ebbe sede, dal 1958, in piazza Indipendenza al numero 29. Nel 1972 si trasfer\u00ec nel palazzo appositamente commissionato all'architetto Edoardo Detti in via Antonio Giacomini. Guidata successivamente dal figlio Tristano, dopo la morte di lui, avvenuta nel 1981, e il passaggio dell'azienda ai figli, la casa editrice entr\u00f2 in crisi e venne ceduta, tra il 1996 e il 1998, al gruppo Rizzoli Corriere della Sera (RCS).\nLa Direzione dell'azienda, oltre alla scelta della linea editoriale, fu sempre attenta all'innovazione tecnologica e il suo Centro EDP \u00e8 stato uno dei pi\u00f9 avanzati, per il suo tempo, sotto la guida del fiorentino Alessandro Rizzotti.\nIl \"logo\" della casa editrice \u00e8 composto da un \"grillo\" (o \"grylloi\"), figura fantastica e grottesca di un uomo formato dalla testa posta direttamente sulle gambe, presente, ad esempio, nella pittura di Hieronymus Bosch.\nPubblicazioni.\nAlcuni titoli delle sue pubblicazioni furono: \"Il Ponte\", rivista mensile di politica e letteratura, fondata da Piero Calamandrei e altri intellettuali nell'aprile 1945 a Firenze, per studiare e approfondire il pensiero culturale, all'indomani della vicenda bellica italiana. \"Il Ponte\" fu diretto da Enzo Enriques Agnoletti e Corrado Tumiati, con Giuseppe Favati segretario di redazione. Piero Calamandrei scrisse per questa rivista alcuni articoli, negli anni dal 1945 al 1947.\nDe \"Il Ponte\" faceva parte la collana \"Quaderni del Ponte\" e alcuni titoli di essi furono: \"Diplomazia clandestina\" (1955) di Emilio Lussu; \"La libert\u00e0 religiosa in Italia\" (1956) di Aldo Capitini, Cesare Magni, Lamberto Borghi, Giorgio Peyrot; \"Memorie partigiane\" (1957) di Nardo Dunchi; \"La guerra finisce la guerra continua\" (1957), di Maria Luigia Guaita; \"Lettere ad Ernesto\" (1958) di Elide Rossi; \"Ricordi dei fratelli Rosselli\" di Alessandro Levi; \"Gaetano Salvemini nel cinquantennio liberale\" di Enzo Tagliacozzo, saggio che espone la vita e il pensiero di Salvemini, storico, educatore, scrittore politico, uomo d'azione, fino all'avvento del fascismo; \"La Resistenza a Firenze\" (1961) di Carlo Francovich.\n\"Scuola e citt\u00e0\" fu una rivista mensile di problemi educativi e di politica scolastica che ebbe come primo direttore Ernesto Codignola (1950) e successivamente Lamberto Borghi. La \"Rivista critica di storia della filosofia\" aveva una pubblicazione trimestrale, il suo comitato direttivo era formato da Mario Dal Pra, Eugenio Garin, Giulio Preti; la \"Rivista geografica italiana\", trimestrale di studi geografici, era diretta da Roberto Almagi\u00e0 e Aldo Sestini, poi da Aldo Sestini, Bruno Nice e Giuseppe Barbieri; \"Tempi moderni dell'economia, della politica e della cultura\", (1958), mensile, trattava argomenti di sociologia e di politica, sotto la direzione di Fabrizio Onofri; \"Cooperazione educativa\", diretta da Giuseppe Tamagnini, si occupava del lavoro degli insegnanti; \"Il sedicesimo, bollettino bibliografico trimestrale delle Edizioni La Nuova Italia\" era inviato gratuitamente a chi ne avesse fatto richiesta. Altre riviste furono: \"Il Ponte+l'Astrolabio\" (quest'ultimo diretto da Ferruccio Parri); la \"Rivista storica del socialismo\" (1958), con direttore Luigi Cortesi.\nDal 1969 al 1983 pubblic\u00f2 la rivista \"Conoscenza Religiosa\", diretta da El\u00e9mire Zolla. Vi collaborarono intellettuali e scrittori come Abraham Joshua Heschel, Jean Servier, Henry Corbin, Cristina Campo, Quirino Principe, Guido Ceronetti, Pietro Citati, Sergio Quinzio, Margarete Riemschneider, Jorge Luis Borges, Hossein Nasr, Leo Schaya, Eugenio Montale, Giuseppe Sermonti e Rosario Assunto. Vi furono pubblicati anche saggi di Marcel Griaule.\nLa Casa Editrice pubblic\u00f2 in lingua inglese \"Diogenes\" di Roger Caillois, che si occupava dei progressi raggiunti nel campo delle scienze umanistiche; \"Politica e mezzogiorno\", sotto la direzione di Beniamino Finocchiaro dal 1973 al 1982; \"Angelus Novus\" (1964) a cura di Massimo Cacciari e Cesare De Michelis, riguardante i problemi di cultura letteraria; \"Archivio per l'antropologia e la etnologia\" di Alberto Marzi.\nEdite da La Nuova Italia furono: \"Il pensiero classico\", con il libro \"La comprensione del soggetto umano nell'antichit\u00e0 classica\" (1967), di Rodolfo Mondolfo, opera che studia i filosofi, i poeti e i moralisti greci e romani, le cui idee caratterizzarono il pensiero moderno; \"I pensatori del nostro tempo\", comprendente \"Natura e condotta dell'uomo\" (1922) di John Dewey, che esamina i rapporti tra natura umana e ambiente sociale e \"Solone\" (1958) di Agostino Masaracchia, con un'analisi delle idee religiose, morali e politiche di Solone, insieme allo studio della sua personalit\u00e0 e della sua cultura letteraria ad Atene.\nNella collana \"Problemi di psicologia\" si trova \"L'esplorazione del carattere del fanciullo\" (1958) di Ernst Boesch; \"Giudizio e ragionamento nel bambino\" (1924), classico di psicologia di Jean Piaget, il libro \"Questiones de iuris subtilitatibus\", a cura di Ginevra Zanetti, opera della scuola irneriana composta tra il 1125 e il 1137, inserita nella \"Biblioteca di studi Superiori\" n.XVI, Sezione Giuridica, testi medioevali a cura di Francesco Calasso.\nNel gennaio 1967 la casa editrice inizi\u00f2 la pubblicazione della collana diretta da Franco Mollia \"Il Castoro\", che mensilmente si occupava di uno scrittore italiano o straniero. Il primo titolo di questa collana fu \"Cassola\" di Rodolfo Macchioni Jodi, libro finito di stampare nella tipografia Giuntina in Firenze, nel febbraio 1967.\nDal 1974 al 1993 la casa editrice realizz\u00f2 una collana di monografie dedicate a registi cinematografici chiamata \"Il Castoro Cinema\"."}
{"id": "1482031", "revid": "287204", "url": "https://it.wikipedia.org/wiki?curid=1482031", "title": "G\u00f6d\u00f6ll\u0151i Futsal Klub", "text": "Il G\u00f6d\u00f6ll\u0151i FK (o G\u00f6d\u00f6ll\u0151i Bik\u00e1k) \u00e8 un club ungherese di calcio a 5 con sede a G\u00f6d\u00f6ll\u0151. Tra i pi\u00f9 significativi delle ultime stagioni per quanto riguarda il panorama del futsal ungherese. Nella stagione 2007/2008 disputa la massima divisione del Campionato ungherese di calcio a 5, chiamata \"NB I\".\nIl G\u00f6d\u00f6ll\u0151 ha vinto le ultime due edizioni di Campionato e Coppa (2006 e 2007) qualificandosi per due tornate di UEFA Futsal Cup: nel 2007 \u00e8 giunto all'Elite Round ma \u00e8 stato eliminato nel Girone D, mentre nella stagione 2007/2008 ha lasciato il passo al Forcom Anversa ed ai macedoni del KMF Municipium."}
{"id": "1482032", "revid": "1857272", "url": "https://it.wikipedia.org/wiki?curid=1482032", "title": "Mezei-Vill Futsal Club", "text": "Il Mezei-Vill Futsal Club, noto semplicemente come MVFC, \u00e8 una squadra ungherese di calcio a 5 con sede a Beretty\u00f3\u00fajfalu. \nStoria.\nNella stagione 2008-09 disputa la massima divisione del Campionato ungherese di calcio a 5, chiamata \"NB I\", di cui \u00e8 campione uscente avendo vinto il suo secondo titolo consecutivo al termine del campionato 2008-2009."}
{"id": "1482033", "revid": "767487", "url": "https://it.wikipedia.org/wiki?curid=1482033", "title": "Scanners", "text": "Scanners \u00e8 un film del 1981 scritto e diretto da David Cronenberg. Nel film, che ha come protagonisti Jennifer O'Neill, Stephen Lack e Patrick McGoohan, gli \"scanner\" sono persone con poteri telepatici e telecinetici che vengono ricercate dalla ConSec, un fornitore di armi e sistemi di sicurezza. La trama ruota attorno al tentativo di Darryl Revok (Michael Ironside), uno scanner rinnegato, di ingaggiare una guerra contro la ConSec. Un altro scanner, Cameron Vale (Lack), viene inviato dalla ConSec a fermare Revok. Distribuito negli Stati Uniti il 14 gennaio 1981 dalla Embassy Pictures, il film ha avuto due sequel (\"Scanners 2 - Il nuovo ordine\" nel 1991 e \"Scanners 3\" nel 1992) e due spin-off (\"Scanner Cop\" nel 1994 e \"Scanner Cop II\" nel 1995), tutti prodotti senza il coinvolgimento di Cronenberg.\nTrama.\nUn uomo trasandato, Cameron Vale, entra in un fast food. Mentre mangia gli avanzi di un hot dog, viene osservato da due donne, appartenenti alla middle class. Una delle due manifesta all'amica il disprezzo che prova per l'uomo dicendo: \"Ma come fa un uomo a ridursi in quelle condizioni? Non mi fa pena, mi fa solo schifo\". A questo punto l'uomo comincia a fissare intensamente la donna, che ha un improvviso e violentissimo attacco epilettico. L'uomo cerca di scappare, ma viene inseguito da due uomini che lo colpiscono con un dardo alla mano e, privo di sensi, lo afferrano e lo trascinano via.\nL'uomo, disteso su un letto, viene svegliato dal dottor Paul Ruth, che gli dice che \u00e8 uno \"scanner\", un individuo dotato di enormi poteri telepatici. In seguito gli propone un esperimento. Diverse persone entrano nella stanza e la sua mente si riempie di tantissime voci, che gli causano un fastidio insopportabile. Il dottor Ruth, visto l'esito dell'esperimento, gli inietta una dose di calmante.\nIn una sala da conferenze, un oratore promette un esperimento eccezionale di telepatia e chiede un volontario che possa collaborare con lui. Si alza quindi uno sconosciuto con una cicatrice rotonda tra le sopracciglia, che si siede al banco dell'oratore. Iniziato l'esperimento, l'oratore inizia a dare segni di sconforto e poi pare colto da forti spasmi ma gli spettatori presenti, bench\u00e9 visibilmente preoccupati, credono che questo possa essere un effetto collaterale della telepatia e non intervengono. All'improvviso, tuttavia, la testa dell'oratore esplode; l'altro telepata, uno scanner, cerca di allontanarsi nel panico e nel terrore generali ma viene inseguito da alcuni addetti alla sicurezza, che lo immobilizzano e lo portano via. Un medico tenta di fargli una puntura che dovrebbe annullarne temporaneamente i poteri ma, per intervento telepatico dello stesso scanner, finisce per iniettarla a se stesso. Lo scanner, ancora completamente libero di utilizzare i propri poteri, mentre viene portato via in auto dagli ignari addetti ne manovra le menti e provoca la morte di due di loro in un incidente stradale, poi ne costringe un altro ad un omicidio/suicidio. Lo scanner, Darryl Revok, \u00e8 di nuovo libero.\nIntanto, nella multinazionale \"ConSec\", alcuni dirigenti che avevano dato il via agli esperimenti sugli scanner cercano di fare il punto della situazione. Il responsabile della sicurezza, Braedon Keller, suggerisce di interrompere le relazioni con gli scanner, ma il dottor Ruth avverte che esiste una potente organizzazione rivale di scanner, capitanata da Darryl Revok, che va fermata. Per distruggerla propone quindi di infiltrare un nuovo scanner, Cameron Vale, che provveder\u00e0 ad addestrare. La ConSec acconsente e il dottor Ruth permette anche a Keller di osservare, mediante alcune telecamere, il loro incontro. Ruth illustra a Cameron un farmaco, l'\"Ephemerol\", capace di prevenire il flusso della telepatia. In seguito gli mostra alcuni vecchi filmati di Revok, nei quali lo scanner presenta un buco in fronte, procurato \"per fare uscire le voci\".\nDopo aver sperimentato le proprie forze telepatiche con un maestro di yoga, Cameron si sente finalmente sicuro dei suoi poteri e accetta di collaborare con Ruth. Intanto Keller passa tutte le informazioni riguardanti i piani di Ruth a Revok.\nIl dottor Ruth mostra a Cameron alcune foto di Benjamin Pierce, un artista moderno, l'unico scanner conosciuto che non ha accettato di passare nell'organizzazione di Revok, e manda lo scanner a cercarlo per parlare con lui. Ad una mostra d'arte, Cameron scopre l'indirizzo dell'artista leggendo nel pensiero dell'organizzatore e vi si reca. Tuttavia, mentre sta parlando con Pierce, sopraggiungono uomini armati che uccidono Pierce. Cameron riesce ad ucciderli utilizzando i poteri telepatici.\nCameron, in seguito, entra in contatto con un gruppo di scanner dopo aver conosciuto una di loro, Kim Obrist, alla mostra. Lo scanner propone alla donna di allearsi con lui per contrastare i piani di Revok. Lei, sebbene sia incerta, lo segue. I due trovano il laboratorio chimico, posto nella Biocarbon Amalgamate, dove Revok produce l'Ephemerol e scoprono che l'intero programma fa capo alla ConSec. Keller, scoperto, rinchiude Kim in una stanza e la interroga: mentre si accinge a spararle, la forza telepatica della donna riesce a impedirglielo. Intanto Cameron riferisce le proprie scoperte a Ruth. Vale riesce a leggere nel computer l'intero piano di Revok, d'accordo con Keller e la ConSec: iniettare Ephemerol alle donne incinte per produrre una nuova generazione di scanner. Ruth viene ucciso da Keller, che muore a sua volta in seguito allo scoppio del computer provocato da Cameron.\nRevok, nel suo ufficio, rivela a Cameron la verit\u00e0: sono entrambi figli del dottor Ruth, quindi fratelli. Revok invita il fratello ad unirsi a lui nel progetto di conquista del mondo: essi potranno infatti godere di un potere pressoch\u00e9 illimitato, con schiere di scanner ai loro ordini. Tuttavia Cameron si oppone e colpisce Revok al volto con un fermacarte. Furioso, Revok inizia un duello telepatico con il fratello. Entrambi i corpi si gonfiano e sanguinano, ma Cameron alla fine pare soccombere allo sconfinato potere di Revok e il suo corpo prende fuoco.\nAlla fine, entra Kim e trova il corpo di Vale incenerito. In un angolo sta un solo uomo, con il corpo di Revok e gli occhi di Vale, che annuncia: \"Sono io, Kim, Cameron. Abbiamo vinto, abbiamo vinto...\""}
{"id": "1482034", "revid": "287204", "url": "https://it.wikipedia.org/wiki?curid=1482034", "title": "\u00dajbuda Sportegyes\u00fclet", "text": "L'\u00dajbuda Sportegyes\u00fclet \u00e8 una societ\u00e0 ungherese di calcio a 5 con sede nell'omonimo distretto di Budapest. Fondata nel 2007, la squadra \u00e8 stata inserita immediatamente nella massima divisione del Campionato ungherese di calcio a 5, concluso all'ultimo posto."}
{"id": "1482035", "revid": "1543377", "url": "https://it.wikipedia.org/wiki?curid=1482035", "title": "\u00dcll\u0151 FC Cs\u0151-Montage", "text": "Il \u00dcll\u0151 FC Cs\u0151-Montage \u00e8 un club ungherese di calcio a 5 con sede a Budapest.\nStoria.\nNato nel 1994 come In Time Sport Club, ha mantenuto questa denominazione sino al termine della stagione 1997/1998, al cambio di denominazione in quello attuale, ha due anni di risultati non positivi, tornando poi a vincere tre campionati e tre coppe di seguito (2001, 2002, 2003) con la conquista delle relative Supercoppe. Questi successi gli hanno permesso di partecipare alle prime tre edizioni della UEFA Futsal Cup dove il miglior risultato \u00e8 stato proprio alla prima partecipazione quando la squadra ungherese \u00e8 giunta ai gironi di accesso alle semifinali, sopravanzata solo la Castellon e Charleroi, poi finaliste entrambe.\nNella stagione 2007/2008 disputa la massima divisione del Campionato ungherese di calcio a 5, chiamata \"NB I\"."}
{"id": "1482036", "revid": "33751", "url": "https://it.wikipedia.org/wiki?curid=1482036", "title": "Supercoppa CAF", "text": "La Supercoppa CAF (in inglese \"CAF Super Cup\"), comunemente denominata Supercoppa africana o Supercoppa d'Africa, \u00e8 una competizione calcistica di club organizzata dalla CAF, che vede in palio un trofeo da assegnarsi annualmente tra le pi\u00f9 recenti vincitrici della CAF Champions League e della Coppa della Confederazione CAF.\nStoria.\nL'idea di una Supercoppa d'Africa nacque al Tournoi de la fraternit\u00e9, ad Abidjan, nel 1982, ma la sua istituzione ufficiale risale al 1993.\nFino al 2003 vedeva affrontarsi la squadra vincitrice della Coppa dei Campioni d'Africa-CAF Champions League e la squadra vincitrice della Coppa delle Coppe d'Africa. Con la soppressione di quest'ultima competizione, nel 2004, \u00e8 subentrata la vincitrice della Coppa della Confederazione CAF, nuova manifestazione organizzata dalla CAF che ha inglobato la Coppa delle Coppe d'Africa e la Coppa CAF, sostituendole."}
{"id": "1482038", "revid": "50214831", "url": "https://it.wikipedia.org/wiki?curid=1482038", "title": "Pixous", "text": ""}
{"id": "1482040", "revid": "287204", "url": "https://it.wikipedia.org/wiki?curid=1482040", "title": "Cuauhtemoc Blanco", "text": ""}
{"id": "1482041", "revid": "4711", "url": "https://it.wikipedia.org/wiki?curid=1482041", "title": "Supercoppa africana", "text": ""}
{"id": "1482042", "revid": "4711", "url": "https://it.wikipedia.org/wiki?curid=1482042", "title": "Supercoppa Africana", "text": ""}
{"id": "1482043", "revid": "4711", "url": "https://it.wikipedia.org/wiki?curid=1482043", "title": "Coppa F\u00e9lix Houphou\u00ebt-Boigny (Africa)", "text": ""}
{"id": "1482044", "revid": "4711", "url": "https://it.wikipedia.org/wiki?curid=1482044", "title": "CAF Super Cup", "text": ""}
{"id": "1482046", "revid": "4711", "url": "https://it.wikipedia.org/wiki?curid=1482046", "title": "CAF Supercup", "text": ""}
{"id": "1482056", "revid": "1543377", "url": "https://it.wikipedia.org/wiki?curid=1482056", "title": "Serra solare", "text": "Una serra solare \u00e8 un elemento dell'architettura biocompatibile costituito da una serra vera e propria che coadiuva il riscaldamento degli edifici introitando la radiazione solare.\nCome funziona.\nRappresenta un semplice sistema di risparmio energetico nell'edilizia, ottenibile anche, nel caso di recupero edilizio, attraverso la chiusura di balconi, terrazze, logge, altane e simili.\nIl suo funzionamento \u00e8 dato da ampie superfici vetrate, che consentono ai raggi solari di penetrare all'interno del volume e di ottenere cos\u00ec un aumento del calore e dell'illuminazione naturale. In edilizia viene utilizzata per ridurre i consumi di utenza, come per i riscaldamenti, illuminazione elettrica e, in alcuni casi, anche per il contenere il consumo di metano se all'interno vi sono gli impianti di cottura. Infatti, in questa ultima ipotesi, il calore naturale pu\u00f2 essere sfruttato per induzione sugli strumenti da cucina, in quanto il calore sviluppatosi nella serra va ad aggiungersi al calore originatosi dai fornelli. Svariati, comunque, possono essere gli usi dell'energia naturale che la serra apporta, se tra la differenza della struttura con la serra e l'analoga, ma senza captazione, si delinea in ogni caso un abbassamento dei consumi energetici. \nNorme.\nL'aspetto pi\u00f9 interessante per la serra solare (che viene detta anche serra bioclimatica) \u00e8 dato dalla disciplina normativa che alcune Amministrazioni ad essa riconducono. Purtroppo, se non correttamente valutata, una serra solare pu\u00f2 essere confusa con un mero aumento di volumetria o, addirittura, in abuso edilizio soggetto alla demolizione. In questi casi bisogna distinguere che non tutte le strutture hanno la capacit\u00e0 di essere considerate delle serre captanti, ma solo quelle rivolte a sud, l\u00e0 dove, per le condizioni di irraggiamento solare, le superfici opache risultano illuminate per un apprezzabile lasso di tempo. Ci\u00f2 significa che, nell'arco di una giornata tipo, la serra deve ricevere sufficientemente sole da riscaldare gli ambienti interni, avuto riguardo al fine per il quale viene realizzata, cio\u00e8 il risparmio energetico. Da ci\u00f2 si ricava che, una serra solare, da scomputarsi dalla volumetria astrattamente realizzata, \u00e8 soltanto quella che permette ai raggi solari di penetrare e di ottenere luce e calore in maniera efficiente rispetto al fine per il quale \u00e8 preposta. Caso diverso \u00e8 per una veranda che non sfrutta a sufficienza l'irradiazione del sole (ad esempio perch\u00e9 il piano \u00e8 basso, oppure \u00e8 rivolta a nord o \u00e8 coperta dall'ombra di un altro edificio). In questa ultima ipotesi, la struttura non pu\u00f2 essere considerata una serra, proprio perch\u00e9, com'\u00e8 agevole comprendere, non si viene a creare l'effetto serra tipico della suddetta struttura, rimanendo semplicemente una veranda e come tale, soggetta ad incidere sulla cubatura.\nDal punto di vista giuridico.\nLa serra solare (e in senso ampio, tutto ci\u00f2 che comporta un risparmio energetico) \u00e8 fortemente tutelato da leggi comunitarie, nazionali e regionali. In questa ottica, gli Enti Locali hanno l'obbligo imposto dalla legge di vigilanza sulla bioedilizia, affinch\u00e9 venga sempre osservata la fattibilit\u00e0 e la conseguente realizzazione di opere che comportano un risparmio energetico; e in questa strada, molti regolamenti edilizi si stanno muovendo in senso positivo. \nI pubblici ufficiali che non vigilano affinch\u00e9 sia osservata la bioedilizia ovvero, errando, ordinano la demolizione di opere biosostenibili, rispondono in sede di contenzioso amministrativo e sono anche penalmente perseguibili. \nAi sensi dell'art. 1 della L. 10/1991, le opere di edilizia eco-sostenibile sono considerate di pubblico interesse, equiparate alle opere indifferibili ed urgenti. All'art. 123 del D.P.R. 380/2001 (derivato dall'art. 26 della predetta L. 10/1991), le opere di bioedilizia non necessitano di autorizzazione specifica, ma a semplice comunicazione di inizio lavori.\nLa normativa regionale, negli ultimi anni, si \u00e8 orientata in tal senso, con procedure pi\u00f9 snelle, volte a favorire ed incentivare (anche economicamente) l'edilizia realizzata al fine del risparmio energetico."}
{"id": "1482065", "revid": "547992", "url": "https://it.wikipedia.org/wiki?curid=1482065", "title": "Odoacre Chierico", "text": "Carriera.\nGiocatore.\nComincia a calcare i campi di Serie A nell', con cui esordisce il 26 febbraio 1978 all'Olimpico contro la , perdendo 1-0. Nel 1979 passa a vestire un'altra maglia nerazzurra, quella del , in Serie B; nella squadra del \"presidentissimo\" Romeo Anconetani vive due stagioni da protagonista con 58 presenze e 7 gol.\nNel 1981 torna nella nat\u00eca Roma, sponda giallorossa, agli ordini del \"Barone\" Nils Liedholm di cui ottiene la fiducia, pur non essendo, nonostante la posizione avanzata in campo, molto prolifico come marcatore. Nella sua prima stagione colleziona 29 presenze segnando 2 reti. Nel campionato 1982-1983, quello del secondo Scudetto romanista, gioca 16 partite segnando 2 gol, il primo a Torino contro la e l'altro al . Nelle due annate successive gioca 32 volte e segna 2 gol; da ricordare la sua prestazione nella trasferta del 4 dicembre 1983 sul campo della Juventus, quando al 44' del secondo tempo confeziona un assist memorabile, incluso pallonetto su un giocatore della difesa bianconera (Michel Platini), indirizzato al \"bomber\" Roberto Pruzzo che segna in rovesciata il definitivo 2-2.\nNell'estate 1985 passa all', dove resta per tre anni circa: i primi due in Serie A e il successivo in Serie B. Nel novembre 1988 si trasferisce al , dove gioca insieme a storici giocatori come Massimo Agostini e Adriano Piraccini, contribuendo alla permanenza in massima serie dei romagnoli nella stagione 1988-1989.\nSuccessivamente si trasferisce all' in massima serie, al Barletta fra i cadetti e al in Serie C2, dove conclude una carriera in cui ha totalizzato complessivamente 176 presenze e 10 reti in Serie A e 92 presenze e 8 reti in Serie B.\nNella stagione 1994-1995 si ciment\u00f2 con il calcio a 5, giocando insieme all'amico Sebastiano Nela nel , in Serie A.\nAllenatore.\nDopo la sua carriera da calciatore, inizia quella da allenatore, cominciando prima ad allenare nelle giovanili di piccole squadre romane e poi passando a guidare squadre dilettantistiche. Qui, inizia nell', in Serie D, per poi trasferirsi nel , sempre nella massima categoria dilettantistica.\nSuccessivamente scende ad allenare nel campionato laziale di Eccellenza, sulla panchina del , dove nella stagione 2007-2008 ottiene un discreto sesto posto che tuttavia non basta a evitargli l'esonero a fine stagione. Passato alla guida del , dopo due sconfitte consecutive in campionato viene sollevato dall'incarico.\nNel 2015 diviene collaboratore tecnico della formazione Primavera della Roma, ruolo che lascia nel 2018 per dare serenit\u00e0 al figlio appena entrato in rosa.\nFuori dal campo.\nNel 1984 assieme a Pruzzo, Carlo Ancelotti e Francesco Graziani, compagni di squadra nella Roma, partecipa nella parte di s\u00e9 stesso al film di Sergio Martino \"L'allenatore nel pallone\". Nel 2005 collabora alla miniserie televisiva \"Il Grande Torino\" della Rai, insegnando alcuni fondamentali calcistici al protagonista Giuseppe Fiorello."}
{"id": "1482079", "revid": "384895", "url": "https://it.wikipedia.org/wiki?curid=1482079", "title": "Le Mirliton", "text": "Le Mirliton era il nome di un locale per cabaret aperto nel luglio del 1885 dal cantante Aristide Bruant in boulevard Rochechouart 84, nei locali del vecchio Le Chat Noir di Parigi.\nIl locale era frequentato da un pubblico eterogeneo, divenendo poi di gran moda tra la gente del bel mondo, che si divertiva con i grossolani giochi di parole e alle irriverenti canzoni di Bruant ispirate a temi tratti dalla realt\u00e0. Tra il 1888 e il 1892 Henri de Toulouse-Lautrec frequent\u00f2 assiduamente il locale, vi espose i suoi quadri e realizz\u00f2 anche un manifesto, pubblicato nel novembre 1894 anche sull'omonimo foglio settimanale diretto dallo stesso Bruant."}
{"id": "1482080", "revid": "1522738", "url": "https://it.wikipedia.org/wiki?curid=1482080", "title": "Valtor", "text": ""}
{"id": "1482086", "revid": "76963", "url": "https://it.wikipedia.org/wiki?curid=1482086", "title": "Esperanza Aguirre", "text": "\u00c8 membro del Partito Popolare della Comunit\u00e0 di Madrid, di cui \u00e8 stata presidente. \nBiografia.\nFece parte, da giovane, del Club Liberale di Madrid, presieduto dal cattedratico di Storia delle dottrine economiche dell'universit\u00e0 Complutense di Madrid, Pedro Schwartz. Quest'ultimo fomentatore di Union Liberal era all'epoca uno dei pochi rappresentanti del liberalismo classico in Spagna, e che impuls\u00f2 l'entrata di Esperanza Aguirre in politica nel 1983. Da quel momento nella sua carriera politica, di quasi 25 anni, ha difeso posizioni liberali, nonostante non abbia mai fatto parte di partiti riconosciuti dall'Internazionale Liberale.\nDurante la transizione democratica ha militato in Union Liberal, nel Partito Liberale e dal 1987 in Alianza Popular, che cambi\u00f2 il proprio nome in Partido Popular nel 1989, di cui \u00e8 stata una delle principali esponenti.\n\u00c8 stata la prima donna a divenire ministro in un governo del Regno di Spagna, il Governo Aznar I (dell'educazione e della cultura) e la prima donna a divenire presidente del Senato (1999-2002).\nDal 2003 al 2012 \u00e8 stata presidente della Comunit\u00e0 Autonoma di Madrid.\nVita privata.\nNel 1974, Aguirre si \u00e8 sposata con Fernando Ram\u00edrez de Haro, conte di Bornos e di Murillo, Grande di Spagna. La coppia ha due figli: Fernando (nato nel 1976) e Alvaro (nato nel 1980)."}
{"id": "1482092", "revid": "125432036", "url": "https://it.wikipedia.org/wiki?curid=1482092", "title": "Marco Porcio Catone", "text": "Biografia.\nRitratto.\nPlutarco, autore delle \"Vite parallele\", d\u00e0 questo ritratto di Catone: \nOrigini familiari.\nNacque nel 234 a. C. a Tusculum, da un'antica famiglia plebea che si era fatta notare per qualche servizio militare, ma non nobilitata dal fatto di aver rifiutato le pi\u00f9 importanti cariche civili. Fu allevato, secondo la tradizione dei suoi antenati latini, perch\u00e9 divenisse agricoltore, attivit\u00e0 alla quale egli si dedic\u00f2 costantemente quando non fu impegnato nel servizio militare. Ma, avendo attirato l'attenzione di Lucio Valerio Flacco, fu condotto a Roma, e divenne successivamente questore (204), edile (199), pretore (198) e console nel 195 percorrendo tutte le tappe del \"cursus honorum\" assieme al suo vecchio protettore; nel 184 divenne infine censore.\nMarco Porcio Catone \u00e8 considerato il fondatore della \"Gens Porcia\".\nEbbe due mogli: la prima fu Licinia, una aristocratica della \"Gens Licinia\", da cui ebbe come figlio Marco Porcio Catone Liciniano; la seconda, \u00e8 Salonia, figlia di un suo liberto, sposata in tarda et\u00e0 dopo la morte di Licinia, da cui ebbe Marco Porcio Catone Saloniano, nato quando il Censore aveva 80 anni.\nCarriera politica.\nDurante i suoi primi anni di carriera si oppose all'abrogazione della lex Oppia, emanata durante la seconda guerra punica per contenere il lusso e le spese esagerate da parte delle donne. Nel 204 a.C. prest\u00f2 servizio in Africa, come questore con Scipione l'Africano ma lo abbandon\u00f2 dopo un litigio a causa di presunti sperperi. Egli comand\u00f2 invece in Sardegna, dove per la prima volta mostr\u00f2 la sua rigidissima moralit\u00e0 pubblica, e in Spagna, che egli assoggett\u00f2 spietatamente, guadagnando di conseguenza la fama di trionfatore (194).\nNel 191 a.C. ricopr\u00ec il ruolo di tribuno militare nell'esercito di Manio Acilio Glabrione nella guerra contro Antioco III il Grande di Siria, gioc\u00f2 un ruolo importante nella battaglia delle Termopili e attaccando alle spalle Antioco permise la vittoria dei romani, che segn\u00f2 la fine dell'invasione seleucide della Grecia. Nel 189 a.C. condusse un processo sia contro Scipione l'Africano sia contro il fratello Scipione l'Asiatico, accusandoli di aver concesso dei favori personali al re di Siria Antioco III e di aver dissipato il tesoro dello Stato. Il caso degli Scipioni consiste in uno dei pi\u00f9 grandi scandali della Repubblica Romana, considerando che, soprattutto Scipione L'Africano, era considerato l'eroe della Seconda Guerra Punica.\nOpera pubblica.\nLa sua reputazione di soldato era quindi consolidata; da quel momento in poi egli prefer\u00ec servire lo stato a casa, esaminando la condotta morale dei candidati alle cariche pubbliche e dei generali sul campo. Pur non essendo egli personalmente coinvolto nel processo per corruzione contro gli Scipioni (l'Africano e l'Asiatico), fu tuttavia lo spirito che anim\u00f2 l'attacco contro di loro. Persino Scipione l'Africano, che si rifiut\u00f2 di rispondere all'accusa, affermando solo: \"Romani, questo \u00e8 il giorno in cui io sconfissi Annibale\", venendo assolto per acclamazione, trov\u00f2 necessario ritirarsi, auto-esiliandosi, nella sua villa a Liternum. L'ostilit\u00e0 di Porcio Catone risaliva alla campagna d'Africa quando discusse con Scipione per l'eccessiva distribuzione del bottino tra le truppe, e la vita sfarzosa e stravagante che quest'ultimo conduceva.\nCensore.\nAl secondo tentativo, nel 184, egli fu eletto censore ed esercit\u00f2 questa carica per quattro anni cos\u00ec bene che gli venne assegnato il soprannome di Censore (anche per il suo carattere severo, per il suo austero moralismo e per l'asprezza delle critiche rivolte da lui contro ogni indizio di corruzione delle antiche virt\u00f9 romane).\n\"Contro l'ellenismo\".\nCatone si oppose inoltre all'ellenizzazione, ossia il diffondersi della cultura ellenistica, che egli riteneva minacciasse di distruggere la sobriet\u00e0 dei costumi del vero romano, sostituendo l'idea di collettivit\u00e0 con l'esaltazione del singolo individuo. Fu nell'esercizio della carica di censore che questa sua determinazione fu pi\u00f9 duramente esibita e ovviamente il motivo dal quale gli deriv\u00f2 il suo celebre soprannome. Revision\u00f2 con inflessibile severit\u00e0 la lista dei senatori e degli equites, cacciando da ogni ordine coloro che riteneva indegni, sia per quanto riguarda la moralit\u00e0, che per la mancanza dei requisiti economici previsti. L'espulsione di Lucio Quinzio Flaminino per ingiustificata crudelt\u00e0, fu un esempio della sua rigida giustizia.\n\"Contro il lusso\".\nLa sua lotta contro il lusso fu assai serrata. Impose una pesante tassa sugli abiti e gli ornamenti personali, specialmente delle donne, e sui giovani schiavi comprati come concubini o favoriti domestici (leggi sumptuariae). Nel 181 a.C. appoggi\u00f2 la \"lex Orchia\" (secondo altri egli prima si oppose alla sua introduzione, e successivamente alla sua abrogazione), la quale prescriveva un limite al numero di ospiti in un ricevimento, e nel 169 a.C. la \"lex Voconia\", uno dei provvedimenti che miravano a impedire l'accumulo di un'eccessiva ricchezza nelle mani delle donne. Con le donne di casa, mogli, figlie o schiave, fu assai severo, fino a sfiorare talvolta la tirannia; una delle cause di dissenso con gli Scipioni, era proprio la libert\u00e0 e il lusso che questi concedevano alle loro donne.\nNei confronti delle donne in realt\u00e0 Catone appare quasi un nemico, penalizzandole in ogni modo: ne limit\u00f2 il lusso degli abiti e dei gioielli, si oppose al possesso da parte della donna di denaro e ricchezza, sempre in difesa dei valori morali della Repubblica.\n\"Contro i Baccanali\".\nFu assai disgustato, assieme a molti altri dei romani pi\u00f9 conservatori, dalla diffusione dei riti misterici dei Baccanali, che egli attribu\u00ec all'influenza negativa dei costumi greci; perci\u00f2 sollecit\u00f2 con veemenza l'espulsione dei filosofi greci (Carneade, Diogene lo Stoico e Critolao), che erano giunti come ambasciatori da Atene, sulla base della pericolosa influenza delle idee diffuse da costoro.\n\"Contro i medici\".\nCatone provava ripugnanza per i medici, che erano principalmente greci. Ottenne il rilascio di Polibio, lo storico, e dei suoi compagni prigionieri, chiedendo sprezzante se il Senato non avesse niente di pi\u00f9 importante da discutere del fatto che qualche greco dovesse morire a Roma o nella sua terra. Era quasi ottantenne quando, secondo quanto dicono le fonti biografiche, ebbe il suo primo contatto con la letteratura greca; anche se, dopo aver esaminato i suoi scritti, \u00e8 verosimile ritenere che possa aver avuto un contatto con le opere greche per gran parte della sua vita.\n\"Contro Cartagine\".\nIl suo ultimo impegno pubblico fu di spronare i suoi compatrioti verso la terza guerra punica e la distruzione di Cartagine. Nel 157 a.C. fu uno dei delegati mandati a Cartagine per arbitrare tra i cartaginesi e Massinissa, re di Numidia. La missione fu fallimentare e i commissari ritornarono a casa. Ma Porcio Catone fu colpito dalle prove della prosperit\u00e0 dei cartaginesi a tal punto da convincerlo che la sicurezza di Roma dipendesse dalla distruzione totale di Cartagine. Da quel momento egli continu\u00f2 a ripetere in Senato: \u00ab\"Ceterum censeo Carthaginem delendam esse.\"\u00bb (\"Per il resto ritengo che Cartagine debba essere distrutta.\"). \u00c8 noto che egli ripeteva ci\u00f2 alla conclusione di ogni suo discorso.\n\"Altre attivit\u00e0\".\nRiguardo alle altre questioni egli fece riparare gli acquedotti di Roma, pulire le fognature, imped\u00ec a soggetti privati di deviare le acque pubbliche per il loro uso personale, ordin\u00f2 la demolizione di edifici che ostruivano le vie pubbliche, e costru\u00ec la prima basilica nel Foro vicino alla Curia \"(Livio, \"Historiae\", 39.44; Plutarco, \"Marcus Cato\", 19)\". Aument\u00f2 inoltre la somma dovuta allo stato dai pubblicani per il diritto di riscuotere le tasse e allo stesso tempo diminu\u00ec il prezzo contrattuale per la realizzazione di lavori pubblici.\nMorte.\nDalla data della sua carica di censore (184 a.C.) alla sua morte, avvenuta nel 149 a.C. sotto il consolato di Manio Manilio Nepote e Lucio Marcio Censorino, Porcio Catone non occup\u00f2 nessun'altra carica pubblica, ma continu\u00f2 a distinguersi in Senato come tenace oppositore ad ogni nuova influenza.\nSolo dopo la sua morte si inizi\u00f2 la spedizione contro Cartagine (149 a.C.), che lui aveva voluto.\nLa visione della societ\u00e0.\nPer Porcio Catone la vita individuale era un continuo auto-disciplinarsi, e la vita pubblica era la disciplina dei molti. Egli riteneva il singolo \"pater\" come il principio della famiglia, e la famiglia come il principio dello stato. Attraverso una rigida organizzazione del suo tempo egli realizz\u00f2 un'enorme quantit\u00e0 di lavoro; pretese inoltre la medesima applicazione dai suoi dipendenti, e si dimostr\u00f2 un marito e un padre severo, un inflessibile e crudele padrone. Ci fu apparentemente poca differenza, nel modo in cui trattava sua moglie e i suoi schiavi; il suo orgoglio soltanto lo indusse a prestare una pi\u00f9 calorosa attenzione verso i figli.\nRiconoscimenti.\nPer i romani stessi ci fu poco nella sua condotta che sembrasse necessario censurare; fu sempre rispettato e considerato come un esempio tradizionale degli antichi e pi\u00f9 genuini costumi romani. Nel notevole passo (XXXIX, 40) in cui Livio descrive il carattere di Porcio Catone, non c'\u00e8 alcuna parola di biasimo per la rigida disciplina della sua condotta domestica.\nOpera letteraria.\nPorcio Catone \u00e8 tra le principali personalit\u00e0 della letteratura latina arcaica: egli fu oratore, storiografo e trattatista. Fu autore di una vasta raccolta di manuali tecnico-pratici, con i quali intendeva difendere i valori tradizionali del \"mos maiorum\" contro le tendenze ellenizzanti dell'aristocrazia legata al circolo degli Scipioni, indirizzata al figlio Marco, i \"Libri ad Marcum filium\" o \"Praecepta ad Marcum filium\", di cui si conserva per intero soltanto il \"Liber de agri cultura\", in cui esamina, soprattutto, l'azienda schiavile che tanto spazio si conquister\u00e0 poi in et\u00e0 imperiale. Affront\u00f2 inoltre la tematica dei valori tradizionali romani anche in un \"Carmen de moribus\" di cui sono ad oggi pervenuti pochissimi frammenti.\nFin dalla giovinezza si dedic\u00f2 all'attivit\u00e0 oratoria: pronunci\u00f2 in tutta la sua vita oltre centocinquanta orazioni, ma sono attualmente conservati frammenti di varia estensione riconducibili a circa ottanta orazioni diverse. Si distinguono tra esse \"orationes deliberativae\", ovvero discorsi pronunciati in senato a favore o contro una proposta di legge, e \"orationes iudiciales\", discorsi giudiziari di accusa o difesa.\nFu inoltre autore nella vecchiaia della prima opera storiografica in lingua latina, le \"Origines\", il cui argomento era la storia romana dalla leggendaria fondazione fino al II secolo a.C. Dell'opera, pur significativa dal punto di vista ideologico, si conservano scarsi frammenti. Catone individua nel culmine del percorso educativo la formazione di un \"vir bonus, dicendi peritus\" (uomo di valore, esperto nel dire), espressione che sar\u00e0 il cardine del successivo modello educativo romano.\nL'opera letteraria di Porcio Catone, in particolare quella storica e oratoria, fu elogiata da Cicerone, che defin\u00ec il censore primo grande oratore romano, e il pi\u00f9 degno d'essere letto. Nella prima et\u00e0 imperiale, nonostante l'ideologia di Porcio Catone coincidesse in buona parte con la politica restauratrice del \"mos maiorum\" promossa da Augusto, l'opera di Porcio Catone fu oggetto di sempre minore interesse. Con l'affermarsi delle tendenze arcaizzanti nel II secolo d.C., invece, essa fu oggetto di grandi attenzioni, seppure a carattere esclusivamente linguistico ed erudito: Gellio e Cornelio Frontone ne tramandarono molti frammenti, e l'imperatore Adriano dichiar\u00f2 di preferire Porcio Catone anche allo stesso Cicerone.\nA partire dal IV secolo d.C. l'opera di Porcio Catone inizi\u00f2 a disperdersi, e se ne perse la conoscenza diretta. Grande diffusione ebbero, invece, le raccolte di proverbi in esametri erroneamente attribuite a Porcio Catone e denominate \"Disticha Catonis\" e \"Monosticha Catonis\", ma composte probabilmente nel III secolo d.C."}
{"id": "1482093", "revid": "767487", "url": "https://it.wikipedia.org/wiki?curid=1482093", "title": "Elena Castagnoli", "text": "Nota ai ragazzi italiani per il ruolo di \"Vandana\" nel contenitore televisivo \"Hit Science\" (in onda su Raitre dal 2005), dal 16 ottobre 2007 \u00e8 nel cast effettivo di \"Trebisonda\" nei panni di \"Margherita\". Dal 1999 \u00e8 voce e autrice del progetto pop lounge \"Terzasfera\" e dal 2009 del progetto electro dance \"Moonbay\" . Collabora inoltre in qualit\u00e0 di cantante con il quintetto piemontese Architorti.\nDa ottobre 2008 conduce insieme a Isabella Arrigoni, Manolo Martini e Stefano Simmaco la nuova edizione di Trebisonda. \u00c8 la voce della T-Band.\nDal novembre 2011 partecipa in qualit\u00e0 di co-conduttrice a \"Ragazzi c'\u00e8 Voyager\" programma di scienza e curiosit\u00e0 condotto da Roberto Giacobbo, in onda su Raidue ogni domenica mattina. Durante la trasmissione si occupa della rubrica dedicata a chimica e fisica."}
{"id": "1482094", "revid": "767487", "url": "https://it.wikipedia.org/wiki?curid=1482094", "title": "Bara con vista", "text": "Bara con vista (\"Plots with a View\") \u00e8 un film del 2002 diretto da Nick Hurran.\nTrama.\nIn un piccolo e pittoresco paese del Galles, Betty vive una vita agiata ma noiosa, sposata da anni al consigliere comunale Hugh. La vita di Betty cambia quando nella sua vita entrano il serio Boris e il piccolo Willie. Willie \u00e8 un bambino amante del giardinaggio che \u00e8 andato ad abitare dal nonno (vicino di Betty), avendo perso i genitori. Boris invece \u00e8 l'impresario di pompe funebri del paese ed \u00e8 un uomo molto romantico nonch\u00e9 un amante del ballo da sala, proprio come Betty. Ultimamente per\u00f2 l'uomo deve fare i conti con la bizzarra concorrenza di Frank Featherbed e del suo aiutante Derbert, che cercano in tutti i modi di accaparrarsi clienti con trovate pubblicitarie e \"funerali a tema\" decisamente folli ma che il prete del paese officia senza battere ciglio. Boris vorrebbe che Betty stesse con lui e lasciasse Hugh, ma lei \u00e8 preoccupata per il marito; peccato che lui non si faccia tanti scrupoli avendo da tempo una relazione con la sua segretaria Meredith. Boris allora escogita un piano: fingeranno la morte di Betty in un plateale incidente davanti a tanti testimoni, evitando cos\u00ec a Hugh l'umiliazione del divorzio, e dopo il funerale fuggiranno insieme. Il piano va avanti con la complicit\u00e0 del medico del paese ma Boris non ha fatto i conti con Frank che cerca di soffiargli da sotto il naso il corpo e il funerale di Betty, inoltre Hugh dopo aver visto la salma cos\u00ec ben ricomposta decide per un funerale a bara aperta. Al funerale Betty scopre la tresca del marito e che l'uomo non \u00e8 affatto addolorato ma aspetta con ansia di incassare la sua polizza sulla vita. Dopo aver evitato per un soffio di essere seppellita sul serio, Betty decide di farla pagare ai due amanti. Quella sera stessa Frank, invidioso del fantastico lavoro fatto sul corpo di Betty, si introduce con Derbert nel laboratorio di Boris per scoprirne i segreti. Dopo aver quasi avuto un infarto alla vista di Betty viva, Frank si lascia convincere a mantenere il segreto. Lui e Derbert aiutano anche Betty a far morire di paura Hugh e Meredith, inscenando diverse apparizioni del suo fantasma. Betty riesce anche a sostituire il suo testamento e lascia cos\u00ec tutti i suoi averi a Willie. Nell'epilogo vediamo Betty e Boris diretti a Tahiti su una nave da crociera."}
{"id": "1482096", "revid": "1431409", "url": "https://it.wikipedia.org/wiki?curid=1482096", "title": "Marco Osio", "text": "Carriera.\nGiocatore.\nGli esordi.\nOsio esordisce in Serie A il 19 febbraio 1984 con la maglia del in occasione del match interno contro l'Avellino (4-2 per i granata). Fino al 1986 collezioner\u00e0 in tutto 6 presenze con la maglia granata.\nPer la stagione 1986-87 il club piemontese decide di girarlo in prestito all'Empoli, squadra neopromossa nella massima categoria. Il primo storico goal in Serie A per gli empolesi \u00e8 firmato proprio da Osio, che con un colpo di testa ha deciso la gara del debutto vinta per 1-0 contro l'Inter.\nI successi con il Parma.\nL'anno successivo Osio scende in Serie B, nuovamente in prestito, questa volta al Parma. Il centrocampista gioca con il club ducale anche negli anni seguenti, a partire dall'esperienza con il successore di Sacchi, Zden\u011bk Zeman, che sar\u00e0 esonerato dopo qualche mese. Al termine della stagione 1989-1990, sotto la guida di Nevio Scala, Osio conquista la prima storica salita del Parma in Serie A, anche aprendo le marcature nel derby contro la Reggiana che ha garantito l'aritmetica promozione.\nAl primo anno in A, il neopromosso Parma conquista un 6\u00ba posto che vale la qualificazione alla successiva Coppa UEFA. Nel 1991-92 gli emiliani arrivano in finale di Coppa Italia, disputata in un doppio incontro contro la Juventus: la sfida di andata a Torino \u00e8 decisa da un rigore di Roberto Baggio a favore dei bianconeri, mentre il tabellino della gara di ritorno \u00e8 aperto da un goal di Melli e chiuso proprio da una rete di Osio per il definitivo 2-0 che ha consegnato il trofeo ai parmensi.\n\"Il Sindaco di Parma\", questo il soprannome attribuitogli dai tifosi, \u00e8 poi sceso in campo a Wembley nella finale di Coppa delle Coppe 1992-1993, vinta dal Parma per 3-1 contro i belgi dell'.\nTorino, Brasile e gli ultimi anni da giocatore.\nNel 1993 Osio rientra al Torino per una seconda parentesi, ma in due anni gioca solo 27 partite complici alcuni problemi a livello fisico. Nel 1995 diventa il primo calciatore italiano a giocare in un campionato brasiliano con il Palmeiras, squadra della citt\u00e0 di San Paolo con cui ha conquistato anche il Campionato Paulista (1996), in una squadra che al tempo vedeva anche i futuri campioni del mondo Cafu e Rivaldo. La Parmalat all'epoca sponsorizzava sia il Parma sia il Palmeiras.\nAl ritorno in Italia, ha esperienze in Serie C1 e C2 con il , la e il Faenza, prima di concludere tra le file del Crociati Parma.\nAllenatore.\n\u00c8 rimasto ancora nel mondo del calcio, prima in qualit\u00e0 di team manager del Brescello, poi come vice ed infine come allenatore venendo esonerato nel 2002. Seguono esperienze con il Valle d'Aosta, la Pergolese, il Crociati Noceto ed infine per la stagione 2007-2008 viene ingaggiato dalla , in Serie C2, prima di essere esonerato poche giornate dopo l'inizio del torneo.\nNel gennaio 2011 assume l'incarico di allenatore alla Fortis Juventus, societ\u00e0 militante in Serie D girone E. Il 29 novembre 2011 subentra all'esonerato Massimiliano Favo quale allenatore dell', ma il 2 febbraio 2012 si dimette.\nNel gennaio 2013 assume l'incarico di allenatore del Bellaria, in Lega Pro Seconda Divisione. Dal luglio 2013 siede invece sulla panchina del , nello stesso campionato, venendo esonerato il 24 febbraio 2014 dopo la sconfitta contro la Pergolettese, per poi essere richiamato il 18 marzo 2014."}
{"id": "1482108", "revid": "339392", "url": "https://it.wikipedia.org/wiki?curid=1482108", "title": "Ultimo giapponese", "text": ""}
{"id": "1482118", "revid": "287204", "url": "https://it.wikipedia.org/wiki?curid=1482118", "title": "Eve Angeli", "text": ""}
{"id": "1482123", "revid": "416175", "url": "https://it.wikipedia.org/wiki?curid=1482123", "title": "Fin quanno vai 'ncielo", "text": "Fin quanno vai 'ncielo \u00e8 un singolo del duo hip hop italiano \"Co'Sang\", pubblicato nel 2007.\nIl singolo \u00e8 cantato in napoletano.\nSu \"IlRap.com\", riferendosi alla canzone, 'O Luch\u00e8 ha dichiarato:\nNel video compare anche il cantante napoletano Pino Mauro, riguardo al quale Luca Imprudente ha dichiarato:\nIl singolo \u00e8 scaricabile gratuitamente sia dal sito ufficiale dei Co'Sang , sia dal loro account MySpace. Riguardo a questa scelta, il duo ha dichiarato:"}
{"id": "1482134", "revid": "2056951", "url": "https://it.wikipedia.org/wiki?curid=1482134", "title": "La grammatica di Dio", "text": "La grammatica di Dio, con il sottotitolo di \"Storie di solitudine e allegria\" \u00e8 una raccolta di racconti inediti di Stefano Benni, pubblicata nel 2007 da Feltrinelli. Le 25 storie, quasi tutte di pura fantasia, sono secondo lo stesso Benni, \"un circo di virt\u00f9 e nequizie, un frastuono di uomini e di luoghi comuni, in cui trovano posto eroi silenziosi ed urlanti ciarlatani della sopravvivenza e del sopruso\".\nI racconti.\nBoomerang.\nIl signor Remo, sconvolto dalla perdita della moglie e afflitto dalla solitudine, incomincia a odiare profondamente il suo cane, un grasso botolo di nome Boomerang. Ma pi\u00f9 il signor Remo palesa con numerose vergognose azioni il suo disprezzo nei confronti dell'animale, pi\u00f9 quest'ultimo si mostra assolutamente amorevole e devoto nei confronti dell'uomo. L'adorazione del cane cresce a tal punto che a nulla servono gli estenuanti tentativi di abbandono messi in atto da Remo: in un modo o nell'altro, Boomerang riesce infallibilmente a trovare il modo per tornare a casa. Disperato e ossessionato, Remo decide infine di partire per un lungo viaggio in un paese tropicale, col sogno di cambiare radicalmente vita e, soprattutto, di star lontano dal cane. Quando tutto sembra andare finalmente secondo i suoi piani, l'uomo scopre che il quadrupede \u00e8 riuscito, intrufolandosi nel vano bagagli dell'aereo, a seguirlo anche in quel paese remoto. Impazzito, il signor Remo si lancia dal balcone del suo hotel trovando la morte, non prima per\u00f2 di vedere, come ultima cosa, Boomerang al suo fianco: il cane aveva infatti seguito il padrone anche in quell'ultimo folle gesto. Gli abitanti del luogo, commossi e addolorati dall'accaduto, contribuiranno a far continuare il connubio tra cane e padrone per l'eternit\u00e0, seppellendoli insieme.\nMai pi\u00f9 solo.\n\u00c8 la storia di un uomo senza nome, narrata, che conduce una vita solitaria non avendo amici n\u00e9 compagna. Un giorno, proprio sotto casa sua, apre un nuovo negozio specializzato nella vendita di telefonini. L'uomo non seduto un simile aggeggio ma, spinto anche dalla bravura e dallo charme delle commesse, decide di comprare un cellulare ultimo modello, per sentirsi un po' pi\u00f9 simile agli altri. Ma dal momento che avere un telefonino \u00e8 inutile se non si ha nessuno con cui comunicare, il nostro incomincia a far finta di parlare, soprattutto per strada e al bar (\u00e8 difatti invaghito della barista), con numerosi quanto variegati interlocutori, simulando, agli occhi di chi lo vede, una vita sociale attivissima e invidiabile. Per simulare la chiamata in arrivo, l'uomo arriva ad acquistare un altro cellulare con cui chiama in continuazione, tenendolo occultato in una tasca, il suo cellulare \"ufficiale\", producendosi in ore e ore di conversazioni immaginarie. La situazione precipita quando il protagonista scopre di essere debitore, nei confronti del suo gestore telefonico, di una cifra spropositata e che, per precauzione, il suo numero \u00e8 stato bloccato. Sentendosi profondamente ridicolo e umiliato, l'uomo perde la testa e, procuratosi una pistola, spara a due passanti di origine cinese impegnati in una conversazione con i cellulari (invidioso del fatto che \"a me non telefona mai nessuno, a loro dalla Cina\"), non prima per\u00f2 di aver distrutto la vetrina del negozio di telefonini colpevole di aver cambiato la sua vita. I cinesi erano ritenuti colpevoli dei mali del protagonista perch\u00e9 avevano fatto aprire il negozio di telefonini.\nLo scienziato.\nUn ambizioso e famoso scienziato decide di condurre una ricerca per scoprire chi sia \"l'uomo pi\u00f9 solo del mondo\". Parte cos\u00ec per i luoghi pi\u00f9 remoti e isolati, al fine di incontrare improbabili eremiti che immancabilmente finiscono per rivelarsi impostori o comunque non solitari come vorrebbero in realt\u00e0 far credere. Scoraggiato e deluso dall'infruttuosit\u00e0 della ricerca, lo scienziato conclude che \"nessun uomo pu\u00f2 essere veramente solo\". Tuttavia il racconto si conclude mostrandoci che in realt\u00e0 \u00e8 proprio il luminare a costituire l'esempio di una vita svolta in condizione di profonda ed estrema solitudine. Proprio quell'esempio da lui affannosamente ricercato ai quattro angoli del mondo.\nL'Orco.\nFrancis, un omone gigantesco dall'aspetto trascurato e dall'indole mite e taciturna, si guadagna da vivere col traffico di bambini per conto di sfruttatori, pervertiti e pedofili. Un giorno il Codino, capo della Billion Film, una sordida casa di produzione di snuff movies, commissiona a Francis, conosciuto nel campo come \"l'Orco\", l'adescamento di una ragazzina, Vanessa, di famiglia ricca e agiata. Alla Billion Film \u00e8 stata infatti fatta richiesta, da parte del rampollo di un vecchio cliente depravato ora deceduto (un noto imprenditore o forse un politico che il Codino chiamava col nome in codice \"Dottor Dracula\"), di un film pedopornografico avente come protagonista/vittima proprio l'ignara Vanessa. Francis accetta l'incarico, allettato anche dalla consistente ricompensa promessagli e, grazie anche all'aiuto di Geko Godiva, un famoso attore transessuale di film pornografici, riesce a portare a buon fine l'adescamento di Vanessa. Al momento di girare il film, accade per\u00f2 un imprevisto: Geko, che avrebbe dovuto avere una parte di primo piano nella pellicola, non si presenta sul set a causa di un incidente d'auto che lo vede coinvolto. Il Codino, disperato, decide di ricorrere, per sostituire Geko, all'\"Orco\" Francis: dopo aver contrattato il suo ingaggio, il gigante, dall'animo sensibile, accetta la parte di \"torturatore\" avendo avuto ogni assicurazione sulla totale finzione delle azioni di scena e sul fatto che Vanessa uscir\u00e0 dal set incolume. Ma, in seguito al \"ciak\", un'amara sorpresa attende Francis: Vanessa \u00e8 in realt\u00e0 la figlia del Dottor Dracula, ed era stata proprio lei non solo a commissionare il film ma anche a pretendere di esserne la protagonista, vogliosa di torturare e smembrare esseri umani in prima persona. Costretta dal defunto padre a visionare continuamente filmati di vere torture e uccisioni, la piccola aveva infatti sviluppato un'immensa perversione e depravazione. Francis, di cui il Codino gi\u00e0 da tempo progettava l'eliminazione a causa degli scrupoli morali che spesso affioravano nell'omone, viene cos\u00ec legato con catene a una sedia mentre Vanessa si prepara, con l'ausilio di strumenti di tortura medievale, a soddisfare i suoi desideri pi\u00f9 inconfessabili.\nAlice.\nAlice \u00e8 una ragazza di sedici anni cinica e disillusa che vive una realt\u00e0 di degrado morale e psicologico: scappata di casa, lasciata dal fidanzato tossicodipendente e senza pi\u00f9 un posto dove dormire, vagher\u00e0 per la citt\u00e0 incontrando loschi conoscenti e brandelli di umanit\u00e0 anonima e insensibile.\nUna rosa rossa.\nNella sala riunioni di un'importante azienda produttrice di fiori si contratta la vendita dell'impresa da parte del vecchio proprietario fondatore. Quest'ultimo, davanti ai potenziali acquirenti, sceglie di raccontare la storia della sua vita, e dell'episodio che lo port\u00f2 a decidere di diventare uno dei floricoltori pi\u00f9 conosciuti del mondo. Egli era infatti un adolescente solitario e bruttino, originario di una modesta famiglia di campagna. Un giorno nella sua classe capit\u00f2 una nuova compagna, la bellissima Fiorenza, di cui tutti si innamorarono. Reso audace dal folle desiderio di conquistarla, il ragazzo la invit\u00f2 a trascorrere una domenica con lui a Venezia. Fiorenza accett\u00f2 l'invito ma il nostro commendatore si trov\u00f2 a dover fare i conti con le sue scarse finanze: non volendo in alcun modo far capire alla ragazza di quanto poco egli potesse disporre, organizz\u00f2 la gita nei minimi dettagli riuscendo cos\u00ec ad arrivare a fine giornata con sole cinquanta lire in tasca ma con la sensazione di non aver fatto mancare nulla all'amata. Questo purtroppo fino a quando, proprio nel momento in cui il protagonista stava per vincere tutta la sua timidezza per dichiararsi e provare a baciare la ragazza, Fiorenza, osservando una bancarella di fiori, confess\u00f2 di adorare le rose, palesando implicitamente un desiderio che il nostro innamorato, con sole cinquanta lire, non poteva certo realizzare. Sconvolto da ci\u00f2 il ragazzo, avvertendo come quell'attimo magico si fosse ormai dissolto per colpa di quella rosa negata, desistette dai suoi propositi e concluse la giornata senza tentare avances. I due, da quel giorno, si persero poi di vista. Ma da allora il ragazzo dedic\u00f2 ogni sua energia affinch\u00e9 quell'onta potesse sbiadire, arrivando a fondare l'azienda di floricultura; inoltre, viene cos\u00ec svelato il motivo per cui ogni variet\u00e0 di rosa prodotta dall'azienda ha il nome cominciante per \"F\". Infine il vecchio imprenditore rivela il perch\u00e9 sia adesso intenzionato a cedere, quasi svendendolo, il suo impero: da quasi cinquant'anni, ogni giorno dell'anno, egli ha inviato una rosa a Fiorenza, senza mai un biglietto di accompagnamento e senza mai rivelare il mittente: solo una rosa anonima e splendida, ogni giorno. Ma da tre giorni, Fiorenza \u00e8 morta, per cui nulla adesso lega pi\u00f9 il vecchio ai fiori: la grande azienda, le ricchezze da essa generate, tutto era nato e vissuto per sanare la ferita apertasi quel giorno remoto. Gli acquirenti, commossi da questo racconto, comunicano la loro piena intenzione di rilevare l'azienda e l'imprenditore si ritira, soddisfatto, nel suo ufficio privato accompagnato dal segretario. A questo punto il vecchio rivela di come il racconto fosse tutta una bufala, per concludere la vendita senza che gli acquirenti si ponessero troppe domande, dal momento che in realt\u00e0 l'azienda \u00e8 sull'orlo della bancarotta. Il segretario, facendogli i complimenti per la recitazione e sottolineando come un uomo duro e sicuro come il vecchio imprenditore mai avrebbe potuto essere il protagonista di una storia tanto melensa e sentimentale quanto quella narrata, lo lascia solo. Appena la porta si chiude, lacrime affiorano agli occhi del vecchio, segno che forse la vicenda di Fiorenza \u00e8 invece realmente avvenuta.\nPari e patta.\nIn un ristorante, una coppia raffinata, elegante e facoltosa sta cenando a lume di candela. Nell'atmosfera sensuale e romantica, si scopre che tra i due, in realt\u00e0, si svolge una squallida quanto clamorosa conta di tutti i tradimenti e le scappatelle avuti nell'ultimo periodo, in modo che, qualora la donna risultasse in svantaggio, anche solo di un singolo amante, sarebbe stata poi legittimata a chiedere il divorzio e la met\u00e0 dei beni di lusso del marito. La gara, che si chiude sul sette pari, genera respiri affannosi, sguardi intensi e movimenti concitati. Guardandoli da lontano, il cameriere sospira con un pizzico d'invidia: \"Quanto si amano\".\nLe lacrime.\nUna mattina, improvvisamente, in citt\u00e0 appaiono dei goccioloni, simili a lacrime giganti, sparsi un po' ovunque. Nessuno sa di preciso cosa siano, ma fioccano diverse possibili ipotesi (scientifiche, religiose, politiche, poetiche). Dopo qualche tempo, \u00e8 il figlio di uno scienziato a capire la reale natura dei lacrimoidi: sono i sogni trascurati delle persone, quelli mai coltivati con la cura e passione che avrebbero meritato. A poco a poco i goccioloni si dissolvono finch\u00e9, una mattina, \u00e8 l'intera citt\u00e0 a svegliarsi immersa in un'enorme lacrima trasparente.\nOrlando furioso d'amore (L'orlando impellicciato).\nOrlando Paladini, un vigoroso e infaticabile camionista, viene lasciato improvvisamente dalla moglie Angelica. Sconvolto e devastato nella psiche, Orlando si lascia totalmente andare all'indifferenza indiscriminata nei confronti di tutto e tutti: avvoltosi in una pelliccia, si rinchiude in casa prima, e nella cabina del suo camion poi, senza vedere nessuno e senza fare pi\u00f9 nulla. Gli amici, seriamente preoccupati, decidono di chiedere aiuto a un leggendario collega di Orlando, ora non pi\u00f9 in attivit\u00e0: Astolfo \"Micium\". Questi, pur di restituire Orlando alla vita, le escogita tutte, ma ogni tentativo, spesso per un tragico scherzo del destino, si rivela un fallimento. Micium tuttavia viene a sapere che Angelica era cos\u00ec desiderata da Orlando perch\u00e9 \"ci\u00f2 che fa lei a letto per me, nessun'altra potrebbe farlo\". Credendo di aver trovato la soluzione, Micium invia a casa di Orlando le professioniste del sesso pi\u00f9 abili, audaci e scatenate che riesce a trovare, commissionandogli ogni tipo di improbabili perversioni. Tuttavia anche questo si risolve in un fiasco. Sul punto di gettare la spugna, Astolfo scopre, casualmente, il vero bandolo della matassa: Orlando \u00e8 un incredibile, rumorosissimo e devastante russatore notturno e Angelica, che come era noto era assai dura d'orecchi, era una delle poche donne che potesse dormire accanto a lui senza impazzire dal baccano. A Micium non resta dunque che presentare a Orlando una ragazza nubile e completamente sorda: i due si fidanzano subito e l'uomo ritorna ben presto alla sua vita abituale e al suo lavoro di camionista.\nL'istante.\nUn uomo, seduto su una spiaggia, osserva solitario le onde infrangersi a riva e i comportamenti degli altri bagnanti, tra cui una donna disperata alla ricerca del figlio smarrito. A un tratto, ai suoi occhi la scena si sdoppia: da una parte la donna ritrova finalmente il bambino illeso, dall'altra invece lo stesso bambino appare vittima di una tragedia. Tutto poi si fonde in una luce indistinta finch\u00e9 l'uomo, frastornato e spaventato, si risveglia improvvisamente su quella stessa spiaggia di notte, ormai completamente solo.\nL'eutanasia del nonnino.\nNonno Leone, un novantatreenne brioso e audace, in seguito al decesso della moglie, patisce un deperimento psicologico e, soprattutto, fisico. Ci\u00f2 lo porta progressivamente al rimpicciolimento e alla perdita dell'autosufficienza, per cui si rende indispensabile il ricovero in ospedale. Ma Leonnino, come ormai viene chiamato, mal si adatta alla vita ospedaliera, immobile e tediosa, e le prova tutte per rendere meno implacabile la noia: arriva persino, giocando d'astuzia, ad accaparrarsi Tatiana, una bella badante lituana. Tuttavia anche questo idillio ha termine e cos\u00ec Leonnino, sentendosi ormai un inutile relitto, chiede in tutti i modi di essere ucciso, non prima di aver provato infruttuosamente il suicidio in svariati modi. Ma il perfido e gelido primario Frammassoni non ha alcuna intenzione di perdere Leonnino, non per piet\u00e0 nei suoi confronti quanto piuttosto per motivi di carriera personale, dal momento che una morte improvvisa nel suo ospedale sarebbe stata difficile da giustificare. Proprio alla vigilia della temuta visita alla struttura ospedaliera da parte del ministro della Sanit\u00e0, quando ormai Leonnino sembrava del tutto sotto controllo, l'astuto vecchietto trova finalmente il modo di porre fine alla sua vita, in modo tra l'altro particolarmente rumoroso e scenografico, cosa che segner\u00e0 per sempre l'equilibrio psichico di Frammassoni.\nUn volo tranquillo.\nUn viaggiatore all'apparenza mite (di mezz'et\u00e0 accompagnato dal gatto) minato psicologicamente dalla propaganda allarmistica riguardo agli attentati terroristici, decide di far saltare il suo aereo per liberarsi della paura e per liberare la societ\u00e0 occidentale dagli stereotipi.\nSospiro.\nUn orfano viene cresciuto e avviato al furto dallo zio. A seguito della sua morte si specializza nei furti d'appartamenti, affezionandosi agli abitanti di alcune delle case da lui visitate, finendo per rifugiarsi da una coppia a seguito della partenza della loro figlia."}
{"id": "1482138", "revid": "709565", "url": "https://it.wikipedia.org/wiki?curid=1482138", "title": "Priori (Stargate)", "text": "I Priori sono un gruppo di esseri dell'universo fantascientifico di \"Stargate SG-1\"; appaiono nella nona e decima stagione della serie. Sono un insieme di esseri umani evoluti, principali servitori degli Ori, che rappresentano presso i popoli che li venerano, e da cui hanno ricevuto i loro poteri.\nCaratteristiche.\nI Priori sono degli esseri umani della galassia d'origine degli Ori, i quali li hanno modificati a livello genetico e cerebrale di modo che posseggano molti \"poteri\", tra cui la telecinesi e una grande intelligenza. Gli Ori forniscono a tutti i Priori anche un bastone con quello che appare come un cristallo in cima; tale bastone sembra essere un oggetto dell'avanzatissima tecnologia degli Ori ed \u00e8 dotato anch'esso di molti poteri, tra cui, ad esempio, quello di riportare in vita e risanare un organismo completamente bruciato (Vala Mal Doran nell'episodio \"La fortezza di Avalon\").\nNel modificarli, gli Ori alterano anche l'aspetto esteriore dei nuovi Priori: diventano albini, con capelli bianchi, e i loro occhi diventano grigi e opachi.\nI Priori venerano gli Ori come d\u00e8i, e hanno il compito di diffondere e tutelare la loro religione (l'\"Origine\") nella loro galassia e, dopo la scoperta dell'esistenza di altri umani nella Via Lattea, anche in essa. I Priori uccidono coloro che non accettano la loro religione tramite la diffusione di virus.\nNella Via Lattea divengono i capi militari della sua invasione da parte degli Ori, e sono sottoposti solo all\"Orici\" Adria.\nA capo dei Priori vi \u00e8 normalmente il \"Doci\" (pronunciato \"Dosai\"; dal latino \"docere\", insegnare), che agisce da tramite tra gli Ori e gli altri Priori; in \"Gli dei del fuoco\", gli Ori lo posseggono per parlare con Daniel Jackson; la possessione \u00e8 resa evidente dagli occhi del Doci che sembrano emanare fiamme. Il Doci \"in carica\" durante l'invasione della Via Lattea \u00e8 interpretato da Julian Sands."}
{"id": "1482143", "revid": "21880", "url": "https://it.wikipedia.org/wiki?curid=1482143", "title": "Riserva naturale macchia foresta del fiume Irminio", "text": ""}
{"id": "1482147", "revid": "287204", "url": "https://it.wikipedia.org/wiki?curid=1482147", "title": "Licurgo (disambigua)", "text": ""}
{"id": "1482152", "revid": "767487", "url": "https://it.wikipedia.org/wiki?curid=1482152", "title": "Opel 7/34 PS e 8/40 PS", "text": "La 7/34 PS e la 8/40 PS erano due autovetture di fascia medio-alta prodotte dalla Casa automobilistica tedesca Opel tra il 1927 ed il 1930.\nStoria.\nNel 1920 fu tolta di produzione la Opel 6/16 PS, ultima esponente delle Opel di fascia media o medio-alta: da quella data, per circa sette anni, non vi fu pi\u00f9 alcun modello destinato a riprenderne l'eredit\u00e0. Si arriv\u00f2 cos\u00ec al 1927, anno in cui la Casa di R\u00fcsselsheim decise di lanciare una vettura che andasse ad inserirsi nel vuoto compreso tra la pi\u00f9 economica 4/16 PS \"Laubfrosch\" con motore da 1 litro e la pi\u00f9 costosa 10/40 PS con motore da 2.6 litri.\nLa 7/34 PS.\nFu cos\u00ec che nacque la 7/34 PS, una vettura di fascia medio-alta che and\u00f2 non solo a completare la gamma Opel, ma anche a riprendere l'eredit\u00e0 della 6/16 PS, fuori listino da diverso tempo.\nLa 7/34 PS era una vettura disponibile all'epoca come torpedo a 4 posti, limousine standard o di lusso e coup\u00e9 de ville, cio\u00e8 con posti anteriori senza tetto, allo scoperto.\nLa 7/34 utilizzava un telaio in acciaio, sagomato ad U e con 5 traverse, sempre in acciaio, a cui erano fissate le sospensioni con molle a balestra a quarto d'ellisse ed i freni a tamburo sulle quattro ruote.\nLa trasmissione comprendeva una frizione a dischi multipli, un differenziale a dentatura a spirale ed un cambio a 3 marce.\nIl motore era un 6 cilindri in linea da 1721 cm\u00b3 a valvole laterali, con testata separabile, alimentato tramite un carburatore Solex ed in grado di erogare una potenza massima di 34 CV a 3600 giri/min. La velocit\u00e0 massima era di circa 90 km/h.\nLa 7/34 PS fu prodotta fino al 1928.\nLa 8/40 PS.\nLa 7/34 PS fu sostituita nel 1928 dalla 8/40 PS, naturale evoluzione del modello precedente. Con il suo motore a 6 cilindri in linea da 1930 cm\u00b3, si avvicinava maggiormente ai due litri di cubatura ed andava anche a proporsi come erede della 8M 21, un modello commercializzato tra il 1921 ed il 1922 con motore, appunto, da due litri.\nLa potenza massima erogata dal motore della 8/40 PS era di 40 CV a 3600 giri/min. Altre differenze stavano nel numero di carrozzerie disponibili. La 8/40 PS era infatti disponibile, oltre che nelle configurazioni previste a suo tempo per la 7/34 PS, anche come sportiva a due posti e cabriolet.\nLa 8/40 PS fu prodotta fino al 1930 e fu rimpiazzata dalla 1.8 L."}
{"id": "1482157", "revid": "92723", "url": "https://it.wikipedia.org/wiki?curid=1482157", "title": "Chiesa cattolica in Slovacchia", "text": "La Chiesa cattolica in Slovacchia rappresenta la principale religione del paese. I battezzati di rito romano sono circa il 70% della popolazione, a cui si aggiunge un altro 4% di cattolici di rito bizantino.\nStoria.\nL'evangelizzazione.\nI primi missionari cristiani giunsero in Slovacchia dalla Germania e precisamente da Passavia sotto il regno di Mojm\u00edr I, all'inizio del IX secolo. Tuttavia, la cristianizzazione di queste terre non si completer\u00e0 che in seguito all'opera missionaria dei santi Cirillo e Metodio.\nDurante l'impero della Grande Moravia.\nL'istituzione della gerarchia ecclesiastica in Slovacchia risale ai tempi della sua evangelizzazione. L'importanza della presenza gerarchica era stata intuita dal principe Rastislav, sovrano dell'impero della Grande Moravia, che nell'anno 861 decise di porre termine all'influenza dei Franchi nella Grande Moravia e richiese al papa l'invio di insegnanti che potessero formare il clero locale. Il papa non rispose e Rastislav si rivolse all'imperatore bizantino Michele III, che invi\u00f2 i santi Cirillo e Metodio, due monaci di Salonicco. A Metodio si deve l'erezione di una diocesi indipendente a Nitra nell'880, che fu subito posta sotto l'autorit\u00e0 del papa.\nMedioevo e dominazione ungherese.\nLa gerarchia dell'Impero della Grande Moravia non sopravvisse alla caduta dello Stato slavo, che segn\u00f2 l'ingresso del territorio della Slovacchia nell'orbita ungherese. Attorno all'anno 1000 furono erette in Ungheria dieci diocesi e buona parte del territorio slovacco era compreso nelle diocesi pi\u00f9 settentrionali, quella di Strigonio e quella di Eger.\nTra Cinquecento e Seicento si accumulano tensioni con i protestanti, che spesso sfociano in aperte lotte, di cui \u00e8 evidente la coloritura politica. L'alta nobilt\u00e0 fedele agli Asburgo difese il cattolicesimo, mentre la nobilt\u00e0 subalterna propensa ad un Regno d'Ungheria indipendente \u00e8 pi\u00f9 incline ad abbracciare la Riforma. Segno tangibile di queste lotte rimangono le colonne dedicate alla Vergine Maria, con la doppia funzione di colonna votiva eretta dopo guerre e pestilenze e di affermazione di cattolicit\u00e0 contrapposta alle critiche protestanti verso il culto dei santi. Ancor oggi evangelici e luterani sono gruppi numerosi in Slovacchia.\nFino all'edizione del Messale post-tridentino di San Pio V in Slovacchia era in uso il rito proprio dell'arcidiocesi di Strigonio, il cui Messale, che trae origine da un Sacramentario della fine del XII secolo, fu stampato nel 1484. Le rubriche liturgiche erano raccolti nell\"'Ordinarius Strigoniensis\" che ebbe otto edizioni fra il 1493 e il 1520. Gli stessi libri liturgici erano utilizzati anche nelle diocesi suffraganee. Dopo il Concilio di Trento, il Messale strigoniense rimase in uso fino al sinodo del 1629, tenuto a Trnava, in cui fu votato all'unanimit\u00e0 l'accoglimento del Messale Romano di Pio V, con l'aggiunta per\u00f2 delle feste dei santi del Regno d'Ungheria, due dei quali furono inserite anche nel calendario romano generale: santo Stefano d'Ungheria e sant'Adalberto. Anche dopo l'introduzione del Messale Romano, nell'arcidiocesi di Strigonio fu in uso un Rituale proprio, che sebbene si richiamasse al \"Rituale Romanum\" del 1614, accoglieva le consuetudini proprie del Regno d'Ungheria. Il \"Rituale Strigoniense\" fu stampato per la prima volta nel 1625 come erede di libri liturgici precedenti stampati nell'arcidiocesi nel 1560 e nel 1583. Ebbe poi numerose riedizioni fino al 1909 e rimase in uso fino alla met\u00e0 del XX secolo. La Slovacchia orientale, che era soggetta all'arcidiocesi di Eger, adotter\u00e0 il \"Rituale Agriense\", stampato per la prima volta a Ko\u0161ice nel 1666 e sostanzialmente simile al \"Rituale Strigoniense\". Alcune differenziazioni saranno introdotte con l'edizione del 1702. L'ultima edizione fu stampata nel 1898. Nel 1655 fu stampato a Levo\u010da il libro \"Cantus catholici\", che contiene 290 canti, di cui 227 sono in slovacco occidentale. Altro libro liturgico che rivela dati interessanti sulla liturgia e sulla pastorale, anche perch\u00e9 destinato alle chiese di borghi e villaggi, \u00e8 il \"Cantionale Rituale\"; fu stampato nel 1681: oltre a canti in latino, ne raccoglie altri in slovacco. \nNel Settecento vennero erette le diocesi di Bansk\u00e1 Bystrica (suffraganea di Strigonio), di Spi\u0161 e di Ro\u017e\u0148ava (suffraganee di Eger). All'inizio dell'Ottocento si aggiunse la diocesi di Ko\u0161ice, suffraganea anch'essa di Eger. Molto spesso i titolari di queste diocesi non erano slavi, ma appartenevano all'aristocrazia magiara o tedesca.\nSempre nell'Ottocento venne eretta in Slovacchia la prima circoscrizione di rito bizantino, l'eparchia di Pre\u0161ov. Inizialmente strettamente collegata all'eparchia di Muka\u010devo nella Rutenia subcarpatica, formava con essa un'unica chiesa. Soltanto pi\u00f9 tardi si differenzi\u00f2 dalla Chiesa rutena dando origine ad una propria Chiesa sui iuris, la Chiesa greco-cattolica slovacca. A differenza delle diocesi romane, l'eparchia di Pre\u0161ov aveva e ha ancora oggi una composizione etnica compatta, con clero e fedeli ruteni.\nAlcune tradizioni e consuetudini sono tuttora comuni alla Slovacchia e all'Ungheria: fra queste forse la pi\u00f9 evidente \u00e8 la presenza dei Calvari, sacri monti dedicati alla Passione di Cristo e con funzioni anche cimiteriali. Sono diffusi anche in Polonia e Lituania. Vi si svolgono le processioni della Via crucis. I Calvari si trovano sulle colline, in prossimit\u00e0 di quasi tutte le citt\u00e0 principali: Bratislava, Trnava, Nitra, Bansk\u00e1 Bystrica, Ko\u0161ice e Pre\u0161ov sono esempi notevoli.\nIl Risorgimento.\nLa Chiesa cattolica ebbe un ruolo rilevante nel Risorgimento slovacco, periodo importante per la coscienza dell'identit\u00e0 nazionale slovacca e per la codificazione della lingua slovacca, tentata per la prima volta dal presbitero Anton Bernol\u00e1k, fondatore nel 1792 della Societ\u00e0 istruita slovacca. Il Risorgimento slovacco fu guidato da personalit\u00e0 religiose, tanto evangeliche quanto cattoliche. I dissidi fra le due confessioni furono sporadici, ma si appianarono dopo la visita di Dobr\u00e1 Voda, in cui il gruppo dei giovani patrioti protestanti \u0160t\u00far, Hurban e Hod\u017ea rese omaggio allo scrittore e presbitero J\u00e1n Holl\u00fd.\nImportante in questo periodo fu la stampa del libro di preghiere \"N\u00e1bo\u017en\u00e9 v\u00fdlevy\", curato da Andrej Radlinsk\u00fd. La prima edizione \u00e8 del 1850 e ne seguiranno altre fino al 1945. Il libro, che ebbe vasta diffusione presso i fedeli, \u00e8 pensato per essere utilizzato sia in casa sia in chiesa. Infatti, comprende i fondamenti del catechismo, insieme a biografie di santi, meditazioni e preghiere personali, ma anche canti liturgici. \nNel 1870 fu fondata a Trnava la Societ\u00e0 di Sant'Adalberto, un circolo culturale cattolico importante per la diffusione di libri e periodici cattolici in lingua slovacca. Appare nel 1909 il \"Duchovn\u00fd Spevn\u00edk Katol\u00edcky s ritu\u00e1lom\" (\"Canzonale cattolico spirituale con rituale\"), curato da A. Matzenauer. Sebbene la maggior parte dei canti sia in latino, le rubriche sono in slovacco. Fra il 1913 e il 1926 la Societ\u00e0 di Sant'Adalberto tradusse l'intera Bibbia in slovacco moderno.\nCecoslovacchia fra le guerre mondiali.\nDopo la caduta dell'Impero austro-ungarico la Slovacchia non costituiva una provincia ecclesiastica, poich\u00e9 le diocesi slovacche erano tutte suffraganee di arcidiocesi ungheresi.\nQuesto problema era complicato dal fatto che quasi tutte le alte cariche ecclesiastiche (vescovi, canonici, decani, cappellani papali) erano appannaggio di magiari o di slovacchi magiarizzati.\nIl governo cecoslovacco di Praga volle procedere ad una rapida demagiarizzazione che coinvolse anche la Chiesa cattolica. Emblematico il caso del vescovo di Nitra Viliam Batthy\u00e1ny, che abdic\u00f2 ed emigr\u00f2 in Ungheria, dove mor\u00ec nel 1923. Anche i vescovi di Bansk\u00e1 Bystrica e di Spi\u0161 emigrarono in Ungheria, mentre quello di Ro\u017e\u0148ava era morto nel 1920. Solo a Ko\u0161ice rimase un vescovo magiaro.\nLa Santa Sede si rese conto della mutata situazione politica e Benedetto XV nel concistoro segreto del 13 novembre 1920 nomin\u00f2 tre vescovi slovacchi, lasciando provvisoriamente Ro\u017e\u0148ava sede vacante. I tre vescovi furono consacrati nelle stessa cerimonia a Nitra il 13 febbraio 1921 dal nunzio apostolico in Cecoslovacchia Clemente Micara.\nTuttavia, una buona parte dell'arcidiocesi di Strigonio si trovava ora in territorio cecoslovacco e ci\u00f2 rese necessaria l'erezione di un'amministrazione apostolica con sede a Trnava e anche in questo caso fu eletto un amministratore apostolico slovacco.\nDi fatto la presenza di amministratori apostolici a Trnava, Ro\u017e\u0148ava e Ko\u0161ice, rendeva queste diocesi immediatamente dipendenti dalla Santa Sede, con una pi\u00f9 larga autonomia dalle metropolie ungheresi.\nIl 22 aprile 1927 con il decreto \"Celebre apud Slovachiae gentem\" papa Pio XI dichiar\u00f2 la Beata Vergine Maria dei Sette Dolori patrona principale della Slovacchia. Il 22 maggio fu dato il solenne annuncio nella basilica dei Sette Dolori della Vergine Maria di \u0160a\u0161t\u00edn, alla presenza di tre vescovi e fedeli. L'anno successivo fu benedetta la grande campana nazionale, del peso di kg.\nL'istituzione formale di una provincia ecclesiastica slovacca indipendente fu per la prima considerata il 2 febbraio 1928 in occasione della sottoscrizione di un \"Modus vivendi\" tra Cecoslovacchia e Santa Sede. Nel 1937 i confini delle diocesi slovacche furono adattati anche ai confini tra Austria e Slovacchia.\nIl \"Rituale Strigoniense\" e il \"Rituale Agriense\" furono utilizzati come fonti per la redazione del \"Rituale Slovacchiae\" del 1937, che fu in uso presso le diocesi slovacche e della Rutenia subcarpatica dopo la nascita della Cecoslovacchia. Tuttavia nel rituale sono presenti anche elementi nuovi, che non si incontrano nei precedenti rituali del Regno d'Ungheria. In alcuni casi il rituale permette di usare al posto del latino, lo slovacco, oppure il tedesco o l'ungherese.\nNel 1937 viene pubblicato per la prima volta lo \"Jednotn\u00fd katol\u00edcky spevn\u00edk\" (\"Canzonale cattolico unico\") una raccolta di canti liturgici per il rito romano, che da allora e fino ad oggi \u00e8 l'unico canzonale in uso nelle chiese. Concepito fra il 1921 e il 1936 per iniziativa di mons. J\u00e1n P\u00f6st\u00e9nyi, amministratore della Societ\u00e0 di Sant'Adalberto, fu compilato dal compositore e maestro del coro Mikul\u00e1\u0161 Schneider-Trnavsk\u00fd, che compose ben 226 canti degli oltre 500 raccolti nel libro.\nTiso e la prima repubblica slovacca.\nIl 14 marzo 1939 il Parlamento slovacco dichiar\u00f2 all'unanimit\u00e0 l'indipendenza del Paese e il giorno successivo le truppe tedesche invasero quello che rimaneva della Cecoslovacchia.\nJozef Tiso, sacerdote cattolico, fu Primo ministro della Slovacchia indipendente dal 14 marzo 1939 fino al 26 ottobre 1939, quando divenne Presidente della Repubblica; nel frattempo \u2013 fin dal 1\u00ba ottobre \u2013 era pure presidente del Partito del Popolo slovacco. Dal 1942 assunse il titolo di \"Vodca\", corrispondente al tedesco \"F\u00fchrer\" o all'italiano duce.\nL'indipendenza della Slovacchia era illusoria, in quanto il paese era in realt\u00e0 uno Stato vassallo della Germania nazista, cui fin dal 23 marzo 1939 era vincolato da un \"Trattato di protezione\". Sotto un altro profilo la Slovacchia si era tuttavia resa indipendente da Praga.\nIl Partito del Popolo slovacco approv\u00f2 su richiesta dei nazisti una legislazione antisemita, il cui esempio principale \u00e8 rappresentato dai 270 articoli del cosiddetto codice ebraico del 9 settembre 1941. In base a tale normativa gli Ebrei in Slovacchia non potevano essere proprietari di beni immobili o beni di lusso, erano esclusi dagli incarichi pubblici e dalle libere professioni, non potevano partecipare ad eventi sportivi o culturali, erano pure esclusi dalle scuole secondarie e dalle universit\u00e0 e dovevano indossare in pubblico la stella di Davide.\nTiso\u00a0\u2013 come molti all'epoca\u00a0\u2013 aveva ben precise idee antisemite, come dimostrano alcune delle sue lettere del periodo finale della seconda guerra mondiale e alcune sue dichiarazioni, ma quale sacerdote egli si opponeva alla violenza e sembra quindi si possa almeno escludere che egli accettasse il concetto della \u201csoluzione finale\u201d, ossia del genocidio. In ogni caso, la sua posizione e il suo ruolo, come sacerdote cattolico, misero in grande imbarazzo le autorit\u00e0 vaticane.\nDopo la seconda guerra mondiale.\nLa presenza di un regime comunista dopo la seconda guerra mondiale fu d'intralcio ad ogni attivit\u00e0 religiosa. Molte diocesi rimasero a lungo vacanti, i preti e i vescovi furono detenuti per lunghi periodi e sottoposti a stretta vigilanza, spesso accusati di attivit\u00e0 antistatale.\nAlcuni di loro trovarono la morte in carcere, come il beato Pavol Peter Gojdi\u010d, eparca di Pre\u0161ov.\nLa Chiesa greco-cattolica venne ufficialmente proibita e nel 1950 fu convocato un sinodo illegittimo che ne sanc\u00ec l'adesione al Patriarcato di Mosca. Molti cattolici di rito bizantino passarono in questo periodo al rito romano, mentre tutte le propriet\u00e0 della Chiesa greco-cattolica furono trasferite alla Chiesa ortodossa.\nLa Chiesa cattolica reag\u00ec costituendo la cosiddetta Chiesa clandestina, che riusciva a mantenere i contatti con la Santa Sede e a limitare l'influenza dell'associazione filogovernativa \"Pacem in terris\". Quest'associazione era un tentativo del governo comunista di controllare e addomesticare la Chiesa cattolica. I suoi esponenti erano generalmente vicari capitolari delle diocesi vacanti e la Santa Sede non volle mai nominarli vescovi. I vescovi venivano invece ordinati in segreto. Emblematica \u00e8 la figura del vescovo J\u00e1n Chryzostom Korec, a lungo detenuto, che solo con la caduta del regime pot\u00e9 avere la sede di Nitra e pi\u00f9 tardi la porpora cardinalizia. Il cardinale Agostino Casaroli fu in questo periodo il paziente regista della Ostpolitik vaticana e comp\u00ec due visite in Cecoslovacchia nel 1967 e nel 1975.\nUna parziale intesa con il regime si trov\u00f2 sull'istituzione della provincia ecclesiastica slovacca, sancita da papa Paolo VI con la Costituzione apostolica \"Praescriptionum sacrosancti\" del 30 dicembre 1977, con la quale si divideva definitivamente l'amministrazione apostolica di Trnava dall'arcidiocesi di Strigonio, erigendo l'arcidiocesi di Trnava e con la Costituzione apostolica \"Qui divino\" che sanciva finalmente la nascita della provincia ecclesiastica. Entrambe le costituzioni furono rese pubbliche nella cattedrale di Trnava dall'arcivescovo di Praga cardinale Franti\u0161ek Tom\u00e1\u0161ek il 6 luglio 1978.\nLa fine del regime e la Slovacchia indipendente.\nLa rivoluzione di velluto ha portato alla Chiesa cattolica nuova libert\u00e0. Si sono potuti nominare i vescovi nelle sedi vacanti, si sono potuti riaprire i seminari diocesani (durante il comunismo era in funzione un solo seminario in tutta la Slovacchia), i beni della Chiesa greco-cattolica furono restituiti e le antiche radici religiose degli slovacchi tornarono alla luce.\nL'indipendenza slovacca del 1993 ha facilitato ancor pi\u00f9 questa rifioritura, in quanto i cattolici costituiscono ora la maggioranza della popolazione. In questo clima si colloca la Costituzione apostolica \"Pastorali quidem permoti\" con la quale Giovanni Paolo II ha voluto stabilire una seconda provincia ecclesiastica in Slovacchia, rendendo Ko\u0161ice arcidiocesi metropolitana, avente come suffraganee Spi\u0161 e Ro\u017e\u0148ava.\nAltri tangibili segni di attenzione di Giovanni Paolo II furono le sue tre visite apostoliche (1990, 1995 e 2003) in Slovacchia, di cui tocc\u00f2 tutte le diocesi, le porpore cardinalizie concesse a Jozef Tomko nel 1985 e a J\u00e1n Chryzostom Korec nel 1991, la canonizzazione dei Martiri di Ko\u0161ice: Marco Kri\u017eev\u010danin, Melchiorre Grodeck\u00fd e Stefano Pongr\u00e1cz (1995) e le beatificazioni di Metod Dominik Tr\u010dka (2001), Pavol Peter Gojdi\u010d (2001) e Vasi\u013e Hopko (2003).\nIl 10 maggio 2000 \u00e8 stata inaugurata a Ru\u017eomberok un'universit\u00e0 cattolica, sotto la guida della Conferenza episcopale slovacca. Sono presenti le facolt\u00e0 di teologia, filosofia, pedagogia e medicina.\nIl 20 gennaio 2003 con il Concordato tra Slovacchia e Santa Sede \u00e8 stato eretto un Ordinariato militare.\nNei primi mesi del 2008 papa Benedetto XVI ha proceduto ad una riorganizzazione delle circoscrizioni ecclesiastiche slovacche.\nIl 30 gennaio l'eparchia di Pre\u0161ov \u00e8 divenuta un'arcieparchia metropolitana, l'esarcato apostolico di Ko\u0161ice \u00e8 stato elevato ad eparchia ed \u00e8 stata eretta l'eparchia di Bratislava.\nIl 14 febbraio l'arcidiocesi di Bratislava-Trnava \u00e8 stata divisa nelle due arcidiocesi di Bratislava e di Trnava, di cui la prima \u00e8 sede metropolitana. Inoltre, \u00e8 stata eretta la diocesi di \u017dilina e le diocesi di Nitra e Bansk\u00e1 Bystrica sono state interessate da rilevanti variazioni territoriali.\nNunziatura apostolica.\nLa nunziatura apostolica della Slovacchia \u00e8 stata istituita il 1\u00ba gennaio 1993 con il breve \"Ad firmiores reddendas\" di papa Giovanni Paolo II.\nConferenza episcopale.\nL'episcopato locale costituisce la Conferenza dei Vescovi della Slovacchia (\"Konferencia Biskupov Slovenska\", KBS), i cui statuti sono stati approvati dalla Santa Sede nel 2000.\nLa KBS \u00e8 membro del \"Consiglio delle conferenze dei vescovi d'Europa\".\nElenco dei presidenti della Conferenza episcopale:\nElenco dei vicepresidenti della Conferenza episcopale:\nElenco dei segretari generali della Conferenza episcopale:\nMusica.\nNelle chiese di rito romano \u00e8 in uso fin dal 1937 un unico libro di canti, lo \"Jednotn\u00fd katol\u00edcky spevn\u00edk\" curato dal compositore Mikul\u00e1\u0161 Schneider-Trnavsk\u00fd."}
{"id": "1482161", "revid": "210513", "url": "https://it.wikipedia.org/wiki?curid=1482161", "title": "Opel 7/34 PS", "text": ""}
{"id": "1482162", "revid": "210513", "url": "https://it.wikipedia.org/wiki?curid=1482162", "title": "Opel 8/40 PS", "text": ""}
{"id": "1482167", "revid": "767487", "url": "https://it.wikipedia.org/wiki?curid=1482167", "title": "The Sun (gruppo musicale estone)", "text": "The Sun \u00e8 un gruppo musicale estone attivo dal 2003.\nQuasi tutti i loro brani sono cantati in lingua estone. Tra questi, ha avuto un particolare successo il singolo \"Welcome to Estonia\". Lo stile dei Sun va dalle ballate rock classiche a brani pi\u00f9 aggressivi, con influenze metal e industrial."}
{"id": "1482168", "revid": "174925", "url": "https://it.wikipedia.org/wiki?curid=1482168", "title": "Panca-tanmatra", "text": "I panca-tanmatra, secondo il sistema ayurvedico sono le cinque essenze sottili che sono alla base della genesi dei fenomeni nell'ultimo stadio dell'evoluzione, ovvero di:\nI tanmatra sono cinque:\nVoci correlate.\nAyurveda"}
{"id": "1482169", "revid": "729019", "url": "https://it.wikipedia.org/wiki?curid=1482169", "title": "Ludovico Zacconi", "text": "Ha lavorato come cantante, teologo e scrittore di musica nel nord Italia e in Austria; per un certo periodo fu alle dipendenze dell'arciduca d'Austria Carlo II e lavor\u00f2 a Graz e Vienna.\nBiografia.\nNato a Pesaro, nelle Marche, Zacconi divenne frate agostiniano a Venezia , dove fu ordinato sacerdote. Nel 1577 era a Venezia a studiare presso la chiesa di San Stefano, e ad un certo punto nei sei anni successivi fu accettato da Andrea Gabrieli come allievo del Contrappunto. Nel 1584 fece l'audizione a San Marco come cantante, e fu accettato; tuttavia sembra che abbia rifiutato la posizione. Sempre in questo periodo conosce Zarlino , il noto teorico della scuola veneziana; menzioner\u00e0 l'incontro nella seconda parte della sua \"Prattica di musica\" (1622). Il 20 luglio 1585 entr\u00f2 a far parte dell'istituzione musicale diArciduca Carlo di Graz , carica che mantenne fino alla sua morte nel 1590. Successivamente entr\u00f2 a far parte della cappella di Guglielmo V, duca di Baviera , diretta da Orlande de Lassus .\nNel 1596 lasci\u00f2 l'impiego di Guglielmo , rientrando in Italia; negli anni successivi ha lavorato come priore a Pesaro, e come predicatore e amministratore sia in Italia che a Creta . Si ritir\u00f2 a Pesaro nel 1612, dove rimase fino alla morte (a Fiorenzuola di Focara , vicino a Pesaro)."}
{"id": "1482171", "revid": "124260658", "url": "https://it.wikipedia.org/wiki?curid=1482171", "title": "Jonny Evans", "text": "Biografia.\nHa un fratello minore, Corry, con cui ha avuto modo di giocare insieme in nazionale.\nCaratteristiche tecniche.\nRoccioso centrale difensivo, efficace nel gioco aereo e a marcare il diretto avversario, intelligente tatticamente - dote che gli consente di leggere l'azione di gioco in anticipo - in grado di impostare l'azione dalle retrovie.\nCarriera.\nClub.\nMuove i suoi primi passi nel Greenisland FC, prima di essere tesserato dal Manchester United nel 2004, che lo aggrega al proprio settore giovanile. Il 25 gennaio 2007 - dopo una parentesi in prestito all', in Belgio - passa in prestito al Sunderland, con cui a fine stagione vince il campionato di Championship.\nEsordisce con i \"Red Devils\" il 26 settembre 2007 contro il Coventry City in Football League Cup. Il 7 novembre esordisce in Champions League contro la Dinamo Kiev, subentrando al 72' al posto di Gerard Piqu\u00e9. \nNel 2011 - complice l'infortunio occorso a Vidi\u0107 - riesce a ritagliarsi una maglia da titolare. Messo ai margini della rosa dal tecnico Louis van Gaal, il 29 agosto 2015 viene tesserato dal West Bromwich. Nel 2017 - in seguito alla cessione di Darren Fletcher - viene nominato capitano dei \"Baggies\". L'8 giugno 2018 firma un triennale con il Leicester City.\nNazionale.\nEsordisce in nazionale il 9 settembre 2006 contro la Spagna, incontro valido per le qualificazioni agli Europei 2008. Viene convocato per gli Europei 2016 in Francia. Esordisce nella manifestazione il 12 giugno contro la Polonia.\nStatistiche.\nPresenze e reti nei club.\n\"Statistiche aggiornate al 30 aprile 2021.\""}
{"id": "1482172", "revid": "288300", "url": "https://it.wikipedia.org/wiki?curid=1482172", "title": "Torneo di Amsterdam 2007", "text": ""}
{"id": "1482176", "revid": "298055", "url": "https://it.wikipedia.org/wiki?curid=1482176", "title": "Concert/Il concerto", "text": "Concert \u00e8 un album dal vivo, pubblicato dalla cantante che Donatella Rettore nel 1996, per la etichetta Tring/Azzurra Music, e ristampato, nel 2001, con il nuovo titolo Il concerto.\nIl disco.\nPresentato a Torino, presso il Salone del Disco, il lavoro (che si colloca tra l'11\u00ba e il 12\u00ba album di inediti di studio) \u00e8 stato registrato durante i concerti tenutisi in giro per l'Italia, nel biennio 1995/1996, soprattutto nell'estate del 1996, anche se le registrazioni finali sono state ultimate nel mese di settembre.\nIl long playing comprende 12 brani (tra cui 2 inediti: la scatenata \"Fax\" e l'ironica \"Lasciamo vivere gli abeti, coloriamo le suore\", rispettivamente la prima e la penultima traccia in scaletta), che coprono l'intera carriera di Rettore, ripercorrendone tutti i pi\u00f9 grandi successi e i momenti salienti, da \"Splendido splendente\" a \"Gattivissima\", passando per le storiche \"Kobra\", \"Donatella\", \"Lamette\", \"Io ho te\", \"This time\" e \"Remember\", senza dimenticare \"Femme fatale\" e \"Kamikaze rock'n'roll suicide\".\nNella ristampa del 2001, l'album viene ridotto da 12 a 10 tracce. Vengono a mancare rispettivamente le tracce \"Kobra\" e \"Io ho te\"."}
{"id": "1482180", "revid": "125126081", "url": "https://it.wikipedia.org/wiki?curid=1482180", "title": "Benjamin Foster", "text": " Il 26 settembre 2020 ha creato il suo canale YouTube Ben Foster - The Cycling GK. \nCarriera.\nClub.\nRacing Club Warwick.\nInizi\u00f2 a giocare nel Racing Club Warwick nel 2000. La stagione successiva venne acquistato dallo Stoke City.\nStoke City.\nMentre militava nello Stoke City, venne prestato a Tiverton Town, Bristol City, Stafford Rangers, Kidderminster Harriers e Wrexham.\nSi \u00e8 rotto il legamento del crociato anteriore del ginocchio nel giugno del 2003 mentre giocava a tennis, fermandosi per un periodo di sei mesi.\nProprio mentre era in prestito al Wrexham, fu notato dal padre del suo compagno di squadra Darren Ferguson, il famoso Sir Alex, che era a vedere la finale del Football League Trophy nel 2005. Sir Alex, che stava cercando un erede di Peter Schmeichel, lo acquist\u00f2 per un milione di sterline.\nManchester United.\nIl 15 luglio 2005 il Manchester United ha fatto l'offerta per il portiere, ufficializzandone l'acquisto il 19 luglio. Tra il 2005 e il 2007 \u00e8 stato prestato al Watford, nella quale si \u00e8 reso grande protagonista.\nNel giugno del 2007 si \u00e8 operato ai legamenti del crociato del ginocchio destro. Torn\u00f2 ad allenarsi alla fine del 2007.\nLa data del suo esordio con i \"Red Devils\" \u00e8 stata il 15 marzo 2008, contro il Derby County (1-0), grazie ad un infortunio di Van der Sar ed alla squalifica di Kuszczak.\nIl 1\u00ba marzo 2009 contro il Tottenham Hotspur, nello stadio di Wembley ha vinto ai rigori la sua prima Carling Cup: \u00e8 stato anche nominato miglior giocatore della partita, durante il quale ha parato il rigore al giovane O'Hara.\nIn ottobre ha anche esordito in Champions League.\nBirmingham City.\nNell'estate 2010 \u00e8 passato al Birmingham City, con cui, il 27 febbraio 2011, vince la sua terza Coppa di Lega consecutiva dopo le due con lo United, risultando ancora una volta decisivo e venendo infatti nominato \"Man of the Match\" per la seconda volta in tre anni.\nWest Bromwich Albion.\nIl 30 luglio 2011 passa al West Bromwich Albion, con la formula del prestito fino al termine della stagione.\nWatford.\nIl 5 luglio 2018 passa al Watford per 4 millioni di sterline e firma un biennale.\nNazionale.\nConta 6 presenze con la nazionale inglese, con cui ha partecipato ai Mondiali 2014.\nStatistiche.\nPresenze e reti nei club.\n\"Statistiche aggiornate al 19 agosto 2020.\""}
{"id": "1482182", "revid": "1305772", "url": "https://it.wikipedia.org/wiki?curid=1482182", "title": "Gassificazione", "text": "La gassificazione \u00e8 un processo chimico che permette di convertire materiale ricco di carbonio, quale ad esempio carbone, petrolio o biomassa, in monossido di carbonio, idrogeno e altre sostanze gassose.\nIl processo di degradazione termica avviene a temperature elevate (superiori a 700-800\u00a0\u00b0C), in presenza di una percentuale sotto-stechiometrica di un agente ossidante, tipicamente aria (ossigeno) o vapore. La miscela gassosa risultante costituisce quello che viene definito \"gas di sintesi\" e rappresenta essa stessa un combustibile. La gassificazione \u00e8 un metodo per ottenere energia da differenti tipi di materiali organici e trova anche applicazione nel trattamento dei rifiuti termico dei rifiuti e viene utilizzato sfruttando un sistema detto gassificatore.\nL'uso del processo di gassificazione per la produzione di calore presenta alcuni vantaggi rispetto alla combustione diretta, a prezzo, tuttavia, dell'introduzione di alcune complicazioni impiantistiche. Il syngas pu\u00f2 essere bruciato direttamente in motori a combustione interna, o utilizzato per produrre metanolo o idrogeno, o convertito tramite il processo Fischer-Tropsch in combustibile sintetico. Ad oggi, tuttavia, sono assai poco numerosi gli impianti che producono combustibili sintetici da gassificazione e quelli esistenti utilizzano principalmente il carbone come materia prima. La gassificazione, infatti, pu\u00f2 anche utilizzare materie prime altrimenti poco utili quali combustibili, come i rifiuti organici. Inoltre, il processo di gassificazione permette di togliere con le ceneri elementi altrimenti problematici per la successiva fase di combustione, quali ad esempio cloro e potassio, consentendo la conseguente produzione di un gas molto pulito.\nLa combustione dei combustibili fossili \u00e8 attualmente ampiamente utilizzata su scala industriale per produrre energia elettrica. Per\u00f2, considerato che quasi ogni tipo di materiale organico pu\u00f2 essere utilizzato quale materia prima per la gassificazione, come il legno, la biomassa, o persino la plastica, questa pu\u00f2 essere una tecnologia utile nell'ambito dell'incremento del contributo fornito dall'energia rinnovabile. Al processo di gassificazione della biomassa, come agli altri processi di combustione, potrebbero venire applicate tecnologie per la cattura e il sequestro delle emissioni di anidride carbonica.\nLa gassificazione si fonda su processi chimici che avvengono a temperature superiori ai 700\u00a0\u00b0C, il che la differenzia dai processi biologici quali la digestione anaerobica che produce biogas a temperature di poco superiori a quella ambiente, ad esempio il gas d'aria.\nStoria.\nIl processo di gassificazione fu originariamente sviluppato nell'Ottocento per produrre gas illuminante per l'illuminazione pubblica e per cucinare. Il gas naturale e l'elettricit\u00e0 rimpiazzarono successivamente il gas di citt\u00e0 per queste applicazioni, ma il processo di gassificazione \u00e8 stato utilizzato per la produzione di prodotti chimici sintetici e di combustibili fin dagli anni venti del Novecento.\nI \"generatori a gas di legna\", ovvero i gassogeni, furono utilizzati per fornire energia ai veicoli a motore in Europa durante lo scarseggiare dei combustibili nel periodo della seconda guerra mondiale.\nProcessi chimici.\nIn un gassificatore il materiale carbonioso subisce diversi differenti processi:\nIn pratica, dopo l'iniziale pirolisi viene introdotta nel reattore una quantit\u00e0 limitata di ossigeno, in modo che parte del materiale organico bruci producendo monossido di carbonio ed energia, utile per la reazione successiva che converte ulteriore materiale organico in idrogeno e altro monossido di carbonio.\nApplicazioni attuali.\nLa gassificazione su scala industriale \u00e8 principalmente utilizzata per produrre elettricit\u00e0 da combustibili fossili come il carbone, bruciando il syngas prodotto in una turbina a gas (opportunamente modificata) oppure in motore a combustione interna (motore alternativo) recuperati di grande taglia.\nLa gassificazione \u00e8 industrialmente utilizzata anche per la produzione di elettricit\u00e0 utilizzando cicli combinati integrati di gassificazione (IGCC). L'IGCC \u00e8 anche un metodo pi\u00f9 efficiente per la cattura della CO2, in confronto alle tecnologie convenzionali. Impianti dimostrativi a cicli combinati integrati sono stati operativi sin dagli anni 1970 e alcuni degli impianti costruiti negli anni 1990 sono adesso divenuti commerciali. \u00c8 anche possibile sfruttare i prodotti di gassificazione come materie prime per la produzione di ammoniaca e combustibili liquidi; vi \u00e8 inoltre la possibilit\u00e0 di produrre metano e idrogeno per celle a combustibile.\nNell'arco degli ultimi anni, sono state sviluppate tecnologie di gassificazione che utilizzano rifiuti plastici. Un impianto tedesco adotta una tale tecnologia su larga scala per convertire i rifiuti plastici in metanolo, previa produzione di syngas.\nGassificatori su piccola scala alimentati a biomasse agricole sono largamente diffusi in India, specialmente nello Stato di Tamil Nadu. La maggior parte delle applicazioni riguarda sistemi a 9 kW di capacit\u00e0 utilizzati per pompare l'acqua potabile (con un risparmio di circa il 70% del costo rispetto alla classica rete elettrica) e per l'illuminazione stradale.\nIn Italia il processo \u00e8 correntemente impiegato per la trasformazione dei residui pesanti della raffinazione del petrolio. Gli impianti di Falconara, Priolo Gargallo e Sarroch producono energia elettrica ceduta alla rete nazionale nonch\u00e9 vapor d'acqua e idrogeno a uso interno delle raffinerie.\nRuolo nell'ambito dell'energia rinnovabile.\nLa gassificazione pu\u00f2 utilizzare all'incirca qualsiasi materiale organico, comprese le biomasse e i rifiuti plastici. Il syngas prodotto brucia producendo vapor d'acqua e diossido di carbonio. Alternativamente, il syngas pu\u00f2 essere convertito in metano tramite la reazione di Sabatier, o in combustibile sintetico simile al gasolio tramite il processo Fischer-Tropsch. I componenti inorganici presenti nella materia prima di alimentazione, come i metalli e i minerali, restano \"intrappolati\" in una forma di cenere inerte e sicura dal punto di vista ambientale che trova uso come fertilizzante.\nTrascurando la tipologia di combustibile finale prodotto, la gassificazione stessa e i successivi processi correlati non emettono n\u00e9 sequestrano gas serra quali il diossido di carbonio, non influenzando in tal modo il bilancio del carbonio. Ovviamente i processi di combustione del \"syngas\" o dei combustibili prodotti portano alla formazione di anidride carbonica. Ad ogni modo, la gassificazione della biomassa pu\u00f2 avere un ruolo significativo nell'ambito dell'energia rinnovabile, in quanto la produzione di biomassa rimuove l'emissione di CO2 in atmosfera. Anche altre tecnologie che producono biogas e biodiesel hanno un bilancio neutro del carbonio, ma la gassificazione pu\u00f2 utilizzare una pi\u00f9 ampia variet\u00e0 di materie prime e produrre anche una pi\u00f9 ampia variet\u00e0 di combustibili, risultando un metodo estremamente efficiente per estrarre energia dalla biomassa. La gassificazione della biomassa \u00e8 quindi una delle tecnologie pi\u00f9 versatili ed economiche nell'ambito delle energie rinnovabili.\nAttualmente la gassificazione delle biomasse su scala industriale \u00e8 poco diffusa nel mondo. Il \"Renewable Energy Network Austria\" (RENET) si \u00e8 fatto promotore di diversi impianti dimostrativi di gassificazione delle biomasse, incluso un impianto a doppio letto fluido che fornisce la citt\u00e0 di G\u00fcssing di 2\u00a0MW di elettricit\u00e0 e 4\u00a0MW di energia termica, sfruttando pezzetti di legno, sin dal 2002.\nProcessi di gassificazione.\nAttualmente esistono quattro tipi di gassificatori disponibili per usi commerciali: a letto fisso contro-corrente, a letto fisso equi-corrente, a letto fluido e a letto trascinato.\nGassificatore a letto fisso contro-corrente.\nIl gassificatore a letto fisso controcorrente (\"up draft\") consiste in un letto fisso costituito dal combustibile attraverso il quale si fa passare il flusso di gassificante (vapore, ossigeno e/o aria) contro-corrente. Le ceneri vengono rimosse anidre o sotto forma di scoria fusa. I gassificatori che producono scoria necessitano di un maggiore rapporto di vapore e ossigeno rispetto al carbonio per raggiungere temperature superiori a quella di fusione delle ceneri. Il combustibile utilizzato deve possedere elevata resistenza meccanica e non deve avere tendenza a rapprendersi, in modo da formare un ottimale letto permeabile. Recenti sviluppi hanno comunque ridotto queste restrizioni ad alcuni casi particolari. La produttivit\u00e0 di questo genere di gassificatori \u00e8 relativamente bassa e il gas prodotto necessita di essere purificato prima dell'uso o riciclato nel reattore.\nGassificatore a letto fisso equi-corrente.\nIl gassificatore a letto fisso equicorrente (\"down draft\") \u00e8 simile a quello precedente, ma il flusso di gassificante viene immesso in equi-corrente verso il basso col combustibile. \u00c8 necessario riscaldare la parte superiore del letto bruciando piccole quantit\u00e0 di combustibile oppure utilizzando una fonte di calore esterna. L'efficienza energetica \u00e8 paragonabile a quella del gassificatore in controcorrente. Dato che in questo genere di impianto il catrame prodotto deve passare attraverso un letto caldo di carbone, il gas prodotto \u00e8 pi\u00f9 pulito di quello ottenuto in controcorrente.\nGassificatore a letto fluido.\nNel gassificatore a letto fluido il combustibile, insieme con l'ossigeno, il vapore o l'aria, forma un sistema dinamico simil-fluido sfruttando un letto di sabbia. Le ceneri vengono rimosse anidre o come agglomerati pesanti che si separano dalla fase simil-fluida. Nei gassificatori a ceneri secche le temperature sono relativamente basse e il combustibile deve essere altamente reattivo. I gassificatori agglomeranti utilizzano temperature leggermente superiori e sono adatti per combustibile a maggiore potere calorifico. La produttivit\u00e0 \u00e8 superiore rispetto alle tecnologie a letto fisso, ma \u00e8 inferiore rispetto ai gassificatori a letto trascinato. I gassificatori a letto fluido sono maggiormente utili nel caso in cui il combustibile adoperato tenda a formare ceneri altamente corrosive che potrebbero danneggiare le pareti del reattore. Generalmente alcuni tipi biomasse formano grandi quantit\u00e0 di tali ceneri corrosive.\nGassificatore a letto trascinato.\nNel gassificatore a letto trascinato la gassificazione viene realizzata utilizzando reagenti nebulizzati e ossigeno (meno frequentemente aria) in regime di equi-corrente. Le alte temperature (&gt; 2000 \u00b0C) e pressioni caratteristiche di questa tecnologia le conferiscono una maggiore produttivit\u00e0, per\u00f2 l'efficienza termica \u00e8 alquanto inferiore e il gas deve essere raffreddato prima di essere sottoposto a pulizia. Alle temperature di esercizio i catrami e il metano non sono presenti nel gas prodotto; per\u00f2 la quantit\u00e0 di ossigeno necessaria \u00e8 superiore rispetto agli altri tipi di gassificatore. Tutti i gassificatori a letto trascinato rimuovono la maggior parte delle ceneri sotto forma di scoria fusa."}
{"id": "1482183", "revid": "23", "url": "https://it.wikipedia.org/wiki?curid=1482183", "title": "David Aebischer", "text": ""}
{"id": "1482184", "revid": "1442080", "url": "https://it.wikipedia.org/wiki?curid=1482184", "title": "Ana Rosa Quintana", "text": "Ha studiato giornalismo nell'Universit\u00e0 Complutense di Madrid ed ha partecipato in molti programmi della radio e della televisione. \u00c8 una delle pi\u00f9 note e influenti presentatrici iberiche ed \u00e8 proprietaria di una casa di produzione, la Cuarzo."}
{"id": "1482186", "revid": "111146330", "url": "https://it.wikipedia.org/wiki?curid=1482186", "title": "Un altro tempo", "text": "Un altro tempo (titolo originale \"Another Time\") \u00e8 un libro di poesie di Wystan Hugh Auden, pubblicato nel 1940.\nQuesto libro contiene le pi\u00f9 corte poesie scritte tra il 1936 e il 1939, eccetto per quelle gi\u00e0 pubblicate in \"Lettere dall'Islanda\" (\"Letters from Iceland\") e \"Journey to a war\". Queste poesie sono tra le pi\u00f9 conosciute di tutta la sua carriera.\nIl libro \u00e8 diviso in tre parti: \"People and Places\" (\"persone e luoghi\"), \"Occasional Poems\" (\"poesie occasionali\") e \"Lighter Poems\" (\"poesie leggere\").\n\"People and Places\" include \"Law, say the gardeners, is the sun\", \"Oxford\", \"A. E. Housman\", \"Edward Lear\", \"Herman Melville\", \"The Capital\", \"Voltaire at Ferney\", \"Orpheus\", \"Mus\u00e9e des Beaux Arts\", \"Gare du Midi\", \"Dover\", e altre poesie.\n\"Lighter Poems\" include \"Miss Gee\", \"O tell me the truth about love\", \"Funeral Blues\", \"Calypso\", \"Roman Wall Blues\", \"The Unknown Citizen\", \"Refugee Blues\", e vari altri componimenti.\n\"Occasional Poems\" include tra gli scritti \"Spain 1937\", \"In Memory of W. B. Yeats\", \"September 1, 1939\", \"In Memory of Sigmund Freud\", and other poems\nIl libro \u00e8 dedicato a Chester Kallman."}
{"id": "1482188", "revid": "287204", "url": "https://it.wikipedia.org/wiki?curid=1482188", "title": "Danny Simpson", "text": "Biografia.\nPossiede origini giamaicane. Il 3 febbraio 2013 viene rinvenuto privo di sensi con il volto sanguinante tra le strade di Manchester fuori da un pub. Il calciatore era rimasto coinvolto in una rissa mentre era in fila ad ordinare.\nIl 20 maggio 2015 \u00e8 stato dichiarato colpevole per violenza domestica nei confronti della sua ex compagna. Il calciatore era stato arrestato dalle forze dell'ordine la notte del 28 dicembre 2014, venendo condannato a 300 ore di servizi sociali.\nCaratteristiche tecniche.\nTerzino destro di copertura - abile a svolgere entrambe le fasi di gioco - dotato di grinta e velocit\u00e0.\nCarriera.\nAll'et\u00e0 di 16 anni viene prelevato dall'Academy del Manchester United. Il 7 gennaio 2006 passa in prestito all'Anversa, societ\u00e0 militante nella seconda divisione belga. A fine stagione le due societ\u00e0 si accordano per il rinnovo del prestito.\nIl 25 gennaio 2007 passa in prestito al Sunderland, con cui - a fine stagione - vince il campionato di Championship. Terminato il prestito, rientra a Manchester.\nEsordisce con i \"Red Devils\" il 6 ottobre 2007 in Manchester United-Wigan (4-0), sostituendo O'Shea per infortunio. Il 23 ottobre 2007 esordisce nelle competizioni europee, subentrando a 10' dal termine nella partita vinta 4-2 contro la Dinamo Kiev al posto di Ryan Giggs, valida per la terza giornata della fase a gironi di Champions League.\nPenalizzato dalla presenza in rosa di Wes Brown e Gary Neville (che stava recuperando da un infortunio e lo avrebbe quindi relegato ai margini della rosa), il 21 marzo 2008 passa in prestito fino a fine stagione all'Ipswich Town.\nIl 4 agosto 2008 viene prelevato in prestito dal Blackburn.\nIl 14 agosto 2009 passa in prestito per sei mesi al Newcastle, in Championship. Il 20 gennaio 2010 passa a titolo definitivo ai \"Magpies\". Il calciatore sottoscrive un contratto di tre anni e mezzo. Il 19 aprile la squadra vince il titolo con due giornate d'anticipo, venendo promossa in Premier League. A fine stagione viene operato alla caviglia, rimanendo fermo tre mesi.\nIl 27 giugno 2013 viene tesserato a parametro zero dal QPR, legandosi agli \"Hoops\" per tre stagioni. Il 24 maggio 2014 la squadra viene promossa in Premier League.\nIl 30 agosto 2014 passa al Leicester City, legandosi alle \"Foxes\" per mezzo di un contratto triennale. Con l'arrivo di Claudio Ranieri sulla panchina del Leicester viene inizialmente schierato titolare sulla fascia per mancanza di alternative, salvo poi rivelarsi perno della formazione inglese.\nIl 2 maggio 2016 il Leicester - complice il pareggio ottenuto dal Tottenham contro il Chelsea - si laurea campione d'Inghilterra per la prima volta nella storia.\nStatistiche.\nPresenze e reti nei club.\n\"Statistiche aggiornate al 10 febbraio 2018.\""}
{"id": "1482192", "revid": "12290", "url": "https://it.wikipedia.org/wiki?curid=1482192", "title": "Chiara di Notte", "text": ""}
{"id": "1482202", "revid": "1073227", "url": "https://it.wikipedia.org/wiki?curid=1482202", "title": "Rosso relativo (singolo)", "text": "Rosso relativo \u00e8 un singolo del cantautore italiano Tiziano Ferro, pubblicato il 7 giugno 2002 come quarto estratto dall'omonimo album.\nDescrizione.\nCon questa canzone Ferro partecipa al Festivalbar 2002, vincendo il Premio rivelazione italiana.\nNonostante il testo della canzone sembri parlare di sesso, Tiziano Ferro ammette che il vero tema del brano \u00e8 il rapporto conflittuale che aveva con il cibo. Va ricordato infatti che il cantautore prima di diventare famoso \u00e8 stato obeso.\nLa scelta del nome della ragazza nella canzone \u00e8 ricaduta su Paola perch\u00e9 cos\u00ec si chiama la cugina di Tiziano, migliore amica del cantante e sua compagna inseparabile nelle tourn\u00e9e per il mondo.\nIl brano viene tradotto in varie lingue:\nVideo musicale.\nIn tema con il titolo della canzone, il video di \"Rosso relativo\", girato da Paolo Monico a Ibiza, \u00e8 incentrato quasi completamente sul colore rosso. Infatti \u00e8 ambientato al tramonto e anche gli interni sono illuminati dalla luce filtrata da una finestra per l'appunto rossa. Anche Tiziano Ferro \u00e8 vestito parzialmente di rosso. Il video, per tutta la sua durata, \u00e8 incentrato sul cantante che esegue una coreografia e canta in una stanza scura, alternando queste scene con altre esterne ma in controluce."}
{"id": "1482203", "revid": "2054310", "url": "https://it.wikipedia.org/wiki?curid=1482203", "title": "Ucayali (fiume)", "text": "Il Rio Ucayali, che nasce circa 140 kilometri a nord del Lago Titicaca, \u00e8 il braccio principale del Rio delle Amazzoni. Quando si unisce al Rio Mara\u00f1on, non lontano dalla citt\u00e0 di Iquitos, inizia ad essere denominato ufficialmente Rio delle Amazzoni.\nIl fiume, assieme al Rio Apur\u00edmac, Rio Ene, e al Rio Tambo, \u00e8 oggi considerato il ramo principale del \"Rio delle Amazzoni\", totalizzando una lunghezza di 2,669.9\u00a0km dalla sorgente dell\"'Apur\u00edmac\" presso il Nevado Mismi alla sua confluenza col Rio Mara\u00f1on:\nIl Ucayali fu inizialmente chiamato \"San Miguel de los Cunibos, poi\" \"Ucayali\", \"Ucallale\", Gran \"Paro\", \"Apu-Paro\", \"Cocama\" e infine \"Rio de Cuzco\".\nIl fiume d\u00e0 il suo nome alla regione Ucayali del Per\u00f9.\nEsplorazioni.\nStoricamente il governo peruviano ha organizzato molte spedizioni per esplorarlo. Una di esse, nel 1867, ha dichiarato di essere arrivata a 400 chilometri circa da Lima, con tre corvette ad elica: Morona, Putumayo e \"Napo col tenente Eduardo Raygada, e i sottotenenti Ruperto Gutierrez e Dario Gutierrez,\" che fu fermata dalle forti correnti tra la foce del Rio Pachitea e quella del R\u00edo Tambo, 1000 chilometri prima della foce del Ucayali col Rio delle Amazzoni.\nLa \"Napo\" riusc\u00ec poi a risalire il Rio Urubamba fino an un punto 360 chilometri a nord di Cuzco.\nIl resto del corso del \"Rio Urubamba\", come scoperto da un certo \"Bosquet\" nel 1806 e da \"Fran\u00e7ois Louis de la Porte\", conte di Castelnau, nel 1846, \u00e8 interrotto da cascate, rapide e un numero imprecisato di ostacoli alla navigazione.\n\"Torres\", (data e fonte,) che esplor\u00f3 l'Alto Ucayali per il governo peruviano, percorse i 334 kilometri dopo la foce del Rio Pachitea fino alla confluenza tra il \"Tambo\" e l\"'Urubamba\". Qua la sua larghezza varia da 400 a 1200 metri, per via del gran numero di isole. La corrente scorre a 8 kilometri l'ora e la possibilit\u00e0 di trovare un canale largo dai 20 ai 50 metri con una profondit\u00e0 minima di un metro. Ci sono cinque brutti passaggi per via dell'accumulo di alberi e radici. Qualche volta enormi rocce sono cadute dalle montagne proprio nel letto del fiume causando enormi vortici."}
{"id": "1482204", "revid": "1305772", "url": "https://it.wikipedia.org/wiki?curid=1482204", "title": "Dio\u0219ti", "text": "Dio\u0219ti \u00e8 un comune della Romania di 3.245 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 3 villaggi: Cioc\u0103ne\u0219ti, Dio\u0219ti, Radomir."}
{"id": "1482205", "revid": "287204", "url": "https://it.wikipedia.org/wiki?curid=1482205", "title": "Diosti", "text": ""}
{"id": "1482209", "revid": "729019", "url": "https://it.wikipedia.org/wiki?curid=1482209", "title": "Mar\u00eda Teresa Campos", "text": "Ha studiato la filosofia nell'universit\u00e0 di Malaga ed ha partecipato ai programmi vari della radio e della televisione. \u00c8 vedova, madre di due figlie e nonna di tre nipoti."}
{"id": "1482210", "revid": "110157", "url": "https://it.wikipedia.org/wiki?curid=1482210", "title": "Dobre\u0219ti (Dolj)", "text": "Dobre\u015fti \u00e8 un comune della Romania di 2.686 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 5 villaggi: C\u0103ciul\u0103te\u0219ti, Dobre\u0219ti, Georocel, Murta, Toceni."}
{"id": "1482213", "revid": "110157", "url": "https://it.wikipedia.org/wiki?curid=1482213", "title": "Il cittadino sconosciuto", "text": "Il cittadino sconosciuto (\"The Unknown Citizen\") \u00e8 una poesia di Wystan Hugh Auden, scritta nel 1939 e pubblicata per la prima volta nel 1940. Si tratta di un componimento riconducibile al filone della letteratura distopica.\nContenuto.\nLa poesia consiste nell'epitaffio di un uomo identificato solo da una combinazione di lettere e numeri (JS/07/M/378). Tale individuo viene elogiato da una voce esterna, la quale cita i rapporti di numerose istituzioni di controllo (come l\"'Ufficio di Statistica\" e il \"Sindacato\"). Il ritratto che emerge di questo cittadino sconosciuto \u00e8 assolutamente ordinario e privo di ogni aspetto eroico: compra tutti i giorni il giornale, paga regolarmente le tasse, \u00e8 sposato con figli e possiede i principali beni di consumo (come l'automobile e la radio), ma soprattutto rende le sue opinioni conformi a quelle dello Stato. Gli ultimi versi inducono implicitamente alla domanda se egli fosse libero o felice in tale societ\u00e0.\nInterpretazione.\nAppare evidente che Auden, attraverso questa poesia, delinei gli aspetti caratteristici dello stato totalitario. In effetti, ogni aspetto della vita quotidiana \u00e8 sottoposto ad un rigido controllo, svolto da varie istituzioni il cui obiettivo \u00e8 accertarsi del fatto che ogni individuo segua fedelmente, se non meccanicamente, le direttive delle autorit\u00e0, senza manifestare alcuna personalit\u00e0 originale o indipendente."}
{"id": "1482222", "revid": "838137", "url": "https://it.wikipedia.org/wiki?curid=1482222", "title": "Opel 30PS (1922)", "text": "La 30PS era una piccola famiglia di autovetture di fascia alta prodotta dalla Casa automobilistica tedesca Opel dal 1922 al 1924.\nProfilo e storia.\nA met\u00e0 del 1922, la Opel lanci\u00f2 il primo di due modelli costituenti una piccola famigliola di vetture, denominata 30PS. Tali modelli avrebbero raccolto il testimone lasciato dalla 9/25 PS, uscita di produzione proprio a met\u00e0 del 1922 dopo sei anni di produzione.\nI due modelli facenti parte di tale famiglia furono gli ultimi rappresentanti di quelle che i tedeschi chiamavano \"motorwagen\", cio\u00e8 vetture derivate ancora strettamente dalle antiche carrozze senza cavallo e con soluzioni tecniche decisamente anacronistiche gi\u00e0 all'inizio degli anni venti.\nPer l'ultima volta si videro quindi i freni a nastro sul cambio e le frizioni a cono.\nLa 9/30 PS.\nIl primo di questi modelli fu la 9/30, un modello che condivideva il telaio e l'intera meccanica con la 9/25 PS che andava a sostituire, ma in parte anche con la pi\u00f9 economica 8M 21 della quale volle essere una versione pi\u00f9 raffinata.\nSullo stesso telaio ad U in acciaio furono infatti montati anche due assali rigidi e quattro molle a balestra semiellittiche.\nIl motore era un 4 cilindri in linea da 2332 cm\u00b3, lo stesso montato sulla 9/25 PS, ma leggermente rivisitato, in maniera tale da erogare 30 CV di potenza massima a 1600 giri/min.\nFu prodotta fino al 1924.\nLa 10/30 PS.\nParallelamente alla 9/30 PS, la Casa di R\u00fcsselsheim lanci\u00f2 sul mercato la 10/30 PS, sorella maggiore della prima, dotata di un motore di cilindrata maggiore, 2577 cm\u00b3, ma dalla potenza massima invariata, un fattore che permise alla 10/30 PS di eccellere maggiormente per quanto riguardava la coppia motrice. Tuttavia, di questo modello ne fu commercializzata anche una versione leggermente pi\u00f9 potente, denominata 10/35 PS, con motore da 35 CV.\nAnche la 10/30 PS fu commercializzata fino al 1924."}
{"id": "1482224", "revid": "1305772", "url": "https://it.wikipedia.org/wiki?curid=1482224", "title": "Dobrote\u0219ti (Dolj)", "text": "Dobrote\u015fti \u00e8 un comune della Romania di 1.962 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Dobrote\u0219ti e Nisipuri."}
{"id": "1482226", "revid": "210513", "url": "https://it.wikipedia.org/wiki?curid=1482226", "title": "Opel 9/30 PS", "text": ""}
{"id": "1482228", "revid": "210513", "url": "https://it.wikipedia.org/wiki?curid=1482228", "title": "Opel 10/30 PS", "text": ""}
{"id": "1482232", "revid": "1305772", "url": "https://it.wikipedia.org/wiki?curid=1482232", "title": "Estranged", "text": "Estranged \u00e8 un singolo del gruppo musicale statunitense Guns N' Roses, il quinto estratto dal quarto album in studio \"Use Your Illusion II\" e pubblicato il 17 gennaio 1994.\nLa canzone.\n\"Estranged\" \u00e8 essenzialmente un pezzo d'amore, per quanto triste questo amore possa essere. \u00c8 spesso messo a confronto con \"November Rain\", per le tematiche, la lunghezza e la presenza di spicco del pianoforte nel brano, che esegue anche un assolo. Anche i riff della chitarra portano a cercare un confronto tra le due canzoni. La sua struttura progressive, senza un vero ritornello, con molti riff diversi, e un pi\u00f9 solido lavoro di chitarra, la rende secondo moltissimi superiore alla sua pi\u00f9 nota controparte. Riguardo al paragone con \"November Rain\", Axl Rose ha spiegato: \nVideo musicale.\nIl videoclip di \"Estranged\" rappresenta il terzo capitolo della cosiddetta trilogia video che i \"Guns\" avevano iniziato con \"Don't Cry\", per proseguire con \"November Rain\", e proprio come questi, \u00e8 uno dei video ad alto budget prodotti dalla band. In ogni caso ha poco a che vedere con gli altri due. I temi della canzone, l'estraniamento, la separazione, sono qui ben rappresentati, con la polizia che irrompe in casa di Axl Rose. Alla fine del video, il cantante si tuffa nell'oceano, ma viene salvato da un gruppo di delfini. Memorabile resta la scena in cui Slash esce dall'oceano suonando la chitarra (parodiata anni dopo nel video \"In Too Deep\" dei Sum 41). Secondo molti Axl Rose avrebbe voluto gettarsi da una portaerei invece che da una petroliera ma secondo i manager era troppo costoso. Le scene dal vivo sono state filmate allo Olympiastadion di Monaco di Baviera durante lo Use Your Illusion Tour."}
{"id": "1482235", "revid": "1305772", "url": "https://it.wikipedia.org/wiki?curid=1482235", "title": "Dr\u0103gote\u0219ti (Dolj)", "text": "Dr\u0103gote\u015fti \u00e8 un comune della Romania di 2.315 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 6 villaggi: Bene\u0219ti, Bobeanu, Buzduc, Dr\u0103gote\u0219ti, Pop\u00e2nz\u0103le\u0219ti, Vii\u0219oara."}
{"id": "1482237", "revid": "22475", "url": "https://it.wikipedia.org/wiki?curid=1482237", "title": "Epiplatys sexfasciatus", "text": "Epiplatys sexfasciatus () \u00e8 un pesce osseo d'acqua dolce appartenente alla famiglia Nothobranchiidae.\nDistribuzione e habitat.\nQuesta specie \u00e8 diffusa nell'Africa equatoriale occidentale (Ghana, Camerun, Gabon, Benin, Nigeria, Guinea Equatoriale). Vive in ambienti con acque calme e ricche di vegetazione come stagni, ruscelli e piccoli laghi.\nDescrizione.\nMisura fino a 10\u00a0cm.\nBiologia.\nNon ha un ciclo vitale stagionale.\nAlimentazione.\nSi nutre di piccoli pesci, crostacei, insetti e vermi.\nAcquariofilia.\nDifficile da allevare in acquario, necessita di vasche di lunghezza minima di 80\u00a0cm.\nConservazione.\nComune in tutto il suo vastissimo areale che comprende gran parte dell'Africa occidentale. La specie non \u00e8 considerata minacciata di estinzione dalla IUCN che la colloca nella categoria pi\u00f9 bassa di minaccia."}
{"id": "1482238", "revid": "767487", "url": "https://it.wikipedia.org/wiki?curid=1482238", "title": "Io, Amleto", "text": "Io, Amleto \u00e8 un film del 1952 diretto da Giorgio Simonelli.\nParodia dell'omonima tragedia di William Shakespeare, il suo insuccesso commerciale port\u00f2 di l\u00ec a poco l'appena fondata \"Macario Film\" al fallimento.\nTrama.\nIl film narra le avventure di Amleto che dopo una serie di peripezie riuscir\u00e0 ad uccidere l'usurpatore Claudio, a sposare Ofelia e a farsi eleggere presidente della Repubblica."}
{"id": "1482243", "revid": "1305772", "url": "https://it.wikipedia.org/wiki?curid=1482243", "title": "Dr\u0103nic", "text": "Dr\u0103nic \u00e8 un comune della Romania di 2.827 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 4 villaggi: Booveni, Dr\u0103nic, Foi\u0219or, Padea."}
{"id": "1482244", "revid": "287204", "url": "https://it.wikipedia.org/wiki?curid=1482244", "title": "Dranic", "text": ""}
{"id": "1482247", "revid": "1573940", "url": "https://it.wikipedia.org/wiki?curid=1482247", "title": "Orphanoiulus dinapolii", "text": "Orphanoiulus dinapolii \u00e8 un artropode diplopode della famiglia Blaniulidae, endemico di alcune grotte del territorio palermitano.\n\u00c8 uno dei componenti dell'entomofauna ipogea della Grotta Conza e della Grotta della Molara."}
{"id": "1482248", "revid": "1573940", "url": "https://it.wikipedia.org/wiki?curid=1482248", "title": "Epiplatys singa", "text": "Epiplatys singa () \u00e8 un pesce d'acqua dolce appartenente alla famiglia Nothobranchiidae, diffuso nelle paludi e nei torrenti di Congo, Gabon e Angola.\nDescrizione.\nRaggiunge una lunghezza massima di 6\u00a0cm.\nBiologia.\nNon \u00e8 un killifish stagionale.\nRiproduzione.\n\u00c8 oviparo e la fecondazione \u00e8 esterna. Non vi sono cure parentali.\nSinonimi.\n\"Haplochilus singa\" &lt;br&gt;\n\"Aphyosemion singa\" ()&lt;br&gt;\n\"Panchax singa\" ()&lt;br&gt;\n\"Haplochilus macrostigma\" &lt;br&gt;\n\"Aplocheilus macrostigma\" ()&lt;br&gt;\n\"Epiplatys macrostigma\" ()&lt;br&gt;\n\"Panchax macrostigma\" ()&lt;br&gt;\n\"Epiplatys chinchoxoanus\" ()&lt;br&gt;\n\"Panchax chinchoxoanus\" &lt;br&gt;\n\"Epiplatys ornatus\" ()&lt;br&gt;\n\"Panchax ornatus\" \nAcquariofilia.\nViene talvolta catturato per essere allevato in acquario, dove non \u00e8 particolarmente difficile da allevare."}
{"id": "1482249", "revid": "830939", "url": "https://it.wikipedia.org/wiki?curid=1482249", "title": "Pedro Pietri", "text": "La famiglia di Pietri, di origini corse, si trasfer\u00ec a New York nel 1947, quando egli aveva solo tre anni. Si stabilirono nella Spanish Harlem di Manhattan, dove Pedro ricevette l'educazione primaria e secondaria insieme al fratello Joe e alla sorella Diaz. Notevole fu l'influenza della zia, che recitava spesso poesie e occasionalmente organizzava spettacoli teatrali nella chiesa locale. Lo stesso Pietri inizi\u00f2 a scrivere poesie quando era uno studente alla Haaven High School.\nDopo il diploma, Pietri trov\u00f2 diversi impieghi finch\u00e9 non venne arruolato nell'Esercito degli Stati Uniti e mandato a combattere nella guerra del Vietnam.\nLe esperienze che dovette affrontare nell'Esercito e in Vietnam, oltre alla discriminazione che dovette subire a New York, divennero i maggiori fattori che avrebbero formato la sua personalit\u00e0 e lo stile della sua poesia.\nPuerto Rican Obituary.\nIn seguito al congedo dall'Esercito, Pietri si associ\u00f2 ad un gruppo di attivisti per i diritti civili dei portoricani chiamato Young Lords. Nel 1969, lesse per la prima volta la sua poesia pi\u00f9 conosciuta, \"Puerto Rican Obituary\". Il poema, che venne pubblicato nel 1973, parla di cinque portoricani che emigrano a New York alla ricerca di una vita migliore per poi trovare solo stenti e sofferenze.\nNuyorican Poets Cafe.\nPietri contribu\u00ec alla fondazione del Nuyorican Poets Cafe di Manhattan insieme a Miguel Pi\u00f1ero e Miguel Algar\u00edn. Il Cafe \u00e8 un'istituzione no profit dove si esibiscono numerosi intellettuali portoricani. Pietri scrisse lo spettacolo \"El Puerto Rican Embassy\". Il tema era che qualunque isola che non fosse n\u00e9 una nazione indipendente n\u00e9 uno stato degli Stati Uniti, dovesse avere un'ambasciata. Durante l'esibizione, era solito suonare \"The Spanglish National Anthem\" e distribuire finti \"passaporti del Porto Rico\".\nAltre opere.\nTra le altre opere di Pietri ricordiamo: \"\"Invisible Poetry\" (1979), \"Traffic\" (1980), \"Plays\" (1982), \"Traffic Violations\" (1983), and \"The Masses are Asses\" (1988). I suoi scritti sono stati pubblicati e raccolti in diverse antologie, tra cui: \"Inventing a Word: An Anthology of Twentieth Century Puerto Rican Poetry (ed. Julio Marzan, 1980)\", \"Illusions of a Revolving Door\" (1984), \"The Outlaw Bible of American Poetry (ed. Alan Kaufman, S.A. Griffin, 1999)\", \"The Prentice Hall Anthology of Latino Literature (ed. Eduardo del Rio, 2002)\"\". In Italia, sono state pubblicate due raccolte: \"'Out of Order. Fuori servizio'\" (ed. CUEC, 2001) e \"'Scarafaggi metropolitani e altre poesie Scarafaggi metropolitani e altre poesie'\" (ed. Baldini Castoldi Dalai, 1993).\nPietri non si limitava a scrivere poesie ma le registrava anche. Nel 1979 esce un LP intitolato \"Loose Joints\", poi seguito da \"One is a Crowd\", entrambi prodotti dalla Folkway Records.\nPietri era uno spirito libero e le sue performance non erano tradizionali. In tutta la sua irriverenza verso la religione, era solito definirsi \"il Reverendo Pietri, della Chiesa di Santa Maria dei Pomodori\" e girare vestito di nero e con una grande croce pieghevole. In risposta al romanticismo della comunit\u00e0 portato avanti dai Young Lords e da altri gruppi di sinistra, scrisse \"The Masses are Asses\". Egli contribu\u00ec alla prima collezione di poesie nuyoricane (\"Nuyorican Poetry: An Anthology of Puerto Rican Words and Feelings\" redatta da Miguel Algarin e Miguel Pi\u00f1ero nel 1975) con una poesia composta per intero da segni di punteggiatura. Pietri si esibiva spesso lanciando preservativi al pubblico durante i suoi spettacoli. Era un anticonformista e ricordava costantemente al movimento l'importanza della tolleranza, della libert\u00e0 intellettuale e della conservazione della propria umanit\u00e0. Era una voce unica, sia per contenuti che per stile, come confermano i tentativi falliti di lettura in pubblico del suo \"Puerto Rican Obituary\".\nGli ultimi anni.\n Nel 2003 a Pietri venne diagnosticato un cancro allo stomaco. Si rec\u00f2 a Tijuana per sottoporsi a un trattamento olistico per un anno, ma mor\u00ec il 3 marzo del 2004, mentre rientrava a New York in aereo per sottoporsi ad ulteriori cure. Aveva 59 anni. I funerali si tennero a East Harlem presso la storica First Spanish Methodist Church. Fu qui che Pedro lesse per la prima volta in pubblico \"Puerto Rican Obituary\".\nGli sopravvivono la moglie Margarita Deida, la sorella Diaz, il fratello Joe e i suoi quattro figli."}
{"id": "1482251", "revid": "110157", "url": "https://it.wikipedia.org/wiki?curid=1482251", "title": "F\u0103rca\u0219", "text": "F\u0103rca\u0219 \u00e8 un comune della Romania di 1.991 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 5 villaggi: Am\u0103r\u0103\u0219ti, F\u0103rca\u0219, Golumbelu, Golumbu, Plopu-Am\u0103r\u0103\u0219ti."}
{"id": "1482255", "revid": "287204", "url": "https://it.wikipedia.org/wiki?curid=1482255", "title": "Farcas", "text": ""}
{"id": "1482256", "revid": "35707", "url": "https://it.wikipedia.org/wiki?curid=1482256", "title": "Enzo Girolami Castellari", "text": ""}
{"id": "1482257", "revid": "1776051", "url": "https://it.wikipedia.org/wiki?curid=1482257", "title": "Galicea Mare", "text": "Galicea Mare \u00e8 un comune della Romania di 4.585 abitanti, ubicato nel distretto di Dolj, nella regione storica dell'Oltenia."}
{"id": "1482264", "revid": "1776051", "url": "https://it.wikipedia.org/wiki?curid=1482264", "title": "Galiciuica", "text": "Galiciuica \u00e8 un comune della Romania di 1.691 abitanti, ubicato nel distretto di Dolj, nella regione storica dell'Oltenia."}
{"id": "1482268", "revid": "125019", "url": "https://it.wikipedia.org/wiki?curid=1482268", "title": "Sultan al-Atrash", "text": "Combatt\u00e9 contro gli ottomani, i francesi e anche contro il governo siriano nei momenti della dittatura. Fu una delle figure pi\u00f9 influenti della storia siriana e di quella drusa e svolse un ruolo fondamentale in quello che fu il destino del Gebel Druso e della Siria in genere.\nFamiglia.\nSul\u1e6d\u0101n al-A\u1e6dr\u0101sh nacque nel villaggio di al-Qirayya, nel governatorato di al-Suwayd\u0101\u02be (a 20 km a sud della stessa cittadina di al-Suwayd\u0101\u02be), nella regione di Salkhad, nota per la famosa famiglia druse degli Al Atrash, che aveva nominalmente governato quella regione fin dal 1879. Suo padre, \u1e0c\u016bq\u0101n b. Mu\u1e63\u1e6daf\u0101 b. Ism\u0101\u02bf\u012bl II, fondatore dello sceiccato di al-\u1e6carsh\u0101niyya, aveva condotto una feroce battaglia contro gli ottomani presso al-Kefr nel 1910, in cui aveva fronteggiato le forze di Sami Pasci\u00e0 al-Faruqi. Fu catturato e poi giustiziato nel 1911. La madre di Sul\u1e6d\u0101n fu Shaykha al-Atrash.\nRuolo nella rivolta araba.\nSami Passci\u00e0 us\u00f2 la forza militare e l'inganno ed ebbe infine successo nell'occupare il Gebel Druso. Invi\u00f2 centinaia di giovani drusi a combattere nei Balcani, e Sultan fu fra questi. Tuttavia, durante la I guerra mondiale, gli ottomani lasciarono in pace il Gebel Druso perch\u00e9 temevano scoppiassero rivolte. Sultan fu in grado di entrare in contatto con i movimenti panarabi e specialmente con gli ambienti della rivolta araba in Hijaz. Non appena la rivolta part\u00ec, egli innalz\u00f2 il vessillo arabo sulla cittadella di Salkhad e sulla sua stessa abitazione.\nNon appena le forze arabe conquistarono Aqaba, egli invi\u00f2 un migliaio di uomini a raggiungere i ranghi dei combattenti e vi si un\u00ec lui stesso alla testa di altri trecento uomini, con i quali conquist\u00f2 Bosra. Le sue forze furono le prime ad entrare a Damasco e a innalzare la bandiera araba sulla sede del governatorato il 9 settembre 1918.\nSultan fu buon amico dell'emiro hascemita Faysal, capo delle forze arabe della rivolta e gli fu per questo attribuito il titolo di emiro e generale dell'esercito siriano, equivalente al titolo di pasci\u00e0. Faysal, pi\u00f9 tardi re dell'Iraq, aiut\u00f2 inoltre molto Sultan durante gli anni del suo esilio.\nIl neo-costituito Regno di Siria non sopravvisse a lungo, dal momento che fu occupato dalla Francia dopo la battaglia di Maysalun il 24 luglio 1920. Sultan radun\u00f2 i suoi uomini per combattere i francesi, ma il rapido susseguirsi degli eventi misero rapidamente fine ai suoi sforzi, dal momento che i francesi entrarono a Damasco e il Paese fu diviso in cinque entit\u00e0 statali diverse, uno dei quali era il Gebel Druso.\nL'incidente Adham Khanjar.\nIl 7 luglio 1922 i soldati francesi catturarono Adham Khanjar, un ribelle sciita libanese che aveva trovato rifugio nella casa di Sultan mentre questi era via. Khanjar era ricercato per aver tentato d'assassinare il generale Gouraud. Al suo ritorno a casa Sultan domand\u00f2 il rilascio di Khanjar, ma i francesi rifiutarono. Pochi giorni dopo Sultan e i suoi uomini attaccarono un convoglio francese che essi pensavano fosse utilizzato per trasportare Khanjar, che era stato invece inviato a Damasco con un altro convoglio. I francesi reagirono distruggendo la sua abitazione e ordinando il suo arresto. Sultan era intanto fuggito in Transgiordania e da l\u00ec lanci\u00f2 incursioni contro le postazioni francesi. Egli ritorn\u00f2 in Siria dieci mesi pi\u00f9 tardi, dopo essere stato graziato.\nLa rivoluzione siriana del 1925-1927.\nNel 1925 la rivoluzione scoppi\u00f2 nella Montagna drusa per coinvolgere l'intera Siria e parte del Libano. Per consenso unanime la guida fu assegnata a Sultan Pasci\u00e0 al-Atrash, Questa rivoluzione \u00e8 considerata una delle pi\u00f9 importanti rivolte contro il mandato francese della Siria perch\u00e9 coinvolse tutta la Siria e perch\u00e9 si ebbero dure battaglie fra i patrioti in rivolta e le forze mandatarie francesi.\nCause.\nUna delle cause immediate della rivoluzione fu l'aggressione francese alle tradizioni locali e il pessimo trattamento della popolazione. Le ragioni indirette furono la rabbia drusa per la separazione della Montagna drusa dalla Siria e le cattive condizioni di vita sotto il mandato della Francia.\nRivoluzione.\nIl 23 agosto 1925 Sultan Pasci\u00e0 al-Atrash dichiar\u00f2 ufficialmente l'inizio della rivoluzione contro la Francia e immediatamente Damasco, Homs e Hama avviarono le operazioni belliche. Al-Atrash vinse numerose battaglie ai danni dei francesi all'inizio della rivoluzione: la battaglia di al-Kafir il 21 luglio 1925, la battaglia di al-Mazra'a il 2 agosto 1925 e la battaglia di Salkhad, Almsifarh, Suwayda e altre. Dopo le vittorie dei rivoltosi, la Francia invi\u00f2 migliaia di soldati in Siria e Libano dal Marocco e dal Senegal, equipaggiate con armi moderne, specie se messe a confronto con i pochi rifornimenti di cui potevano godere i seguaci di al-Atrash. Ci\u00f2 alter\u00f2 notevolmente il corso degli eventi e permise ai francesi di riprendere il controllo di numerosi centri urbani che s'erano uniti ai rivoltosi e che avevano opposto una vivace resistenza alla potenza mandataria fino alla primavera del 1927.\nI francesi condannarono a morte Sultan al-Atrash ma egli riusc\u00ec a sfuggir loro con i patrioti rivoltosi verso la Transgiordania e fu infine graziato. Pi\u00f9 tardi torn\u00f2 in Siria nel 1937, subito dopo la firma del trattato siro-francese. Ricevette in quell'occasione una grandiosa dimostrazione d'affetto da parte dei siriani.\nRuolo dopo la rivoluzione.\nAl-Atrash partecip\u00f2 attivamente alla Intifada dell'indipendenza del 1945, che realizz\u00f2 l'indipendenza del Paese. Nel 1948 egli si fece parte attiva perch\u00e9 si realizzasse un esercito arabo unificato per la liberazione della Palestina. Centinaia di giovani volontari partirono per partecipare alla guerra del 1948, scoppiata dopo l'auto-proclamazione di Israele.\nDurante la dittatura di Adib Shishakli, al-Atrash sub\u00ec numerosi fastidi a causa della sua opposizione alla politica condotta da quel governo militare. Lasci\u00f2 la Montagna drusa ancora una volta, per la Giordania nel dicembre del 1954. Torn\u00f2 in patria non appena cadde il regime di Adib Shishakli.\nAl-Atrash appoggi\u00f2 il progetto panarabo fra Egitto e Siria nel 1958 che sfoci\u00f2 nella creazione dell'effimera Repubblica Araba Unita e rifiut\u00f2 recisamente di dichiararsi favorevole al processo di separazione che fu avviato nel 1961. Al-Atrash \u00e8 anche noto per i suoi generosi contributi finalizzati allo sviluppo della vita sociale ed economica della Montagna drusa.\nPopolarit\u00e0 di al-Atrash.\nSultan Pasci\u00e0 al-Atrash \u00e8 stato uno dei leader pi\u00f9 popolari della storia araba, di quella siriana pi\u00f9 specificatamente e di quella drusa in particolare.\nLe imprese di al-Atrash portarono ad innalzargli nel Gebel Druso numerosi monumenti e statue e le sue foto sono presenti in numerose piazze e in ancor pi\u00f9 numerose abitazioni private e pubbliche. Al-Atrash \u00e8 anche ricordato abbondantemente nel folklore locale, in poesie e in canzoni popolari ed \u00e8 considerato dai drusi simbolo di patriottismo, di coraggio e di laicismo.\nA tal fine sar\u00e0 utile ricordare che:\nIl presidente Gamal Abdel Nasser onor\u00f2 Sultan Pasci\u00e0 al-Atrash, nel corso dell'esperienza unitaria siro-egiziana che dette vita alla Repubblica Araba Unita con la pi\u00f9 alta onorificenza della RAU, nel corso della sua visita alla provincia drusa di al-Suwayda.\nNel 1970, il presidente siriano Hafiz al-Asad onor\u00f2 il principe Sultan Pasci\u00e0 al-Atrash per il suo storico ruolo assolto nel corso della rivoluzione siriana.\nMorte.\nSultan Pasci\u00e0 al-Atrash mor\u00ec il 26 marzo 1982 di infarto cardiaco.\nAlle sue esequie prese parte pi\u00f9 di un milione di persone e il oresidente della Repubblica Araba Siriana Hafiz al-Asad scrisse una sua lettera personale in cui rendeva omaggio ad al-Atrash, definito comandante generale della rivoluzione siriana."}
{"id": "1482271", "revid": "110157", "url": "https://it.wikipedia.org/wiki?curid=1482271", "title": "G\u00e2ngiova", "text": "G\u00e2ngiova \u00e8 un comune della Romania di 2.642 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Como\u0219teni e G\u00e2ngiova."}
{"id": "1482272", "revid": "287204", "url": "https://it.wikipedia.org/wiki?curid=1482272", "title": "Gangiova", "text": ""}
{"id": "1482274", "revid": "767487", "url": "https://it.wikipedia.org/wiki?curid=1482274", "title": "Gherce\u0219ti", "text": "Gherce\u0219ti \u00e8 un comune della Romania di 1.695 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 5 villaggi: G\u00e2rle\u0219ti, Gherce\u0219ti, Lunc\u0219oru, Ungureni, Ungurenii Mici."}
{"id": "1482275", "revid": "125081247", "url": "https://it.wikipedia.org/wiki?curid=1482275", "title": "Poggio Favaro-San Bernardo", "text": "Poggio - San Bernardo di Favaro (\"O P\u00eauzzo\" - \"San Benardo\" in ligure) \u00e8 una frazione di 603 abitanti del comune di Bogliasco, da cui dista circa 2\u00a0km, ed \u00e8 situata ad un'altitudine di 183\u2013271 m s.l.m.\nLa frazione comprende le due localit\u00e0 di Poggio e San Bernardo di Favaro, che assieme vanno a formare un'unica entit\u00e0 a livello amministrativo e di statistica \nStoria.\nAnticamente denominata \"Favaro\" assunse l'odierna denominazione dalla locale chiesetta del XVI secolo. Fu originariamente frazione del comune di Pieve Ligure fino al 1928 quando le due amministrazioni pievese e bogliaschina furono unite nell'unico comune di Bogliasco Pieve.\nAl termine della seconda guerra mondiale, nel 1946, le due comunit\u00e0 costiere del Golfo Paradiso si separarono nuovamente dando origine agli attuali comuni; per maggiore comodit\u00e0 verso gli abitanti frazionari il paese di San Bernardo fu incluso nei territori comunali di Bogliasco.\nNel 1962 con la costruzione della nuova strada carrozzabile s'interruppe quel naturale isolamento che aveva contraddistinto le principali frazioni e localit\u00e0 del comune.\nSentieri.\nDal paese con l'ausilio di due antichi sentieri \u00e8 possibile raggiungere Pieve Ligure o il monte Santa Croce (600 m s.l.m.)."}
{"id": "1482276", "revid": "287204", "url": "https://it.wikipedia.org/wiki?curid=1482276", "title": "Ghercesti", "text": ""}
{"id": "1482277", "revid": "1776051", "url": "https://it.wikipedia.org/wiki?curid=1482277", "title": "Ghidici", "text": "Ghidici \u00e8 un comune della Romania di 2.481 abitanti, ubicato nel distretto di Dolj, nella regione storica dell'Oltenia."}
{"id": "1482285", "revid": "122246727", "url": "https://it.wikipedia.org/wiki?curid=1482285", "title": "Adunata nazionale degli alpini", "text": "L'Adunata nazionale dell\u2019Associazione Nazionale Alpini \u00e8 una manifestazione che si svolge ogni anno nella seconda settimana di maggio in una citt\u00e0 scelta, di volta in volta, dal Consiglio Direttivo Nazionale. Le adunate si svolgono in ricordo della prima Adunata, che allora si chiamava Convegno nazionale, e che si svolse sul Monte Ortigara nel settembre 1920 per ricordare le migliaia di caduti durante la battaglia del monte Ortigara e della prima guerra mondiale in generale.\nLa manifestazione.\nL'adunata si svolge in pi\u00f9 giorni e ha suo culmine la domenica con la sfilata di decine di migliaia di alpini per le strade della citt\u00e0 ospitante. Alla sfilata, che dura solitamente per tutta la giornata, partecipano solo gli iscritti all'Associazione Nazionale Alpini, che vengono divisi per Sezioni Ana d'appartenenza (i primi a sfilare sono gli alpini delle Sezioni all'estero, ultimi quelli della Sezione ospitante) e accompagnati da numerose bande e fanfare. Le uniche altre persone che possono partecipare alla sfilata sono le autorit\u00e0 politiche locali e nazionali che prendono parte all'evento (generalmente ministri, sindaco, presidente della Provincia e presidente della Regione). Il pubblico si colloca ai lati o sulle tribune.\nLa scelta della citt\u00e0 ospitante viene fatta due anni prima in modo da dare il tempo alla Sezione Ana e alla citt\u00e0 di prepararsi alla manifestazione. Una specifica commissione valuta le proposte delle citt\u00e0 candidate e compie visite in loco per verificare la capacit\u00e0 ricettiva della zona, la disponibilit\u00e0 dei diversi enti pubblici, la viabilit\u00e0 locale e altri fattori.\nLe sedi delle adunate nazionali.\nIn seguito l'elenco delle sedi dell'adunata, come da sito ufficiale dell'Associazione Nazionale Alpini."}
{"id": "1482288", "revid": "798140", "url": "https://it.wikipedia.org/wiki?curid=1482288", "title": "Auld Alliance", "text": "Con Auld Alliance (francese: \"Vieille Alliance\" norvegese: \"auld-alliansen\"), si intende la storica alleanza tra il Regno di Scozia e il Regno di Francia in funzione anti-inglese. L'alleanza ebbe inizio con un trattato firmato a Parigi il 23 ottobre 1295 e ratificato nel febbraio dell'anno successivo a Dunfermline sotto il regno di Giovanni di Scozia e Filippo IV di Francia.\n\u00c8 ancora presente."}
{"id": "1482290", "revid": "767487", "url": "https://it.wikipedia.org/wiki?curid=1482290", "title": "Figlio unico (film)", "text": "Figlio unico (\u4e00\u4eba\u606f\u5b50, \"Hitori musuko\") \u00e8 un film del 1936 diretto da Yasujir\u014d Ozu.\nTrama.\nNel 1923, nel villaggio di Shinshu, una vedova, Otsune Nonomiya, lavora duramente in una fabbrica di produzione di seta per mantenere lei e il suo unico figlio, Ry\u014dsuke. Quando il maestro di Ry\u014dsuke, Ookubo, la convince a lasciare che suo figlio continui a studiare oltre la scuola elementare, la donna decide di mantenere con le sue sole forze l\u2019educazione di suo figlio, fino al college a Tokyo. Il figlio, vedendo realizzate le proprie speranze, le promette di diventare un grande uomo.\nTredici anni dopo, nel 1936, Otsune, adesso sulla sessantina, visita Ry\u014dsuke, ormai ventottenne, a Tokyo, e lo fa quasi di sorpresa. Passate le prime felicit\u00e0 dell\u2019incontro, la donna viene a sapere che suo figlio, ora insegnante di scuola serale, si \u00e8 sposato e ha un figlio di un anno, nato nell\u2019inverno precedente. Sua nuora Sugiko \u00e8 gentile e premurosa, ma il lavoro di Ry\u014dsuke non paga molto. Ry\u014dsuke e O-Tsune visitano Ookubo, che ora \u00e8 padre di quattro figli e gestisce un ristorante Tonkatsu.\nLa coppia intrattiene come meglio pu\u00f2 la madre, ma i loro soldi, gi\u00e0 non molti, si stanno esaurendo e Ry\u014dsuke si vede costretto a chiedere prestiti ai colleghi pur di mantenere un minimo agio per la madre. Un giorno, durante un viaggio in un distretto industriale, di fronte al pi\u00f9 grande inceneritore della citt\u00e0 Ry\u014dsuke confida alla madre che vorrebbe non essere mai venuto a Tokyo, e che si vede come una delusione per sua madre: Tokyo, infatti, a suo dire non \u00e8 un posto dove si pu\u00f2 facilmente avere successo. Otsune rimprovera suo figlio di arrendevolezza, dicendogli che pure a lei non \u00e8 rimasto nulla, n\u00e9 terra n\u00e9 casa, ma ci\u00f2 nonostante non ha mai smesso di riporre in lui le sue speranze.\nSugiko intanto vende il proprio kimono e raccoglie abbastanza soldi per un\u2019uscita per tutta la famiglia. Nel frattempo Tomibo, il figlio di un vicino, \u00e8 ferito da un cavallo e Ry\u014dsuke, accorso insieme ai vicini, decide di portarlo in fretta all\u2019ospedale. L\u2019operazione ha buon fine, il ragazzino si rimetter\u00e0 ma sua madre non ha i soldi per pagare il lavoro dei medici e le cure, cos\u00ec Ry\u014dsuke le dona i loro soldi. Otsune \u00e8 al suo fianco e quella sera confida al figlio di averla resa orgogliosa con il suo atto di altruismo e generosit\u00e0.\nOtsune, dichiaratasi cos\u00ec soddisfatta di questo bel ricordo, ritorna a Shinshu, ma lascia una lettera al figlio, dentro ci sono alcuni soldi e la donna chiede che li si impieghi per il suo nipotino. Ry\u014dsuke, scosso dalla lettera, promette alla moglie che studier\u00e0 e frequenter\u00e0 un corso per diventare un insegnante di scuola media.\nTornata a Shinsh\u016b, Otsune sta lavando un pavimento insieme a una collega; questa le chiede come sia andato il viaggio e come stia Ry\u014dsuke, cos\u00ec lei, mentendo, le confida che suo figlio \u00e8 diventato un grande uomo di successo. Quando per\u00f2 si ritira sul retro della fabbrica, finito il suo turno, la donna si lascia andare esausta su un cestello e il suo viso si spezza in un\u2019espressione di profondo dolore e rimorso. L\u2019ultima inquadratura cattura un portone chiuso, oltre il quale si trovano le opportunit\u00e0 al figlio precluse."}
{"id": "1482291", "revid": "287204", "url": "https://it.wikipedia.org/wiki?curid=1482291", "title": "Carolina Bombers", "text": "I Carolina Bombers erano una squadra professionistica statunitense di arena football con sede a Raleigh, North Carolina. Sarebbero stati uno dei membri fondatori della World Indoor Football League. Giocavano le partite casalinghe alla Dorton Arena.\nNella loro prima stagione si chiamavano Raleigh Rebels (membro fondatore della American Indoor Football League) e giocarono tutte le partite in trasferta, dal momento che non avevano un palazzetto disponibile. Ottennero un mediocre record di 3-7, competendo per il quarto posto con i Canton Legends, da cui persero poi ai playoff.\nAl secondo anno fecero meglio con un 8-6 e andarono automaticamente alla finale della Southern Conference, dove persero per\u00f2 con i Rome Renegades 63-14.\nAnnunciarono a questo punto l'intenzione di trasferirsi alla WIFL con i Rome Renegades. Sarebbero stati membri fondatori di tale lega. Nonostante il cambio di nome in Carolina Bombers on il 24 agosto, non ebbero mai la possibilit\u00e0 di giocarci, poich\u00e9 il 16 ottobre cessarono l'attivit\u00e0, cos\u00ec come i Rome Renegades."}
{"id": "1482293", "revid": "599013", "url": "https://it.wikipedia.org/wiki?curid=1482293", "title": "Khalilou Fadiga", "text": "Caratteristiche tecniche.\nFadiga era un centrocampista che preferiva giocare sulla fascia, specialmente sulla sinistra. In alternativa era in grado di giocare dietro le punte.\nCarriera.\nClub.\nFadiga si trasfer\u00ec in Francia ed entr\u00f2 a far parte delle giovanili del Paris Saint-Germain. Fu ceduto al Red Star 93 in Ligue 2 ma non gioc\u00f2 alcuna partita. Nel 1994 si trasfer\u00ec in Belgio e vi rest\u00f2 per sei stagioni, giocando con Liegi, Lommel e Club Bruges; con i nerazzurri, nella stagione 1997-1998, vinse il campionato e la supercoppa belga. Dopo poche giornate dall'inizio della stagione 2000-2001 ritorn\u00f2 in Francia all'. Sotto la guida di Guy Roux vinse la Coppa di Francia 2002-2003.\nPartecip\u00f2 con la nazionale del Senegal alla Coppa del Mondo del 2002 in Corea del Sud e Giappone. Dopo aver superato il girone e sconfitto la Svezia agli ottavi, la nazionale africana fu sconfitta ai quarti di finale dalla Turchia. In quella competizione gioc\u00f2 quattro partite e segn\u00f2 un gol (Su rigore contro l'Uruguay). Per questo venne inserito nella lista dei migliori giocatori del mondiale e fu notato dall'Inter, con cui nel mese di luglio dell'anno successivo firm\u00f2 un contratto triennale. Prima dell'inizio della stagione gli vennero per\u00f2 diagnosticati dei problemi cardiaci che gli impedirono di giocare in Italia.\nNel 2004 si trasfer\u00ec in Inghilterra. Nonostante i medici gli avessero consigliato di ritirarsi continu\u00f2 a giocare con il Bolton, il Derby County e il Coventry City.\nNel 2008 torn\u00f2 in Belgio, dove gioc\u00f2 con le maglie di Gent e Germinal Beerschot, prima di ritirarsi definitivamente a 34 anni.\nNazionale.\nConta 39 presenze e 4 reti con il Senegal con cui ha disputato 2 Coppe d'Africa (2000, 2002) e 1 Mondiale (2002).\nVita privata.\n\u00c8 padre del calciatore belga Noah Fadiga, centrocampista del FC Volendam, squadra militante nella seconda divisione olandese."}
{"id": "1482300", "revid": "124843125", "url": "https://it.wikipedia.org/wiki?curid=1482300", "title": "Stazione di Villa San Giovanni", "text": "La stazione di Villa San Giovanni \u00e8 il principale scalo ferroviario della citt\u00e0 di Villa San Giovanni, il secondo per numero di passeggeri/frequentatori nell'area urbana di Reggio Calabria ed uno dei maggiori dell'intera regione.\nStoria.\nIl fabbricato viaggiatori fu costruito nel 1937 su progetto dell'architetto Roberto Narducci e venne attivato il 28 ottobre dello stesso anno.\nMovimento.\nTrasporto nazionale.\nLa stazione \u00e8 servita da treni InterCity, InterCity Notte, Frecciargento, Frecciarossa ed Italo, che collegano lo scalo con Lamezia Terme, Paola, Salerno, Napoli, Roma, Firenze, Bologna, Reggio Emilia, Milano, Torino, Ferrara, Padova, Venezia, Reggio Calabria e Sicilia.\nI treni InterCity e InterCity Notte vengono effettuati con locomotive E.401, E.402B, E.403 con carrozze UIC-Z + semipilota di seconda classe e Gran Confort di prima classe.\nI treni Frecciarossa e Frecciargento vengono effettuati con elettrotreni ETR.1000, ETR.500, ETR.600 ed ETR 485.\nI treni Italo vengono effettuati con elettrotreni ETR.675.\nTrasporto regionale.\nLa stazione \u00e8 servita da treni Regionali che collegano Villa San Giovanni con:\nI treni del trasporto regionale vengono effettuati con E.464 con carrozze UIC-X restaurate + carrozze semipilota, carrozze piano ribassato + carrozze semipilota, carrozze MDVC, carrozze MDVE + carrozze semipilota, miste di prima e seconda classe. Inoltre vengono utilizzati i treni Minuetto ALe 501/502.\nStrutture e impianti.\nUbicata sulla linea Salerno - Reggio di Calabria, la stazione di Villa San Giovanni \u00e8 uno scalo ferroviario di importanza nazionale, infatti \u00e8 il principale punto di arrivo e di partenza dei passeggeri diretti dal continente in Sicilia e viceversa e della totalit\u00e0 delle merci trasportate per mezzo della ferrovia. Dotata di 6 binari passanti adibiti al servizio viaggiatori, vi fermano tutti i treni con partenza o destinazione a Reggio Calabria o in Sicilia.\n\u00c8 situata tra la stazione Catona e quella di Scilla, inoltre il parco merci \u00e8 molto grande ed \u00e8 raggruppato in tre grandi strutture di binari.\nAll\u2019interno del fabbricato viaggiatori \u00e9 presente una chiesa cattolica.\nServizi.\nLa stazione dispone di:"}
{"id": "1482310", "revid": "599013", "url": "https://it.wikipedia.org/wiki?curid=1482310", "title": "Lars Elstrup", "text": " Con la Danimarca ha vinto Svezia 1992, cio\u00e8 la 9\u00b0 edizione dell'evento continentale.\nCarriera.\nClub.\nCominci\u00f2 la sua carriera professionistica nel 1981 allo Randers, giocando 4 campionati e, dopo una parentesi al Br\u00f8ndby, nel 1986 si trasfer\u00ec nei Paesi Bassi, al Feyenoord, dove rest\u00f2 fino al 1988. Tornato in patria, milit\u00f2 nell'Odense nel 1988-1989 e nel 1991-1993, trascorrendo il biennio 1989-1991 nel Luton Town, in Inghilterra.\nNazionale.\nGioc\u00f2 34 partite con la Nazionale danese tra il 1988 e il 1993, segnando 13 reti e vincendo il Campionato europeo di calcio 1992 (in cui realizz\u00f2 la rete del decisivo 2-1 ai gironi contro la Francia).\nDopo il ritiro.\nDopo aver appeso le scarpe al chiodo a soli trent'anni, a causa delle \u00abtroppe aspettative nei suoi confronti\u00bb che gli \u00abavevano tolto energia positiva\u00bb, ader\u00ec a una setta spirituale - da cui fu successivamente espulso - e cambi\u00f2 il suo nome in Darando, cio\u00e8 \"fiume che scorre\". Negli anni successivi fu arrestato due volte: nel 1994 per atti osceni in luogo pubblico e in seguito per aggressione.\nDopo aver tentato il suicidio, nel 2000 afferm\u00f2 di essere completamente guarito e si trasfer\u00ec a Vissenbjerg vivendo per molti anni lontano dai riflettori. Il 26 agosto 2016, durante la partita tra Randers e Silkeborg della Superliga danese, suscit\u00f2 scandalo per aver effettuato un'invasione di campo completamente nudo."}
{"id": "1482317", "revid": "21880", "url": "https://it.wikipedia.org/wiki?curid=1482317", "title": "Cannabacee", "text": ""}
{"id": "1482324", "revid": "123678354", "url": "https://it.wikipedia.org/wiki?curid=1482324", "title": "Paris-Soir", "text": "Il Paris-Soir \u00e8 stato un quotidiano francese, edito dal 1923 al 1944.\nIl primo numero usc\u00ec il 4 ottobre del 1923, ed alla nascita della Repubblica di Vichy, l'11 giugno 1940, continu\u00f2 le pubblicazioni, sotto il controllo delle forze di occupazione.\nTra i suoi collaboratori pi\u00f9 illustri, vi fu lo scrittore, filosofo e giornalista Albert Camus, che ne fu segretario di redazione nel 1940."}
{"id": "1482329", "revid": "767487", "url": "https://it.wikipedia.org/wiki?curid=1482329", "title": "Rinvio recettizio", "text": "Nel caso in cui nella fonte statale ci si riferisca alla fonte di diritto internazionale, questo rinvio sar\u00e0, di norma, un rinvio recettizio e cio\u00e8 semplicemente un rinvio alle disposizioni di quella fonte (che vengono quindi inserite nell'ordinamento giuridico italiano) e non a quella fonte di produzione."}
{"id": "1482332", "revid": "124217186", "url": "https://it.wikipedia.org/wiki?curid=1482332", "title": "Stefan Kuntz", "text": "Carriera.\nCalciatore.\nCresciuto nel settore giovanile del , esord\u00ec con il , con cui ottenne oltre 100 presenze. In seguito vest\u00ec le maglie di , (oltre 170 le presenze), , e ancora Bochum, con cui chiuse la carriera agonistica. Si laure\u00f2 capocannoniere della Bundesliga nella stagione 1985-1986 con la maglia del Bochum nono classificato (22 gol) e, a pari merito con Anthony Yeboah dell', nella stagione 1993-1994 con la maglia del Kaiserslautern secondo classificato ad un punto dalla vetta (18 gol).\nIndoss\u00f2 la divisa della nazionale tedesca dal 1993 al 1997, partecipando al e vincendo il in Inghilterra. In quest'ultima circostanza gioc\u00f2 un ruolo chiave per la sua squadra, segnando il gol dell'1-1 nella semifinale contro l' e trasformando in gol il quinto rigore della serie vinta dai suoi. Gioc\u00f2 poi da titolare la vittoriosa finale contro la . In nazionale conta 25 presenze e 6 reti. Non ha mai assistito a una sconfitta della sua nazionale, ottenendo 20 vittorie e 5 pareggi.\nAllenatore e dirigente.\nDal 2001 al 2004 ha allenato il Borussia Neunkirchen, il , il e l'. Dal 2006 al 2008 ha ricoperto l'incarico di direttore sportivo del Bochum. Alla fine del 2007 fu chiamato a presiedere il Kaiserslautern, che riesce a risollevare da una difficile situazione amministrativa e sportiva. La squadra torn\u00f2 in Bundesliga (dove mancava dal 2006) vincendo il campionato di 2. Bundesliga 2009-2010, ma conobbe una nuova retrocessione nel 2011-2012.\nNell'agosto 2016 \u00e8 stato nominato CT della nazionale tedesca Under-21, che ha guidato alla vittoria dell'europeo di categoria del 2017 e del Campionato europeo di calcio Under-21 2021."}
{"id": "1482333", "revid": "110157", "url": "https://it.wikipedia.org/wiki?curid=1482333", "title": "The Sun (periodico britannico)", "text": "The Sun \u00e8 un quotidiano di tipo tabloid pubblicato nel Regno Unito e nella Repubblica d'Irlanda.\n\u00c8 il secondo quotidiano in lingua inglese pi\u00f9 venduto al mondo, con 2.986.000 copie al giorno per 7.900.000 lettori, dei quali il 56% di uomini e il 44% di donne (dati 2008). La propriet\u00e0 del giornale \u00e8 di News International, sussidiaria della News Corp di Rupert Murdoch.\nA dispetto del suo successo, il quotidiano incontra molte critiche, con accuse di grossolanit\u00e0 e di poca professionalit\u00e0, a causa dello stile sensazionalista mirato a un pubblico di basso livello culturale.\nIl giornale \u00e8 famoso anche per la sua terza pagina (\"Page 3\") che ospita giornalmente delle avvenenti ragazze inglesi in topless.\nStoria.\nIl \"Sun\" viene fondato da Cecil King nel 1964 come sostituto del \"Daily Herald\", quotidiano filolaburista dall'esperienza centenaria. Gli inizi per\u00f2 sono stentati e il giornale si vede costretto a cercare nuovi acquirenti. Nel 1967 il quotidiano rischia di passare nelle mani del magnate Robert Maxwell; viene invece ceduto nel 1969 all'australiano Rupert Murdoch, che cos\u00ec fa il suo ingresso nel mercato dell'editoria inglese.\nAlla guida del giornale arriva Larry Lamb, che non esita ad abbracciare la formula del quotidiano popolare: le notizie si concentrano quindi sulla cronaca, sugli interessi privati e sugli scoop (veri o falsi). La formula ha successo e viene presto copiata, tanto da convincere Lamb a calcare ancora di pi\u00f9 la mano. A partire dal novembre 1970, a pagina tre viene pubblicata la maxifotografia di una ragazza in topless.\nNel 1981 la direzione passa a Kelvin Calder Mckenzie, che esacerba ulteriormente lo spirito scandalistico del giornale. Ma i troppi falsi scoop diventano un'arma a doppio taglio, e finiscono per far perdere alla pubblicazione credibilit\u00e0 e copie vendute. Per ovviare al problema, nel 1989 si decide di nominare un \"garante per i diritti dei lettori\", che per\u00f2 si rivela solo una figura simbolica.\nNegli ultimi anni del XX secolo, la vita del Sun sembra caratterizzata da una cruenta lotta a colpi di inchieste giudiziarie nei confronti della testata concorrente, il \"Daily Mirror\".\nIl 22 luglio 2013, data la nascita del bambino dei duchi di Cambridge William e Kate, il quotidiano ha cambiato nome, facendo uno scambio di vocale.\nCos\u00ec per un giorno si chiam\u00f2 \"The Son\" (ovvero \"il figlio\") in onore del primogenito maschio dei duchi di Cambridge.\nIl 14 giugno 2016 si schiera a favore della Brexit.\nLinea editoriale.\nCaratteristica del giornale \u00e8 la presenza di una \"doppia anima\", scandalistica e informativa. Questa doppia anima \u00e8 evidente fin dalla copertina, che vede la compresenza di un tema impegnativo e di un altro leggero, impaginati a incastro.\nLa seconda pagina \u00e8 invece dedicata all'editoriale ed esprime la linea politica del quotidiano. Dopo dodici anni di schieramento in favore dei laburisti, appoggiati nelle elezioni del 1997, del 2001 e del 2005, il 30 settembre 2009, a seguito del discorso di Gordon Brown presso la Conferenza del Partito Laburista, con le controversie note con il termine di \"Broken Britain\" su argomenti quali criminalit\u00e0, immigrazione e i fallimentari servizi pubblici, il giornale ha annunciato un radicale cambio di schieramento scegliendo di appoggiare i conservatori guidati da David Cameron: \"Il \"Sun\" crede, e prega, che la leadership conservatrice possa far tornare grande la Gran Bretagna\"."}
{"id": "1482338", "revid": "1573940", "url": "https://it.wikipedia.org/wiki?curid=1482338", "title": "Beipiaosaurus inexpectus", "text": "Beipiaosaurus inexpectus era un dinosauro appartenente alla famiglia Therizinosauridae, vissuto durante il Cretacico inferiore (Aptiano, circa 125-124 milioni di anni fa), i cui resti fossili sono stati rinvenuti in Cina. Prima della scoperta di \"Yutyrannus\" (suo contemporaneo) \u00e8 stato uno dei pi\u00f9 grandi teropodi piumati.\nL'esatta classificazione della famiglia Therizinosauridae, in passato, \u00e8 stato oggetto di numerosi dibattiti tra gli esperti, riguardo alle loro insolite caratteristiche. Pur essendo teropodi, infatti, questi animali possedevano denti simili a quelli dei prosauropodi, ci\u00f2 indica una dieta erbivora (a differenza della maggior parte dei teropodi come l\"Allosaurus\" o il \"Tyrannosaurus\"). Essendo considerato un therizinosauride primitivo, il \"Beipiaosaurus\" possiede caratteristiche che suggeriscono che tutti i therizinosauridi, erano imparentati pi\u00f9 strettamente con i teropodi coelurosauri, che con i sauropodomorfi o gli ornitischi, come si credeva una volta.\nDescrizione.\nIl \"Beipiaosaurus\" arrivava ad una lunghezza di circa 2,2 metri e un'altezza di circa un metro. Fino alla scoperta dello \"Yutyrannus\" \u00e8 stato uno dei pi\u00f9 grandi teropodi piumati.\nEssendo un membro primitivo dei Therizinosauridi, i piedi del \"Beipiaosaurus\" posseggono solo tre dita, mentre i therizinosauridi pi\u00f9 evoluti ne avevano quattro. Ci\u00f2 rafforza l'ipotesi sulla discendenza dei therizinosauridi da antenati teropodi, caratterizzati appunto da zampe con tre dita. Il \"Beipiaosaurus\" possedeva ,inoltre, una testa pi\u00f9 grande (in proporzione al corpo) di qualsiasi altro therizinosauride. La bocca di questo animale era costituita da un becco sdentato e, posteriormente, si trovavano dei molari atti a triturare la vegetazione. Nel 2003, le ultime cinque vertebre della coda fuse insieme, sono state descritte come pigostilo.\nPiumaggio.\nLe impronte di pelle ritrovate nell'olotipo di \"B. inexpectus\" indicano che il corpo di questo animale era prevalentemente ricoperto da piume lanuginose, simili a quelle riscontrate in \"Sinosauropteryx\", ma pi\u00f9 lunghe e filamentose. Xu et al. , che descrissero il campione, ha ipotizzato che queste piume rappresentino uno stadio intermedio tra le piume lanuginose di \"Sinosauropteryx\" e quelle degli uccelli moderni (Aves). La coda era ricoperta di piume di lunghezza compresa tra i quattro e i sette centimetri, costituita da filamenti paralleli con una larghezza di 1,5 millimetri, senza traccia di piume ornamentali.\nUnico tra i teropodi noti, il \"Beipiaosaurus\" possedeva anche una seconda tipologia di piume pi\u00f9 lunghe e semplici che spuntavano al di sopra dello strato di piume lanuginose. Queste insolite piume (note come EBFFs) furono descritte per la prima volta da Xu et al. nel 2009, sulla base di un campione costituito dal tronco, la testa e il collo.\nGli EBFFs differiscono da altri tipi di piume, in quanto costituiti da un unico filamento ramificato. La maggior parte degli altri dinosauri piumati possedevano piume composte da due o pi\u00f9 filamenti ramificate fuori da una base comune. Le EBFFs del \"Beipiaosaurus\", invece, sono molto pi\u00f9 lunghe rispetto ad altri tipi di piume primitive, misurando circa 100-150 millimetri di lunghezza, circa la met\u00e0 della lunghezza del collo. Nel \"Sinosauropteryx\" le piume pi\u00f9 lunghe erano circa il 15% della lunghezza del collo. Queste strane piume, oltre ad essere stranamente lunghe, erano anche insolitamente ampie, avendo fino a 3 mm di larghezza. Le ampie piume del \"Sinosauropteryx\" erano larghe solo 0,2 mm, e erano leggermente pi\u00f9 ampie in animali pi\u00f9 grandi come \"Dilong\". Il fatto che nessun EBFFs fosse curvo o piegati (oltre un ampio arco) indica che queste piume dovevano essere piuttosto rigide e probabilmente erano cavi, almeno alla base.\nIn una intervista del 2009, Xu Xing ha affermato che: \"Entrambi i tipi di piume non sono, sicuramente, atte al volo\". Egli ha ipotizzato che le piume pi\u00f9 fini servivano come un cappotto per scaldarsi e proteggersi dal freddo e che le piume pi\u00f9 lunghe (EBFFs) erano ornamentali, forse per le interazioni sociali come l'accoppiamento e la comunicazione.\nScoperta.\nNel 1996, il contadino Li Yinxian, scopr\u00ec lo scheletro di un teropode, vicino al villaggio di Tetraena. Nel Maggio 1999, la rivista \"Nature\", annunci\u00f2 la scoperta e present\u00f2 l'animale con il nome di \"Beipiaosaurus inexpectus\", descritto da Xu Xing e i suoi colleghi. Il nome generico \"Beipiaosaurus\" significa \"lucertola di Beipiao\", ossia la citt\u00e0 cinese presso la quale \u00e8 stata effettuata la scoperta. Il nome specifico \"inexpectus\", invece, significa letteralmente \"inaspettato\", riferendosi alle insolite caratteristiche di questo animale.\nL'olotipo di \"Beipiaosaurus inexpectus\" (IVPP V11559) fu recuperato nella formazione Yixian, nella provincia di Liaoling, in Cina. Attualmente l'olotipo si trova all'Istituto di Paleontologia e Paleoantropologia, di Pechino. L'esemplare \u00e8 costituito da uno scheletro parziale disarticolato appartenuto ad un esemplare sub-adulto. Tra le ossa recuperate ci sono: parte del cranio, la mandibola, alcuni denti, tre vertebre cervicali, quattro vertebre dorsali, quattro costole, due vertebre sacrali, venticinque vertebre caudali, un pigostilo, un arto anteriore completo dotato di lunghi artigli e resti di tegumento, tra cui piume.\nUn secondo esemplare (STM 31-1) consistente anch'esso in uno scheletro parziale, \u00e8 stato descritto da Xu et al. nel 2009. Il tratto distintivo di questo fossile era l'eccezionale stato di conservazione delle piume, che apparivano filamentose e allungate.\nPaleoecologia.\nFauna e habitat.\nGli studiosi suggeriscono che il paleoambiente della Formazione Yixian, era soggetto a cambiamenti climatici stagionali, con climi caldi e umidi, punteggiati da stagioni secche, in cui l'ambiente diventava pi\u00f9 arido. La temperatura media annua durante il periodo in cui visse il \"Beipiaosaurus\" era di circa 10 gradi celsius (50 gradi fahrenheit), con inverni relativamente freddi, per il clima dell'era Mesozoica.\nLa Formazione Yixian \u00e8 ben nota per la sua grande variet\u00e0 di esemplari ben conservati, come i tirannosauroidi \"Yutyrannus\" e \"Dilong\", il microraptorine \"Graciliraptor\", il troodontide \"Mei\", il dromaeosauride \"Tianyuraptor\", il grande compsognathide \"Sinocalliopteryx\" e i grandi dinosauri erbivori come l'adrosauride \"Bolong\" e il sauropode \"Dongbeititan\".\nAltri contemporanei non dinosauri, del \"Beipiaosaurus\" includevano gamberetti, chiocciole e lumache, cos\u00ec come un gruppo eterogeneo di insetti e pesci, come \"Lycoptera\". La maggior parte dei vertebrati di questa formazione hanno dimostrato una tendenza alla vita arboricola, tra cui molti uccelli arboricoli e mammiferi e lucertole arrampicatori. La flora era costituita da una vegetazione subtropicale e temperata, dominata da conifere, felci, cicadi ed equiseti.\nCome la maggior parte dei Therizinosauri, il \"Beipiaosaurus inexpectus\" conduceva una vita simile a quella degli odierni gorilla o ai bradipi terricoli del Pleistocene, aggirandosi in piccoli gruppi nelle foreste usando i lunghi arti per afferrare i rami della vegetazione di cui si nutriva. I lunghi artigli, probabilmente, servivano per afferrare meglio il cibo e per difendersi dai predatori del sottobosco come lo \"Yutyrannus\" e il \"Dilong\""}
{"id": "1482341", "revid": "92723", "url": "https://it.wikipedia.org/wiki?curid=1482341", "title": "Beckton", "text": "Beckton (conosciuto anche come Nehalem-EX) sar\u00e0 la futura evoluzione del processore Intel Xeon MP per sistemi a pi\u00f9 vie, e andr\u00e0 a sostituire i core Tigerton e Dunnington (questi ultimi infatti sono rimasti sul mercato parallelamente). Dovrebbe arrivare sui mercati tra la fine del 2009 e l'inizio del 2010 e sar\u00e0 basato sull'architettura Nehalem, successiva all'Intel Core Microarchitecture, originariamente introdotta nella gamma Xeon MP proprio da Tigerton nel corso del 2007.\nCaratteristiche tecniche.\nProcesso produttivo.\nSi tratter\u00e0 della prima CPU Intel a 8 core e verr\u00e0 costruita con processo produttivo a 45 nm, mediante un approccio produttivo di tipo \"ibrido\": verranno infatti uniti 2 die a 4 core, ognuno realizzato mediante approccio a Die Monolitico, in un unico package, mediante approccio a Die Doppio.\nLa dotazione di cache non \u00e8 ancora completamente chiara: secondo le attuali notizie, \u00e8 prevista la presenza di 4 cache L2 (di dimensione al momento ignota), ciascuna condivisa da ogni coppia di core, e la presenza di un'ulteriore cache di terzo livello con dimensioni variabili che potrebbe raggiungere addirittura i 24 MB portando il numero di transistor di Beckton a ben 2,3 miliardi; se la dimensione e le caratteristiche della cache L3 sono ormai praticamente certe, rimane il dubbio proprio sulle L2 che se fossero effettivamente condivise tra ciascuna coppia di core porterebbero ad nuovo approccio rispetto a quanto fatto per gli altri processori basati sulla nuova architettura.\nCome previsto dall'architettura Nehalem, il bus non sar\u00e0 pi\u00f9 quello Quad Pumped, introdotto da Intel con il primo Pentium 4 Willamette e mantenuto fino agli ultimi esponenti dell'architettura \"Core\", ma il nuovo Intel QuickPath Interconnect, analogo all'HyperTransport di AMD. A differenza di quanto avverr\u00e0 nel core Gainestown per gli Xeon DP per sistemi biprocessore per\u00f2, in Beckton dovrebbero trovar posto ben 4 collegamenti QPI.\nL'ispirazione da parte di Intel nei confronti di quanto fatto da AMD nel corso degli ultimi anni, non si limiter\u00e0 al nuovo BUS seriale. \u00c8 prevista infatti l'integrazione del controller della memoria RAM, che in Beckton sar\u00e0 Quad Channel (a 4 canali) e supporter\u00e0 memorie FB-DIMM 2 (ma non \u00e8 escluso il supporto alle memorie DDR3 pi\u00f9 economiche).\nI consumi dovrebbero essere variabili a seconda delle versioni; al momento sono previste 3 fasce, corrispondenti a consumi di 90 W, 105 W e 130 W, mentre per quanto riguarda il socket, esso dovrebbe essere il nuovo LGA 1567.\nSfruttamento della cache di ultimo livello.\nNei processori dual core e multi core si pone il problema di come sfruttare la grande dotazione di cache di ultimo livello e come gestirne l'accesso da parte dei vari core. L'approccio a die monolitico cui si \u00e8 accennato poco sopra \u00e8 solo uno degli approcci possibili nella realizzazione, e ognuno di questi comporta pro e contro relativamente ai metodi di fruizione di questa preziosa memoria aggiuntiva. Buona parte di questi aspetti \u00e8 evidenziata nella voce Dual core (gestione della cache), in cui si fa riferimento anche ad altri processori che sfruttano i differenti approcci.\nImportanti considerazioni sul consumo dichiarato.\n\u00c8 importante sottolineare che per fare un confronto tra i consumi di queste nuove soluzioni con quelle che le stanno precedendo sul mercato, \u00e8 necessario considerare che nella stima del consumo del nuovo core viene incluso anche quello legato alle funzioni che un tempo erano demandate al northbridge del chipset. Di conseguenza, il consumo sopraccitato, simile a quello dichiarato per il predecessore di Beckton (che tra l'altro contiene la met\u00e0 dei core), \u00e8 in realt\u00e0 pi\u00f9 basso se confrontato con la somma tra il consumo di Tigerton e quello del northbridge del chipset.\nTecnologie implementate.\nOltre alle ormai scontate istruzioni MMX, SSE, SSE2, SSE3, EM64T e XD-bit, verr\u00e0 implementato anche l'intero set di istruzioni SSE4. A fine 2007 con i primi processori a 45\u00a0nm (basati per\u00f2 su architettura \"Core\") Intel ha gi\u00e0 iniziato l'introduzione di queste nuove istruzioni ma si \u00e8 limitata a 47 istruzioni sulle 54 previste dal set SSE4 completo, e per questo motivo il produttore indica questa prima implementazione, limitata, come SSE4.1 (dove .1 indica la prima versione); in tutti i processori basati sull'architettura Nehalem invece, verr\u00e0 integrato l'intero set delle istruzioni, indicato come SSE4.2.\nNon mancheranno ovviamente la tecnologia di virtualizzazione Vanderpool e quella di risparmio energetico SpeedStep, che nelle nuove CPU vanter\u00e0 decisi miglioramenti; grazie alla nuova tecnologia Power Gate infatti, Beckton sar\u00e0 in grado di rallentare e accelerare la frequenza di ogni core (o forse di ogni \"coppia\" di core) individualmente a seconda della specifica occupazione e arrivare addirittura allo \"spegnimento\" di quelle aree della CPU che risulteranno inutilizzate, forse addirittura gli interi core, riducendone il voltaggio a zero, e non limitandosi a diminuirne le richieste energetiche. Non \u00e8 ancora dato sapere se a questa tecnologia se ne unir\u00e0 anche un'altra esattamente duale, chiamata Intel Turbo Mode (che invece sar\u00e0 presente nella controparte DP Gainestown) che \u00e8 in sostanza il nuovo nome della Intel Dynamic Acceleration gi\u00e0 vista nei Core 2 Duo Merom e Penryn alla base delle piattaforme Centrino Duo Santa Rosa e Centrino 2 Montevina. La nuova architettura Nehalem porter\u00e0 tale tecnologia in tutti i settori di mercato e grazie ad essa sar\u00e0 possibile aumentare il clock dei soli core utilizzati in modo da velocizzare l'elaborazione di quelle particolari applicazioni che non sono in grado di sfruttare adeguatamente un processore multi core. Avendo meno core attivi, consente infatti di aumentare il clock (e quindi il consumo) dei core rimanenti senza eccedere le specifiche della CPU stessa.\nAnche la gestione del calore dissipato vedr\u00e0 importanti miglioramenti: a differenza di quanto avviene nei processori precedenti, che al raggiungimento di una certa temperatura abbassano istantaneamente il proprio clock al valore pi\u00f9 basso possibile, in Beckton il clock verr\u00e0 abbassato progressivamente fino al raggiungimento della temperatura adeguata.\n\u00c8 da evidenziare l'implementazione della nuova tecnologia Simultaneous Multi-Threading, evoluzione della vecchia Hyper-Threading (ma basata su principi completamente diversi), ormai abbandonata da parte del produttore statunitense, e in grado di raddoppiare il numero di thread elaborabili dalla CPU. Dato che Beckton avr\u00e0 8 core, sar\u00e0 in grado di gestire ben 16 thread contemporaneamente.\nChipset supportati.\nBeckton verr\u00e0 abbinato al chipset Boxboro di cui per\u00f2 non sono ancora noti i dettagli. Si tratta probabilmente di una variante del chipset Tylersburg utilizzato nelle piattaforme biprocessore insieme al core Gainestown. Ogni sistema vedr\u00e0 un chipset Boxboro per ogni coppia di CPU presenti, direttamente collegato ad esse mediante collegamento QPI.\nItanium e Xeon intercambiabili?\nPer il 2008 i piani di Intel sono quelli di standardizzare l'interfaccia dei processori IA-32 e IA-64 attraverso la \"Common Platform Architecture\" (CPA), una tecnologia che render\u00e0 Itanium e Xeon \"intercambiabili\".\nAd accompagnare Beckton come primo chip Intel con memory controller integrato sul fronte Xeon, dovrebbe essere Tukwila sul fronte Itanium 2. Tra i moltissimi obiettivi di Intel vi \u00e8 anche quello di parificare i costi dell'hardware Itanium e Xeon, in questo modo gli utenti avranno la libert\u00e0 di decidere quale architettura scegliere.\nIl successore.\nAl momento Intel non ha ancora annunciato alcun successore per il core Beckton. In ogni caso, secondo la strategia Intel, dovrebbe trattarsi di un processore appartenente alla seconda generazione di CPU basate su architettura Nehalem e prodotto a 32 nm, che al momento viene indicata mediante il nome in codice Westmere."}
{"id": "1482353", "revid": "599013", "url": "https://it.wikipedia.org/wiki?curid=1482353", "title": "Germ\u00e1n Denis", "text": "Biografia.\n\u00c8 sposato con Natalia, da cui ha avuto quattro figli: Matias, Malena, Julian e Benjamin. Nell'estate del 2010 \u00e8 diventato cittadino comunitario, ottenendo il passaporto italiano.\nCaratteristiche tecniche.\nClassico centravanti di peso, viene utilizzato perlopi\u00f9 come prima punta. \u00c8 capace di fare reparto da solo: sa difendere il pallone, aiutare la squadra ad avanzare e fornire assist ai compagni inoltre \u00e8 abile nel gioco aereo come tiri al volo e colpi di testa. In Argentina \u00e8 stato soprannominato \u201cEl Tanque\u201d (in italiano \"il carroarmato\"), per via della sua forza fisica che utilizza per avere la meglio sulle difese avversarie.\nCarriera.\nClub.\nGli esordi in patria, Cesena e il ritorno in Argentina.\nDenis fa il suo esordio nel calcio professionistico nel 1997 nel , squadra di cui \u00e8 tifoso\n, nella Primera B Metropolitana, divisione regionale della terza serie argentina. Dopo due stagioni si trasferisce al , dove realizza quattro presenze e due gol. Nel 2000 passa al , in Primera Divisi\u00f3n, che viene poi retrocesso in Primera B Nacional.\nDopo aver disputato la prima parte della stagione 2001-2002 nella seconda divisione argentina con i biancorossi di Lomas de Zamora, con la cui maglia realizza complessivamente 18 gol in 28 partite, nel gennaio 2002 si trasferisce al . Disputa due stagioni con la maglia della squadra romagnola. L'esperienza si chiude con 29 presenze e 3 gol all'attivo.\nNel 2003 torna in patria, in prestito, nell' di Jorge Burruchaga. Nella stagione successiva, la 2004-2005, giocando in attacco insieme a Jos\u00e9 Luis Calder\u00f3n, porta l'Arsenal de Sarand\u00ed a quota 30 punti nel torneo di Clausura 2005, il miglior risultato nella storia della piccola squadra argentina. L'Arsenal lo riscatta dal per , per rivenderlo subito al , con cui mette a segno 11 gol in 36 partite.\nNel 2006 gli viene data l'opportunit\u00e0 di giocare per una grande squadra, quando Jorge Burruchaga, che lo aveva gi\u00e0 allenato all'Arsenal de Sarand\u00ed, lo chiama all'. Dopo un primo anno in sordina, \u00e8 nel torneo di Apertura 2007, sotto la guida del nuovo allenatore Pedro Troglio, che Denis si afferma definitivamente mettendo a segno 18 reti, superando cos\u00ec il precedente record di 17 reti messe a segno da Jos\u00e9 Luis Calder\u00f3n nel Clausura 1999 e piazzandosi al secondo posto assoluto per il campionato argentino dopo i 20 gol realizzati da Mart\u00edn Palermo nel torneo di Apertura 1998. Nel Clausura 2008 mette a segno 9 reti, per un totale di 27 gol stagionali.\nNapoli e Udinese.\nIl 27 giugno 2008 il deposita negli uffici della Lega Calcio il suo contratto, e Denis diviene un giocatore azzurro. Il trasferimento viene ufficializzato il 30 giugno. Il giocatore firma un contratto quinquennale, mentre il costo complessivo dell'operazione \u00e8 stato pari a \u20ac 8 milioni. Il primo gol ufficiale in maglia azzurra arriva il 14 agosto 2008 nel secondo turno preliminare di Coppa UEFA contro gli albanesi del . Mette a segno la prima rete in Serie A il 28 settembre 2008 nel match in trasferta contro il , mentre il 29 ottobre 2008 mette a segno la sua prima tripletta con la maglia azzurra in Napoli-.\nTermina la sua prima stagione in maglia azzurra con 8 reti in 34 presenze. Finisce la sua seconda annata con un bottino di 5 gol in 29 giornate di A.\nIl 17 agosto 2010 viene ceduto in compartecipazione all'. Segna il suo primo gol in maglia bianconera il 19 dicembre 2010 nella sconfitta per 2-3 dell'Udinese sul campo della , con un colpo di testa che vale il momentaneo 2-2. In campionato realizza 4 gol in 25 partite. Al termine della stagione i friulani ne acquisiscono per intero il cartellino. Il 24 agosto 2011 inizia la sua seconda stagione a Udine giocando la partita di ritorno valida per i play-off di Champions League persa 2-1 contro l'.\nAtalanta.\nIl 25 agosto 2011 passa in prestito con diritto di riscatto all'. Esordisce con la nuova maglia in -Atalanta (2-2) della seconda giornata di campionato disputata l'11 settembre (la prima \u00e8 stata rinviata), fornendo l'assist del momentaneo vantaggio a Maxi Moralez. Il 18 settembre sigla la sua prima marcatura con l'Atalanta nel \"lunch match\" contro il (1-0). Tre giorni dopo, realizza la sua prima doppietta con la maglia nerazzurra nel primo turno infrasettimanale del campionato, giocato in trasferta a Lecce.\nGrazie ai suoi due gol la squadra vince e azzera la penalit\u00e0 che gli era stata inflitta in seguito alla vicenda calcioscommesse. Il 20 novembre 2011, a Siena, sigla la sua seconda doppietta con la maglia dell'Atalanta, partita che finir\u00e0 poi 2-2. Il 27 febbraio 2012 mette a segno contro la la sua prima tripletta (partita che si concluder\u00e0 sul 4-1 per l'Atalanta); nella stessa partita Denis \u00e8 autore anche dell'assist per il primo gol della sua squadra, siglato da Marilungo. Al termine della stagione, nella quale va a segno 16 volte, l'Atalanta comunica di aver esercitato il diritto di riscatto a titolo definitivo.\nIl 2 settembre 2012 nella partita contro il , Denis sigla la sua prima rete in campionato della stagione. Grazie a questo gol realizzato allo stadio Is Arenas, nuova casa del Cagliari, segna il primo gol della storia dello stadio di Quartu Sant'Elena, alla sua prima apertura dopo l'indisponibilit\u00e0 dello Stadio Sant'Elia. Segna una doppietta, di cui uno dal dischetto, nella vittoriosa partita casalinga contro l' per 3-2. Il successivo 10 marzo mette a segno una doppietta contro il a Bergamo, con un calcio di rigore ed un tiro al volo. Il 7 aprile una sua tripletta porta alla vittoria per 4-3 della squadra bergamasca contro l'Inter a San Siro: si tratta della prima tripletta in Serie A a San Siro di un giocatore dell'Atalanta (l'unica altra tripletta di un giocatore della squadra bergamasca nello stadio milanese era stata quella di Angelo Domenghini nella vittoriosa finale di Coppa Italia del 1963). Conclude quindi la stagione con un bottino di 15 reti in campionato.\nAl termine del campionato 2013-2014 ha realizzato in totale 13 centri, che gli permettono di raggiungere quota 44 reti con la maglia dell'Atalanta, che lo collocano al sesto posto nella classifica dei giocatori pi\u00f9 prolifici della storia della societ\u00e0 bergamasca in Serie A. Il 12 aprile 2015, con la doppietta segnata ai danni del , raggiunge quota 50 reti in Serie A con la maglia nerazzurra. Il 26 aprile raggiunge Leschly Soerensen al quinto posto nella graduatoria dei migliori marcatori di sempre della societ\u00e0 bergamasca. Lo stesso giorno, al termine di Atalanta-, al rientro delle squadre negli spogliatoi, colpisce con un pugno il difensore azzurro Lorenzo Tonelli (a sua volta squalificato per una giornata per aver minacciato di morte Denis e la sua famiglia), causandogli conseguenze lesive al volto. In seguito a questo episodio viene squalificato per cinque giornate dal giudice sportivo.\nIl 29 novembre segna la seconda rete stagionale contro la , nella vittoria esterna per 0-2, diventando cos\u00ec il miglior marcatore straniero della storia del club orobico, oltre che il quarto miglior marcatore in assoluto nella storia del club, dietro a Cristiano Doni, Severo Cominelli e Adriano Bassetto. Segna il suo quarto gol in campionato (il 56\u00ba in totale con la maglia dell'Atalanta) il 30 gennaio 2016 nel pareggio per 1-1 contro il Sassuolo. \u00c8 questo l'ultimo atto della sua avventura italiana, in quanto il calciatore torna in Argentina, all'.\nRitorno in patria e passaggio alla Reggina.\nDopo aver giocato tre stagioni all'Independiente, al ed ai peruviani dell', il 22 agosto 2019 torna in Italia sottoscrivendo un contratto biennale con la , in Serie C. Il debutto con gli amaranto avviene l'8 settembre, nelle partita di campionato contro il , vinta per 3-0, rilevando il brasiliano Reginaldo. Il 23 ottobre 2019 nella partita di campionato contro l' segna la sua prima doppietta in maglia amaranto nella partita vinta 4-1. Nella partita successiva, il 27 ottobre 2019, sigla un'altra doppietta contro l'; conclude la stagione con 23 presenze e 12 reti, svolgendo un ruolo fondamentale per la vittoria del campionato e la conseguente promozione in Serie B della squadra amaranto. Il 26 settembre 2020 debutta cos\u00ec nella serie cadetta nella partita pareggiata per 1-1 in casa della Salernitana, mentre il 5 dicembre mette a segno la sua prima rete in serie B, nel successo per 2-1 sul Brescia. Il 21 marzo 2021 segna un gol fondamentale nella partita contro il Chievo pareggiata per 1-1, diventando cos\u00ec il miglior marcatore straniero della storia della squadra calabrese con 15 reti.\nNazionale.\nDenis viene convocato per la prima volta nell' guidata da Alfio Basile in occasione della doppia sfida contro e , valida per le qualificazioni alla Coppa del Mondo FIFA 2010. Esordisce nel match contro i \"Vinotintos\" venezuelani, il 16 ottobre 2007, subentrando nella ripresa a Carlos T\u00e9vez. Nel corso di un anno scender\u00e0 in campo altre quattro volte, quasi sempre da sostituto. Il 2 ottobre 2011 a pi\u00f9 di due anni di distanza dall'ultima presenza con l\"'Albiceleste\", viene convocato per la prima volta dal selezionatore Alejandro Sabella in vista delle partite contro e valide per le qualificazioni ai Mondiali 2014.\nStatistiche.\nPresenze e reti nei club.\n\"Statistiche aggiornate al 23 febbraio 2022.\""}
{"id": "1482356", "revid": "1265762", "url": "https://it.wikipedia.org/wiki?curid=1482356", "title": "Lettera al padre", "text": "\"Lettera al padre (\"Brief an den Vater\") \"\u00e8 una lettera di Franz Kafka al padre, scritta nel 1919 per\u00f2 mai spedita. In questa lettera, pubblicata postuma nel 1952, come nei Quaderni in ottavo, lo scrittore rende con chiarezza quei presupposti filosofici e psicologici che nei suoi romanzi tanto sono nascosti dallo stile e dai temi volutamente surreali e oscuri.\nContenuto.\nLo scrittore critica principalmente l'azione educativa del padre autoritario.\nLa lettera tratta anche in tono confidenziale dei rapporti all'interno della famiglia Kafka, di come Franz, bambino, abbia vissuto la figura del padre, duro con il figlio e superiore con tutti.\nNella critica aspra emergono per\u00f2 anche aspetti controversi: le paure della sua adolescenza, la stima verso il padre che arriva spesso all'adorazione e l'odio che arriva spesso al disprezzo, la mancanza di religiosit\u00e0 e il rapporto inesistente con l'ebraismo, la vita familiare travagliata, le disparit\u00e0 con le sorelle e la sua esperienza affettiva personale mai accettata dal padre.\nDi indubbia importanza per la comprensione unitaria della poetica kafkiana, questo testo \u00e8 sicuramente la testimonianza pi\u00f9 nitida della predominanza che la figura del Padre ha avuto nella vita esistenziale, lavorativa e sentimentale di Franz Kafka."}
{"id": "1482357", "revid": "1993636", "url": "https://it.wikipedia.org/wiki?curid=1482357", "title": "Grande rivoluzione siriana", "text": "La grande rivoluzione siriana del 1925-1927 (\u0627\u0644\u062b\u0648\u0631\u0629 \u0627\u0644\u0633\u0648\u0631\u064a\u0629 \u0627\u0644\u0643\u0628\u0631\u0649) o rivoluzione nazionale \u00e8 stata la pi\u00f9 importante rivolta realizzata in Siria contro il mandato francese in Siria. Guidata dal leader druso Sultan al-Atrash, scoppi\u00f2 nel Gebel Druso per propagarsi a Damasco, Qalamun, Hama, nel Golan e nel sud-est del Libano.\nContesto storico.\nLa rivoluzione siriana s'iscrive nella lotta per l'indipendenza condotta contro il potere mandatario francese in Siria e Libano.\nLa Francia, che aveva ottenuto la Siria nella spartizione delle ex province ottomane nel 1920, cacciato il governo arabo del re Faysal e imposto alla Siria un mandato, vide manifestarsi ai suoi danni un'imponente opposizione.\nL'opposizione era composta soprattutto da Drusi esasperati dei metodi brutali delle autorit\u00e0 militari locali. I militari praticavano un'amministrazione diretta, senza discernimento n\u00e9 rispetto verso le \"\u00e9lite\" e le tradizioni locali.\nIl mandato era giustamente considerato dai siriani un fatto neo-coloniale, troppo militaresco e troppo dipendente dalle modalit\u00e0 d'amministrazione importate dall'Africa del nord maghrebina.\nLa rivoluzione.\nLa rivoluzione siriana contro il mandato francese nacque nell'estate del 1925 nel Gebel Druso.\nFu nel corso dell'estate del 1925 che i drusi si rivoltarono, esasperati dalle pratiche messe in atto dal capitano Carbillet.\nLa rivolta fu condotta da un giovane capo nazionalista, Sultan al-Atrash, che integr\u00f2 nel suo esercito tutte le confessioni religiose che vivevano in Siria.\nLa \"rivoluzione nazionale\" fu proclamata nell'ottobre del 1925, l'esercito francese vide in questo atto il fallimento della sua politica di \"pacificazione\". I rivoltosi si concentrarono per la maggior parte nei dintorni di Damasco e prepararono il sollevamento della capitale siriana a partire dall'oasi della Ghuta.\nIl 18 ottobre, una grande rivolta ebbe luogo a Damasco e nei suoi paraggi. L'attacco a una pattuglia, condotta da patrioti siriani, avvi\u00f2 un ciclo di rappresaglie.\nNumerosi villaggi, accusati di connivenza coi rivoltosi, furono incendiati e un'operazione di polizia port\u00f2 a Damasco, il 14 ottobre a imprigionare un centinaio di persone e furono uccise decine di rivoltosi. I cadaveri furono esposti a piazza al-Marja.\nL'attacco al palazzo al-Azm, il 18 ottobre, provoc\u00f2 una nuova insurrezione.\nDamasco venne proclamata territorio ribelle\" e l'esercito francese, convinto di trovarsi in uno stato di \"legittima difesa\", chiese ed ottenne la proclamazione della legge marziale, mentre il generale Maurice Gamelin decise di utilizzare l'artiglieria per piegare la resistenza.\nLa citt\u00e0 fu bombardata per tre giorni interi e un incendio colp\u00ec il 20 ottobre una zona di 45 000 metri quadrati.\nIn seguito al bombardamento, il corpo consolare invi\u00f2 un telegramma di protesta all'Assemblea Nazionale a Parigi.\nNelle loro azioni i siriani trovarono un certo quale appoggio nella Cina, nell'Egitto, nell'India, nell'Unione Sovietica e negli Stati Uniti.\nA Ginevra, i rappresentanti del Movimento Nazionale Siriano proclamarono alla Societ\u00e0 delle Nazioni una campagna d'indignazione internazionale circa il comportamento della Francia in Siria.\nIn Francia il deputato comunista Jacques Doriot domand\u00f2 l'abbandono del mandato, l'indipendenza della Siria e del Libano, cos\u00ec come il ritiro delle forze francesi.\nDoriot non fu seguito dagli altri deputati, ma il mandato perse di credibilit\u00e0 sulla scena internazionale.\nL'opinione pubblica francese divenne essa stessa ostile al mandato, ma per altre ragioni. Dopo i rovesci militari inflitti all'esercito francese da parte dei rivoltosi, i francesi seguirono sempre meno il governo di Parigi nella sua politica. Questo sentimento aument\u00f2 dopo la disfatta di Mazra'a, nel Gebel Druso nell'agosto del 1925, in cui 3.000 soldati francesi furono mandati in rotta, permettendo agli insorti d'impadronirsi di un gran numero di armi pesanti e leggere.\nI francesi in difficolt\u00e0.\nDa met\u00e0 del mese di ottobre 1925 al mese di maggio 1926, i francesi si trovarono in difficolt\u00e0. Il Gebel Druso rimase libero dall'occupazione francese durante tutti quei sette mesi.\nLa repressione condotta dall'esercito francese permise ai rivoltosi di accrescere i propri ranghi. Gli insorti isolarono Damasco attaccando le vie di comunicazione, la ferrovia che univa Damasco al Higiaz, come pure la strada che portava a Beirut, i ponti e le linee telegrafiche. I francesi furono aggrediti nella stessa capitale siriana dai patrioti.\nPer di pi\u00f9, la rivolta si estese fino al Libano, in cui la guarnigione francese fu attaccata. Inizialmente accerchiati nella cittadella di Rashaya, i francesi furono infine liberati grazie all'intervento di due colonne militari giunte in soccorso e che bombardarono la citt\u00e0 libanese del sud-Libano..\nMa la repressione francese, come il tributo imposto dai rivoltosi ai notabili siriani, provocarono una frattura politica fra le due parti.\nNel febbraio 1926, un centinaio di notabili si radunano e inviano una loro delegazione presso i capi degli insorti per chieder loro di allontanarsi da Damasco.\nDifesa di Damasco.\nDi fronte all'insurrezione, fu imposto dai francesi lo stato d'assedio il 22 novembre 1925.\nIl colonnello Andr\u00e9a prepar\u00f2 un piano di difesa di Damasco che aveva come scopo l'isolamento della capitale dagli elementi guerriglieri.\nIl piano di Andr\u00e9a era quello di circondare la citt\u00e0 con fili spinato, le cui prossimit\u00e0 sarebbero state sotto il tiro diretto di batterie di mitragliatrici.\nIl progetto fu definito di \"abbellimento\" e fu presentato il 10 dicembre 1925 ai consiglieri comunali.\nLa costruzione di questa barriera comport\u00f2 il lavoro di 1500 operai. I lavori furono avviati all'inizio del mese di febbraio 1926. La citt\u00e0 fu attorniata da un viale di 12 chilometri costituito da una rete di filo spinato. Soldati furono insediati in posti di controllo che filtravano il passaggio delle persone e delle merci.\nCon Damasco messa in sicurezza, il col. Andr\u00e9a pot\u00e9 prendere l'oasi della Ghuta, che serviva da base avanzata dell'insurrezione, ma non pot\u00e9 comunque eliminare la guerriglia che aveva ripiegato verso la Montagna Drusa.\nLa guerriglia drusa raggiunse il suo apice nella primavera del 1926.\nFine della guerriglia.\nA Damasco fu costituito un nuovo governo da Ahmed Nami Bey. Questo gabinetto era formato da tre ministri nazionalisti; Faris al-Khoury, Lufti al-Khaffar e Husni Baraz\u00e9.\nI ministri nazionalisti si opposero alla politica condotta dalle autorit\u00e0 mandatarie francesi e protestarono pubblicamente contro l'istituzione dell'oasi della Ghuta in zona militare. L'11 giugno si rifiutarono di firmare col resto del governo una mozione contro l'insurrezione e questo valse loro l'arresto e la deportazione verso Djazire.\nL'insurrezione fu piegata essenzialmente a causa delle differenze che contrapposero le diverse comunit\u00e0 siriane ma consegu\u00ec comunque il risultato di un riorientamento politico del mandato e la separazione dei poteri tra civili e militari francesi"}
{"id": "1482362", "revid": "2018934", "url": "https://it.wikipedia.org/wiki?curid=1482362", "title": "Chieri Torino Volley Club", "text": "Il Chieri Torino Volley Club \u00e8 stata una societ\u00e0 pallavolistica femminile italiana con sede a Torino.\nStoria della societ\u00e0.\nLa societ\u00e0 Pallavolo Chieri \u00e8 stata fondata nel 1976: nei suoi primi due decenni di vita partecipa a campionati di tipo locale e regionale, fino a raggiungere la Serie C; nella stagione 1998-99 ottiene la promozione in Serie B2 e nell'annata successiva, grazie al primo posto in classifica, conquista la promozione in Serie B1.\nL'esordio nella pallavolo professionistica avviene nella stagione 2002-03, in Serie A2, grazie ad una nuova promozione conquistata nell'annata precedente; la squadra di Chieri, vincendo il campionato cadetto, viene promossa nel Serie A1.\nNella stagione 2003-04 fa quindi il suo esordio nel massimo campionato italiano, dove raggiunge il terzo posto in classifica generale venendo poi eliminata nei play-off scudetto dal Volley Modena; tuttavia tale risultato permette alla compagine piemontese di partecipare per la prima volta ad una competizione europea, ossia la Top Teams Cup 2004-05, vinta poi battendo in finale la squadra tedesca del Bayer 04 Leverkusen: in panchina sedeva Giovanni Guidetti e tra le atlete figuravano Logan Tom, Danielle Scott e Antonina Zetova.\nNell'estate 2005 la societ\u00e0 cambia nome in Chieri Volley: i due successivi campionati si concludono per il club con un sesto posto in classifica generale ed il raggiungimento massimo della semifinale nei play-off. Dopo l'undicesimo posto nella stagione 2007-08, in quella 2008-09 la squadra si piazza al penultimo posto in classifica retrocedendo in Serie A2.\nIl primo campionato disputato in serie cadetta si chiude al terzo posto, seguito poi dall'eliminazione in semifinale durante i play-off promozione; nella stagione successiva la squadra di Chieri chiude al secondo posto in classifica, ma riesce a vincere i play-off, battendo, in tre gare, il Volley Loreto Femminile, ritornano quindi in Serie A1.\nLa stagione del ritorno nella massima divisione vede confermata quasi interamente l'ossatura della squadra autrice della promozione: la permanenza in Serie A1 \u00e8 assicurata grazie al penultimo posto in classifica. La stagione 2012-13 porta invece, oltre ad un nuovo assetto dei vertici societari, con lo spostamento della sede sociale a Torino ed il cambiamento del nome in Chieri Torino Volley Club, anche ad un rimaneggiamento totale della formazione, con l'acquisto di importati giocatrici come Francesca Piccinini e Martina Guiggi. Dopo aver concluso la stagione regolare al sesto posto, viene eliminata ai quarti di finale dei play-off scudetto da Bergamo.\nIn estate la societ\u00e0 acquisisce anche il Cuatto Volley Giaveno, ma viene esclusa dalla Serie A1 2013-14 in quanto non in possesso dei requisiti economici."}
{"id": "1482363", "revid": "767487", "url": "https://it.wikipedia.org/wiki?curid=1482363", "title": "Loreley", "text": "Loreley \u00e8 un'opera lirica di Alfredo Catalani su libretto di Carlo d'Ormeville e Angelo Zanardini.\nTrattasi del rifacimento di un'opera precedente, \"Elda\", che aveva debuttato nel 1880. La partitura venne composta in un arco di tempo abbastanza breve (1886-87), ma rimase a lungo ineseguita a causa dello scarso interesse di Giulio Ricordi. La prima assoluta, infatti, si ebbe solamente il 17 febbraio 1890, al Teatro Regio di Torino, grazie all'appoggio di Giuseppe Depanis, amico di Catalani e direttore del teatro sabaudo.La prima interprete di Loreley fu il soprano Virginia Ferni Germano.\nIl successo fu sincero, anche se la critica defin\u00ec troppo malinconica la musica del lucchese.\nInterpreti della prima rappresentazione.\nLa prima ebbe luogo il 16 febbraio 1890 al Teatro Regio di Torino.\nGli interpreti furono:\nDirettore: Edoardo Mascheroni\nMaestro del coro: Pietro Nepoti\nScenografia: Ugo Gheduzzi\nLoreley: Virginia Ferni Germano\nAnna: Eleonora Dexter\nWalter: Eugenio Durot\nHermann: Enrico Stinco-Palermini\nRodolfo: Francesco Natale Pozzi\nTrama.\nAtto primo.\nNel castello di Oberwesel sulle rive del Reno, c'\u00e8 festa, perch\u00e9 il sire Walter sta per sposare la bella Anna. Walter, per\u00f2, confida all'amico Hermann (innamorato segretamente di Anna) di amare la bella orfana Loreley pur essendo consapevole di doverla abbandonare per sposare Anna. Hermann, mosso a piet\u00e0, lo prega di dimenticare Loreley. Successivamente, sulle sponde del Reno, Loreley incontra Walter che le conferma il suo abbandono. Disperata, elle sviene. Allora Hermann, che assisteva all'incontro di nascosto, invoca il dio del Reno perch\u00e9 vendichi Loreley. Nel secondo quadro Loreley sconvolta chiede agli spiriti di vendicarsi sul traditore. La richiesta \u00e8 accettata purch\u00e9 Loreley diventi sposa del dio del Reno. Lei accetta e si getta tra i gorghi del fiume, riapparendo trasfigurata, la nuova fata del fiume, pronta a vendicarsi.\nAtto secondo.\nLa dolce Anna si prepara alle nozze e riceve doni e visite dei poverelli che essa benefica. Hermann prega Anna di non cedere a Walter, informandola che lui l'ha tradita. Lei non gli crede. Dopo il valzer dei fiori ballato dai contadini festanti, inizia la solenne cerimonia nuziale, condotta dal margravio Rodolfo, zio e tutore di Anna, ma mentre gli sposi si recano alla chiesa, proprio nel momento delle nozze, appare Loreley. Walter, abbagliato dalla sua bellezza, abbandona Anna, sostenendo di non averla mai amata. Loreley allora si allontana veloce, mentre Anna e i presenti maledicono Walter.\nAtto terzo.\nPescatori e boscaioli commentano che sulla rupe bianca \u00e8 apparsa una nuova fata, che attira i naviganti e li fa sparire nei gorghi. Si ode poi avvicinarsi un corteo funebre, \u00e8 il funerale di Anna, morta di dolore. Il margravio conduce il solenne corteo. Hermann commenta addolorato la morte della donna amata, e quindi fugge. Walter appare e preso da rimorso vorrebbe parteciparvi, ma viene cacciato via. Disperato per ci\u00f2 che ha fatto, cerca di buttarsi nel fiume, ma le ondine e le ninfe lo bloccano. Alla danza delle ondine appare anche Loreley, la nuova fata. Walter la riconosce e la implora. Lei sulle prime lo respinge, ma poi cede e scende verso di lui. Ma le voci degli spiriti del fiume ricordano a Loreley che essa \u00e8 ora sposa del Reno. Anche Loreley, memore del giuramento fatto al dio del fiume, gli ricorda che ora essa non \u00e8 pi\u00f9 donna ma fata, e deve abbandonarlo per sempre. Walter si getta quindi nel Reno sulle note dell'ammaliante canto di Loreley, che dovr\u00e0 per l'eternit\u00e0 svolgere il suo ruolo sulla rupe bianca.\nRiferimenti letterari.\n\"Loreley\" \u00e8 anche il titolo di una ballata di Clemens Brentano e di un poema di Heinrich Heine, dove si racconta la storia di una bellissima sirena, Lorelei, che sta sempre seduta sulla cima di una roccia, sulla sponda destra del Reno. La sirena pettina i suoi capelli d'oro cantando una canzone melodiosa che ammalia i marinai che passano per di l\u00e0. Essi, per\u00f2, non potendo distogliere lo sguardo dalla sirena, perdono il controllo della barca, venendo inghiottiti dal fiume.\nRegistrazioni.\n1) Piero Cappuccilli,\nGianfranco Cecchele,\nRita Talarico,\nElena Suliotis,\nAgostino Ferrin -\nOrchestra e Coro della Scala,\nGianandrea Gavazzeni (1968)\n2) Anna De Cavalieri, Rina Gigli,\nKen Neate, Piero Guelfi, Alfredo Colella -\nOrch. e Coro della RAI di Milano,\nAlfredo Simonetto (1954)\n3) Martha Colalillo (\"Loreley\"), Maria Luisa Garbato (\"Anna di Rehberg\"), Piero Visconti (\"Walter\"), Gabriele Monici (\"Rodolfo\"), Alessandro Cassis (\"Hermann\") - Orchestra e Coro del Teatro del Giglio di Lucca - Direttore: Napoleone Annovazzi (1982) - Bongiovanni GB 2015/6-2"}
{"id": "1482376", "revid": "110157", "url": "https://it.wikipedia.org/wiki?curid=1482376", "title": "Gebel Druso", "text": "Il monte Druso o gebel Druso (, letteralmente \"Montagna dei Drusi\", chiamato anche Giabal al-\u2018Arab ) \u00e8 un altopiano vulcanico situato nel governatorato di As-Suwayda, nel sud della Siria. Il termine \"Gebel Druso\" \u00e8 usato talvolta per identificare l'area dell'intero governatorato, il cui territorio corrisponde a quello dell'omonima nazione indipendente sorta durante il mandato francese della Siria e del Libano.\nGeografia.\nL'altopiano \u00e8 sito nel governatorato di As-Suwayda. La cima pi\u00f9 alta raggiunge i 1803m e d'inverno \u00e8 innevata, caratteristica abbastanza inusuale per la regione geografica data la vicinanza con aree prevalentemente desertiche. La maggior parte degli abitanti dell'area \u00e8 drusa, onde il nome del monte. Vivono sulle sue pendici anche piccole comunit\u00e0 cristiane.\nL'altopiano serv\u00ec da retroterra strategico degli insorti che parteciparono alle vicende della Grande Rivoluzione Siriana del 1925, guidata da Sultan al-Atrash."}
{"id": "1482379", "revid": "287204", "url": "https://it.wikipedia.org/wiki?curid=1482379", "title": "German Denis", "text": ""}
{"id": "1482401", "revid": "1543377", "url": "https://it.wikipedia.org/wiki?curid=1482401", "title": "Scultura e psiche", "text": "La scultura e la psiche umana furono per la prima volta messe in stretta relazione fra di loro da Sigmund Freud, che mise in evidenza come entrambe utilizzassero tecniche \"estrattive\", la prima facendo scaturire forme artistiche dalla nuda pietra mentre la seconda, attraverso la tecnica psicoanalitica, scavando nella mente umana ed estraendo turbe e problemi con il fine di chiarire e rasserenare l'animo.\nLa posizione freudiana.\nDurante la conferenza del 12 dicembre del 1904 presso il Collegio Medico di Vienna Freud fu attaccato, dopo la sua relazione sulla tecnica psicoanalitica, da alcuni colleghi con l'accusa che la psicoanalisi fosse una tecnica di tipo suggestivo. Freud, quindi, aveva risposto paragonando la psiconalisi alla scultura che sta dentro la pietra, ovvero una tecnica che estragga una realt\u00e0 preesistente che deve essere scoperta, mentre paragona l'ipnosi alla pittura, ovvero ad una tecnica che ricopre la realt\u00e0 esistente e che pu\u00f2 modificarla a piacimento ricoprendo lo \"strato\" di realt\u00e0 precedente.\nSimona Argentieri nella presentazione del libro \"Psicoanalisi e psicoterapia, Il medico che scrive\" conferma e commenta la passione di Freud per l'archeologia in genere, e la scultura in particolare che per lui era divenuta oggetto non solo di studio ma anche di raccolta amatoriale. \nDopo la morte di Freud la sua collezione di sculture sar\u00e0 trasportata e conservata nel \"Freud Museum\" di Londra.\nIl Sacro e la scultura.\nIl senso del sacro di cui \u00e8 pervasa nei suoi diversi aspetti la scultura, analizzata a fondo in relazione alla psiche ed alla sua evoluzione, porta alla riscoperta di ricordi e sensazioni molto antiche nella mente che si riferiscono spesso all'oggetto d'amore primario (figura materna) idealizzato, o a situazioni in cui in qualche maniera il concetto del \"dio\" \u00e8 collegato a persone esistenti nella realt\u00e0, idealizzate nel ricordo e sublimate nella scultura.\nSotto tale aspetto, le innumerevoli rappresentazioni della Madonna sono una sublimazione dell'amore filiale.\nL'oggetto primario \u00e8 l'\"oggetto d'amore primario\", tecnicamente detto, ovvero la figura materna che accudisce il figlio nelle primissime fasi della vita ed in certe situazioni psichiche che possano riportare a parti antiche del vissuto in un adulto. A titolo esemplificativo ricordiamo il tipo di rapporto che un\u00ec Michelangelo e Vittoria Colonna.\nNel paragrafo successivo sono riportate alcune raffigurazioni scultoree inerenti al \"sacro\", il mito e la \"figura guida\".\nAntichit\u00e0.\nAlcune considerazioni sulla scultura arcaica introducono al senso del \"sacro\" e dell'evoluzione umana che si lega alle arti plastiche.\nLe Veneri del paleolitico potevano essere considerate una forma di arte sacra.\nCome nello stesso filone si pu\u00f2 inscrivere la Dea dei serpenti, dea riferibile a rituali della fecondit\u00e0, cos\u00ec come la precedente micenea Dea Madre (ovverosia della fertilit\u00e0) databile al V-IV millennio a.C., l'ancor precedente Grande Madre,la successiva latina Cerere, la Mater Matuta e la fenicia Astarte. Cerere spesso veniva messa a protezione dei campi, simboleggiata in una semplice pietra grezza. In una serie di culti religiosi la donna \u00e8 collegata all'accudimento della prole, alla buona fortuna, alla fertilit\u00e0, al piacere e all'accompagnamento, il tutto sublimato in una rappresentazione scultorea e/o petrigna di carattere sacro.\nAnche la scultura nell'Antico Egitto si legava alla rappresentazione del \"sacro\" e della sacralit\u00e0 nelle sue varie forme (dei e faraoni) utilizzando materiali durissimi come granito e basalto per dare il senso dell'eternit\u00e0, al punto che vi era una intera citt\u00e0 di alcune migliaia di abitanti, scalpellini e scultori, dedicata a simile lavoro.\nNelle tombe dei faraoni venivano poste piccole sculture di donna per accompagnare ed allietare il defunto nell'aldil\u00e0. Sono chiamate le \"concubine del morto\" \nA questo proposito, in tempi pi\u00f9 vicini, vedasi la parte monumentale del cimitero di Staglieno. In essa viene evidenziato il rapporto eros-tanatos con espressioni di tipo liberty e con figure di angeli che ricordano il ruolo delle succitate \"concubine del morto\". Figure di angeli e la stessa morte, talvolta, sono rappresentati come affascinanti figure femminili che \"rapiscono\" il defunto. Talvolta le forme femminili dell'\"angelo\" o se si preferisce dell\"'accompagnatrice\" nell'aldil\u00e0 sono sfumate, quasi evanescenti.\nPer quanto riguarda la cultura greca antica basti dire che Efesto \u00e8 il fabbro scultore. D'altro canto Graziela Magherini in \"Psicoanalisi ed esperienza estetica, un modello interpretativo\" prende ad esempio Pigmalione sottolineando il rapporto dello scultore col \"dio\"(specificatamente con il dio Donna) di cui assume le caratteristiche creando la vita. Anche \u00c9mile-Antoine Bourdelle, parler\u00e0 del rapporto fra scultore e \"dio\" nella realt\u00e0 pratica del lavoro scultoreo come sensazione mentale intrinseca dello scultore al lavoro).\nNel mondo dell'antica Roma, a titolo esemplificativo, Adriano fece scolpire invece un torso del suo concubino preferito, Antinoo, in basalto verde, fra le molte altre rappresentazioni scultoree di Antinoo, morto suicida, in positura da semidio. Il materiale utilizzato, pietra durissima, oltre a simboleggiare il tentativo di richiamare all'eternit\u00e0 il suo amore per l'amante fa assurgere Antinoo stesso al rango del dio, Osiride, coerentemente col senso di eternit\u00e0 che la pietra basaltica, praticamente inattaccabile da tempo ed intemperie, ispira.\nConsiderazioni ed ipotesi di alcuni \"addetti ai lavori\".\nOriol Bohigas parla dell'interesse a s\u00e9 stante suscitato dalla scultura:\nOriol Bohigas focalizza il rapporto personalizzato e singolo fra opera e fruitore.\nQueste impressioni e le altre sotto riportate introducono al concetto del \"sacro\", al concetto di scultore in rapporto con il \"dio\" o gli \"dei\" ed al concetto di rapporto privilegiato fra fruitore ed opera. A tali concetti si riallacciano anche le considerazioni legate a situazioni mentali coerenti col \"modello\" e la figura \"guida\" di Henry Moore, come asserisce egli stesso e come \nconferma Herbert Read parlando di arte contemporanea e in particolare di Moore. \nProsegue Oriol Bohigas:\nOriol Bohigas ritorna sul concetto di ricordo, sublimazione e guida ed ancora sottolinea questo aspetto indipendentemente dall'ambiente circostante, cio\u00e8, nuovamente, il rapporto diretto ed \"unico\" fra fruitore ed opera. La figura guida di Henry Moore \u00e8 la Donna, che come ha confessato anche Arturo Martini, pur con sensazioni infantili nella sua mente, diverse da Moore, risulta essere indicatore del retroterra psichico presente nella sua stessa opera. Confessa Martini nei \"Colloqui\", che nei suoi nudi riecheggia una perturbante suggestione infantile incisa a fondo nella sua memoria \nMartini associa al \"sacro\", il corpo della donna e \"scolpisce mirabilmente\" con parole il\nconcetto. \nIn tempi assai pi\u00f9 recenti invece, lo scultore genovese che ha lavorato presso ospedale psichiatrico di Genova riscopre ed integra un pensiero-sensazione di \u00c9mile-Antoine Bourdelle, focale per il rapporto Scultura-Psiche-sacralit\u00e0. \ned ancora in relazione pi\u00f9 stretta con l'\"appunto\" di \u00c9mile-Antoine Bourdelle\nIl caso Michelangelo.\nIl \"caso\" Michelangelo per quanto riguarda il retroterra psichico di un artista \u00e8 stato affrontato in diversi periodi e da diversi autori anche a causa dell'importanza dell'opera dello scultore. Alcuni lavori sono ritenuti importanti sia per l'accuratezza del contenuto sia per l'alto grado di specializzazione nel campo psichiatrico degli autori stessi. In tal modo sono considerati i lavori delle psicoanaliste Simona Argentieri e Graziella Magherini, nel particolare esperta di studi Michelangioleschi.\nI problemi relativi all'omosessualit\u00e0 e al vandalismo vengono correlati al vissuto personale di Michelangelo ed alle situazioni mentali derivanti nonch\u00e9 al loro processo di sublimazione artistica attraverso la scultura.\nDi particolare interesse per il lavoro di analisi e conclusioni, risultanti correlate a quelle delle succitate autrici, seppur su soggetto diverso, \u00e8 il lavoro dello psichiatra-psicoanalista Luca Trabucco su Edvard Munch.\nBibliografia generale.\non Wilfred Bion, Torino 16-19 luglio 1997.\nTorino 16-19 luglio 1997."}
{"id": "1482417", "revid": "120373909", "url": "https://it.wikipedia.org/wiki?curid=1482417", "title": "Tutor Hitman Reborn!", "text": " \u00e8 uno sh\u014dnen manga scritto e illustrato da Akira Amano da cui \u00e8 stato tratto anche un anime.\nIl manga \u00e8 pubblicato in Giappone dall'editrice Sh\u016beisha e serializzato nella rivista \"Weekly Sh\u014dnen Jump\". Dal 7 ottobre 2006 al 25 settembre 2010 viene trasmesso in 203 episodi l'omonimo anime creato dalla Artland.\nIn Italia, il manga \u00e8 stato inizialmente pubblicato dalla Planeta DeAgostini fino al numero 18, e successivamente ripubblicato dalla Star Comics a partire dal 2 novembre 2012 ripartendo dal numero uno, mentre dal 22 novembre viene ripresa la pubblicazione dal numero 19 a cadenza mensile. La prima stagione dell'anime, edita da Yamato Video, \u00e8 stata trasmessa in Italia sul canale Man-ga (canale 149 di Sky) dal 17 novembre 2010.\nTrama.\nTsunayoshi \"Tsuna\" Sawada \u00e8 un ragazzo imbranato e scansafatiche che non ha amici, un fallimento sia nello studio che nello sport; frequenta le medie \"Namimori\" e vive solo con sua madre, dato che il padre lavora all'estero per guadagnare di pi\u00f9 e torna a casa solamente ogni due anni. L'unico motivo per cui continua ad andare a scuola \u00e8 per vedere il sorriso della ragazza per cui si \u00e8 preso una cotta, Kyoko Sasagawa, la pi\u00f9 popolare della Namimori, che per giunta \u00e8 nella sua stessa classe. La sua vita monotona e noiosa viene interrotta dall'arrivo di Reborn, un bambino di soltanto un anno, che si presenta come insegnante privato, ma in realt\u00e0 \u00e8 un abilissimo sicario della famiglia mafiosa Vongola giunto dall'Italia. L'obiettivo di Reborn \u00e8 di addestrare Tsuna e fare di lui il degno successore dell'attuale boss della famiglia Vongola, avendo quest'ultimo legami di sangue con l'attuale IX boss, Timoteo, il quale ritiene Tsuna il pi\u00f9 adatto per tale ruolo. \nNegli allenamenti a cui Tsuna deve sottoporsi anche se malvolentieri, vengono usati per la maggior parte i proiettili speciali con il nome di \"Coraggio Di Morire\" che Reborn spara in fronte al suo allievo. Tale proiettile viene tramandato sin dalla prima generazione all'interno della famiglia Vongola e uccide la persona da esso colpita, ma rinascer\u00e0 se quest'ultima aveva un rimpianto, al quale cercher\u00e0 disperatamente di dare risposta, anche a costo della vita, sprigionando la propria forza pi\u00f9 nascosta. Tsuna col passare del tempo, prende il ruolo di decimo boss e si fa nuove amicizie e conoscenze.\nMedia.\nManga.\nScritto e disegnato da Akira Amano, \"Reborn!\" viene serializzato dalla rivista giapponese Weekly Sh\u014dnen Jump dal 4 aprile 2004 al 12 novembre 2012. I singoli capitoli sono invece pubblicati da Sh\u016beisha in formato tank\u014dbon in 42 volumi, il primo uscito il 4 ottobre 2004, mentre l'ultimo il 4 marzo 2013. I capitoli sono denominati \"Target\". Un official character book intitolato \"Kateky\u014d Hitman Reborn! Official Character Book Vongola 77\" \u00e8 stato pubblicato il 4 ottobre 2007 in Giappone. La supervisione dell'italiano \u00e8 stata curata da Antonio Maizza.\nAnime.\nL'anime tratto dal manga \u00e8 stato prodotto in 203 episodi e trasmesso in Giappone dal 7 ottobre 2006 al 25 settembre 2010. La trasposizione animata si \u00e8 interrotta senza trasporre il finale del manga, in quanto quest'ultimo era ancora in corso al tempo della chiusura dell'anime.\nIn Italia la prima stagione dell'anime \u00e8 stata pubblicata da Yamato Video per il mercato home video in un box che contiene tutti e 26 gli episodi, ed \u00e8 attualmente andata in onda in televisione su Man-ga (Sky canale 149) dal 17 novembre 2010 al 22 marzo 2011, in seguito trasmessa in streaming nel canale di YouTube di Yamato Video. La seconda stagione era stata annunciata gi\u00e0 subito dopo la conclusione della prima, erano stati anche mostrati, in uno speciale di Man-ga \"Aspettando la seconda stagione\", alcuni spezzoni degli episodi inediti mentre venivano doppiati dal cast italiano diretti da Aldo Stella. Nonostante l'annuncio, a tutt'oggi a ormai cinque anni di distanza, la seconda stagione non \u00e8 pi\u00f9 andata in onda, n\u00e9 \u00e8 stata mai distribuita.\nNell'edizione italiana si \u00e8 scelto di usare per i primi episodi (caratterizzati da un tono pi\u00f9 leggero) l'espressione \"mala\" al posto di \"mafia\" (sebbene in questi episodi il termine \u00e8 utilizzato in alcuni contesti), essendo quella della mafia un problema ben radicato nella realt\u00e0 italiana. Si \u00e8 inoltre deciso di correggere le tecniche dei personaggi che in originale pur avendo un nome italiano non sono molto corrette dal punto di vista semantico o grammaticale (\u00e8 il caso dell'attacco di Lambo \"Elettrico Cornata\", in Italia sostituito da un pi\u00f9 corretto \"Cornata Elettrica\").\nSigle di apertura:\nSigle di chiusura:\nColonna sonora.\nLe musiche dell'anime sono state composte da Toshihiko Sahashi con ogni tema pubblicato come singolo, album o canzoni di personaggi.\nLa maggior parte dei doppiatori giapponesi della serie ha registrato canzoni per il \"Katekyo Hitman Reborn! Character Soshutsuen Album Vongola Family Sotojo - Shinukidekatare! Soshiteutae!\",\nVideogiochi.\nVentuno videogiochi sono basati sulla serie e i suoi personaggi appaiono in \"Jump Super Stars\", \"Jump Ultimate Stars\" e \"J-Stars Victory Vs\"\nIl primo videogioco pubblicato \u00e8 stato \"Katekyo Hitman Reborn! DS: Shinuki Max! Vongola Carnival !!\" il 29 marzo 2007 per Nintendo DS. \"Katekyo Hitman Reborn! Dream Hyper Battle!\" \u00e8 uscito per PlayStation 2 il 30 agosto 2007 e per Wii il 10 gennaio 2008.\n\" Katekyo Hitman Reborn! DS: Fate of Heat \" \u00e8 stato distribuito per Nintendo DS il 1\u00ba maggio 2008, seguito da due sequel: \"Fate of Heat II: Unmei no Futari\" uscito il 16 aprile del 2009 e \"Fate of Heat III: Yuki no G\u0101dian Raish\u016b!\" uscito il 29 aprile 2010.\nRadio.\nUn programma radiofonico, , iniziato il 10 settembre 2007 dopo che l'episodio della settimana seguente \u00e8 stato registrato. I suoi ospiti sono Hidekazu Ichinose (la voce di Hayato Gokudera), Suguru Inoue (la voce di Takeshi Yamamoto) e Rika Ishibashi (l'assistente). Gli ospiti sono apparsi dal decimo episodio, ed \u00e8 stato prodotto prima di un pubblico dal vivo durante la pausa natalizia del 2007 e (in ritardo nella serie) a Osaka, Nagoya e Tokyo. Anche se l'episodio finale pianificato di \"'~ Bucchake Ring Tournament ~'\" \u00e8 andato in onda il 30 giugno 2008, \u00e8 stato ripreso tre settimane pi\u00f9 tardi. \nAccoglienza.\nIl manga \u00e8 popolare in Giappone e nel 2007 \u00e8 stata la decima serie pi\u00f9 venduta nel \"Weekly Sh\u014dnen Jump\", con un totale di sette milioni di copie vendute. Nel 2008, le vendite sono salite a 15 milioni risultando essere il quarto manga pi\u00f9 venduto dell'anno e il sesto manga pi\u00f9 venduto nel 2009, con copie vendute. Nel 2010 il manga \u00e8 risultato ottavo con copie e nel 2012 al 24\u00ba posto\nNel complesso, il manga ha venduto pi\u00f9 di 30 milioni di copie\nNel sondaggio Manga S\u014dsenkyo 2021 indetto da TV Asahi, persone hanno votato la loro top 100 delle serie manga e \"Tutor Hitman Reborn!\" si \u00e8 classificata al 67\u00ba posto."}
{"id": "1482429", "revid": "298229", "url": "https://it.wikipedia.org/wiki?curid=1482429", "title": "Stadio Giovanni Paolo II (Nard\u00f2)", "text": "Lo stadio comunale Giovanni Paolo II \u00e8 un impianto sportivo di Nard\u00f2 in Puglia.\nIl campo di gioco \u00e8 105 x 65 metri, mentre i posti a sedere sono 5.000.\nLo stadio fu costruito tra il 1957 e il 1960 con il nome di stadio Granata. Fece da sfondo al \"Grande Nard\u00f2\" degli anni '60 e '70 che conquist\u00f2 la Serie C. Fu ammodernato nel 1998 e prese il nome di stadio comunale; la capienza sal\u00ec agli attuali 5.000 posti. Negli ultimi anni \u00e8 stato molto frequentato dai tifosi per via della promozione della squadra in Serie D.\nInfine dopo la morte del pontefice Giovanni Paolo II, la citt\u00e0 di Nard\u00f2 ha voluto dedicargli l'impianto sportivo.\nConcerti.\nIl 27 luglio 2019, la struttura ha ospitato un concerto del cantante Irama."}
{"id": "1482432", "revid": "88812", "url": "https://it.wikipedia.org/wiki?curid=1482432", "title": "Alexandros Ypsilanti", "text": ""}
{"id": "1482435", "revid": "486946", "url": "https://it.wikipedia.org/wiki?curid=1482435", "title": "SOGEAAL", "text": ""}
{"id": "1482442", "revid": "834", "url": "https://it.wikipedia.org/wiki?curid=1482442", "title": "Marianne Settentrionali", "text": ""}
{"id": "1482454", "revid": "256896", "url": "https://it.wikipedia.org/wiki?curid=1482454", "title": "Regione del Centro-Est", "text": "La regione del Centro-Est (ufficialmente Centre-Est, in francese) \u00e8 una delle 13 regioni del Burkina Faso. Il suo capoluogo \u00e8 Tenkodogo.\nSuddivisione amministrative.\nLa regione \u00e8 suddivisa in tre province:"}
{"id": "1482457", "revid": "256896", "url": "https://it.wikipedia.org/wiki?curid=1482457", "title": "Regione del Centro-Nord", "text": "La regione del Centro-Nord (ufficialmente Centre-Nord, in francese) \u00e8 una delle 13 regioni del Burkina Faso. Il suo capoluogo \u00e8 Kaya.\nSuddivisione amministrative.\nLa regione \u00e8 suddivisa in tre province:"}
{"id": "1482460", "revid": "14691", "url": "https://it.wikipedia.org/wiki?curid=1482460", "title": "Sissili", "text": ""}
{"id": "1482464", "revid": "1543377", "url": "https://it.wikipedia.org/wiki?curid=1482464", "title": "Lupinus luteus", "text": "Il lupino giallo (\"Lupinus luteus\" L.) \u00e8 una pianta della famiglia Leguminosae.\nDescrizione.\nIl suo nome viene dal greco e significa \"sapore amaro\" derivato proprio dal sapore che hanno i semi prima della cottura.\nSono piante annuali e perenni i cui fiori si mostrano in svariati colori che danno vita a un eccellente colpo d'occhio. \nPi\u00f9 diffusamente si manifestano blu, porpora e pi\u00f9 raramente bianchi o gialli. I lupinus luteus sono proprio quelli gialli.\nI frutti, commestibili, hanno un baccello ricoperto di peluria e contenente fino a sei semi di colore e grandezza assai variabile.\nDistribuzione e habitat.\nSono diffusi soprattutto in America, ma seppure in numero modesto, sono presenti anche nell'area mediterranea. In Australia sono considerati una specie invasiva.\nCrescono in presenza di climi caldi-temperati o addirittura tropicali laddove la coltivazione si trova in alta quota e non sopportano il freddo e in particolar modo le nevicate.\nRicoprono un ruolo particolarmente importante nella floricoltura e nell'alimentazione del bestiame.\nViene seminato in autunno nelle regioni con clima temperato e in primavera in montagna."}
{"id": "1482468", "revid": "827882", "url": "https://it.wikipedia.org/wiki?curid=1482468", "title": "Risiny", "text": "Il risiny \u00e8 un dolce originario della Liguria, e precisamente della zona dell'entroterra di Alassio.\nLa forma del risiny assomiglia a quella di un budino ed \u00e8 composto da uguali quantit\u00e0 (ben duecentocinquanta grammi ciascuna) di farina, di zucchero e di burro, assieme a sei uova e a mezza buccia di limone. Il tutto viene impastato e mescolato all'interno di una formella, preferibilmente di rame, poi cotto nel forno e, una volta terminata la cottura, sformato su un piatto da portata e cosparso di zucchero come una sorta di pandoro.\nLa qualit\u00e0 e la quantit\u00e0 degli ingredienti utilizzati lo rendono un dolce assai ipercalorico, ed \u00e8 forse per questo che non risulta attualmente diffuso e popolare, relegato com'\u00e8 in certi vecchi antichi testi di cucina, da cui talvolta \u00e8 stato \"riesumato\""}
{"id": "1482472", "revid": "114645924", "url": "https://it.wikipedia.org/wiki?curid=1482472", "title": "Teorema di Poynting", "text": "In fisica, il teorema di Poynting \u00e8 una relazione integrale a cui deve sottostare ogni soluzione delle equazioni di Maxwell, \u00e8 una diretta conseguenza di tali equazioni, e non rappresenta un ulteriore legame tra i vettori del campo elettromagnetico. Pubblicato dal fisico inglese John Henry Poynting nel 1884, \u00e8 un teorema di fondamentale importanza per la sua interpretazione energetica, dal momento che esprime il principio di conservazione dell'energia per il campo elettromagnetico.\nEnunciato.\nLa potenza dissipata formula_1 dai campi formula_2 e formula_3 sulle cariche formula_4 presenti in un volume infinitesimo formula_5 che viaggiano a velocit\u00e0 formula_6 vale:\ndove formula_8 \u00e8 la densit\u00e0 di corrente.\nIl teorema di Poynting esprime la conservazione dell'energia del campo elettromagnetico nel caso in cui i campi formula_2 e formula_3 siano accoppiati, cosa che non avviene in generale nel caso stazionario. Il teorema afferma che la diminuzione nel tempo della densit\u00e0 di energia elettromagnetica formula_11 in un punto dello spazio \u00e8 dovuta alla divergenza del vettore di Poynting formula_12 e/o alla potenza dissipata sulle cariche per unit\u00e0 di volume formula_13 in quel punto (ad esempio per effetto Joule):\nLa densit\u00e0 di energia vale:\nmentre il vettore di Poynting:\nL'energia pu\u00f2 essere scambiata tra le cariche e i campi, quella che non viene trasferita alle cariche si pu\u00f2 comunque muovere dove indica il vettore di Poynting. Dove formula_12 converge avverr\u00e0 un aumento della densit\u00e0 di energia, mentre dove diverge avverr\u00e0 una diminuzione. La possibilit\u00e0 di scrivere il bilancio dell'energia per ogni punto significa che la conservazione \u00e8 locale oltre che globale, l'energia non pu\u00f2 scomparire e comparire in un altro punto ma pu\u00f2 solo fluire. Si pu\u00f2 scrivere dunque il bilancio in forma integrale per un arbitrario volume formula_18 mettendo in relazione l'energia contenuta con quella che fluisce attraverso la superficie del volume:\nGeneralizzazione.\nL'energia meccanica delle cariche elettriche \u00e8, in modo equivalente alla precedente formulazione del teorema ed in accordo con l'equazione di continuit\u00e0 per l'energia:\ndove formula_21 rappresenta la densit\u00e0 di energia cinetica, somma delle energie delle singole particelle formula_22, la cui traiettoria \u00e8 data da formula_23:\nIl flusso dell'energia meccanica, equivalente al vettore di Poynting per l'energia elettromagnetica, \u00e8 definito come:\nLe due espressioni del teorema sono legate dalla forza di Lorentz che il campo esercita sulle particelle cariche in moto, ed imponendo la conservazione dell'energia si ottiene la generalizzazione:\nche ricopre entrambe le tipologie di energia in gioco. In forma integrale il teorema diviene:\nDimostrazione.\nL'enunciato si ricava a partire dalle due equazioni di Maxwell al rotore, la legge di Faraday-Neumann-Lenz e la legge di Amp\u00e8re-Maxwell:\nMoltiplicando scalarmente per formula_29 la prima equazione e per formula_2 la seconda, e successivamente sottraendo membro a membro, si ottiene:\nPer una propriet\u00e0 dell'operatore nabla:\nil primo membro \u00e8 pari a:\nIntegrando su un volume arbitrario formula_34, racchiuso da una superficie chiusa formula_35, sulla quale sia formula_36 il versore della normale diretta verso l'esterno, si ha:\nApplicando il teorema della divergenza al primo termine del primo membro segue il Teorema di Poynting.\nAnalisi energetica.\nData una carica puntiforme formula_38 che si muove con velocit\u00e0 formula_39 in una regione sede di un campo elettrico formula_2 e di un'induzione magnetica formula_3, essa sar\u00e0 soggetta alla forza di Lorentz:\nDunque il campo elettrico le fornisce una potenza pari a:\nPer le propriet\u00e0 del prodotto misto fra vettori, si ha:\nessendo il prodotto vettoriale di un vettore per se stesso identicamente nullo.\nLa potenza risulta quindi essere:\nConsiderando invece una densit\u00e0 di carica formula_46 si otterr\u00e0 una densit\u00e0 di forza\ne una densit\u00e0 di potenza\nessendo formula_49 una densit\u00e0 di carica in movimento, e dunque una densit\u00e0 di corrente formula_50.\nDunque il termine formula_51 rappresenta la densit\u00e0 di potenza fornita dal campo elettrico formula_2 alla densit\u00e0 di corrente elettrica formula_50, ovvero la densit\u00e0 di potenza dissipata per effetto Joule.\nLa densit\u00e0 di potenza scambiata con il campo magnetico ed elettrico \u00e8:\ndove formula_55 \u00e8 la densit\u00e0 di energia associata al campo magnetico.&lt;br&gt;\nAnalogamente per il campo elettrico si ha:\nDensit\u00e0 di potenza irradiata.\nLa potenza irradiata attraverso la superficie chiusa formula_35 \u00e8 il flusso del vettore di Poynting attraverso formula_35, la cui densit\u00e0 superficiale \u00e8 espressa dal termine formula_59.\n\u00c8 importante notare che al suddetto termine non \u00e8 possibile attribuire il significato di potenza che attraversa l'unit\u00e0 di superficie (ad esempio la potenza per unit\u00e0 di superficie perpendicolare alla direzione di propagazione di un'onda elettromagnetica).\nConsiderato infatti un campo generato da cariche elettrostatiche e magneti permanenti, in generale formula_60 e quindi il flusso di formula_61 attraverso una superficie aperta sarebbe non nullo. Non pu\u00f2 per\u00f2 essere una potenza irradiata in quanto le sorgenti del campo elettromagnetico sono statiche. Infatti, per le sorgenti del campo considerate si ha:\ne dunque:\nda cui si ricava che il flusso del vettore di Poynting attraverso una superficie chiusa \u00e8 in realt\u00e0 nullo."}
{"id": "1482473", "revid": "599013", "url": "https://it.wikipedia.org/wiki?curid=1482473", "title": "Chris Eagles", "text": "Carriera.\nEntrato nelle file del Manchester United, i cinque anni che ha speso con lo United li ha trascorsi per la maggior parte in prestito con altre squadre. Il 28 aprile 2007, ha segnato il suo primo gol e unico ufficiale con la maglia dei \"Red devils\", per firmare la vittoria per 4-2 sull'Everton.\nIl 29 luglio 2008 \u00e8 stato ufficializzato il suo trasferimento al Burnley con un contratto triennale.\nStatistiche.\nPresenze e reti nei club.\n\"Statistiche aggiornate al termine della carriera\""}
{"id": "1482475", "revid": "124147675", "url": "https://it.wikipedia.org/wiki?curid=1482475", "title": "Principio di autoconsistenza di Novikov", "text": " \nIl principio di autoconsistenza di Novikov \u00e8 una soluzione ai paradossi del viaggio nel tempo suggerita dal fisico russo Igor Dmitriyevich Novikov verso la met\u00e0 degli anni ottanta. Essa, e altri concetti simili, sono le principali teorie opposte a quella delle dimensioni parallele per la soluzione degli stessi paradossi.\nIl principio afferma, in sostanza, che il passato \u00e8 immutabile. Pi\u00f9 precisamente, in un anello temporale chiuso gli eventi devono essere determinati non solo dagli eventi passati, ma anche da quelli futuri: per questo motivo \u00e8 impossibile impedire un evento gi\u00e0 avvenuto dal suo futuro; tutt'al pi\u00f9 si pu\u00f2 far s\u00ec che si verifichi.\nUn esempio: il paradosso del nonno.\nPer fare un esempio, prendiamo in considerazione il paradosso del nonno e vediamo come esso viene risolto.\nIl paradosso del nonno, in termini generali, prevede che un nipote possa tornare nel passato con una macchina del tempo e uccidere il proprio nonno, prima che questi possa generare il figlio, ma ecco che si verifica una contraddizione: se il nonno muore, il nipote non nascer\u00e0 mai e non potr\u00e0 tornare indietro e ucciderlo; per cui il nonno sarebbe ancora vivo e potr\u00e0 essere ucciso dal nipote.\nNascer\u00e0 dunque un'antinomia senza coerenza logica in cui l'effetto cancella la causa e viceversa: il fatto stesso che il nipote sia vivo e quindi sia stato generato, impedisce al nonno di morire ucciso dal nipote, per semplice logica causale.\nVediamo adesso come il paradosso possa essere risolto attraverso il concetto di autoconsistenza.\nSupponiamo che, nel 1955, Franca assista \"per caso\" alla morte di un uomo di nome Luigi che era nelle sue vicinanze. Scioccata, viene consolata da un passante di nome Nando col quale poi mette su famiglia; hanno dei figli, i quali a loro volta gli danno dei nipoti, tra cui uno di nome Davide.\nNel 2015, Davide, che ignora i fatti accaduti nel 1955, ha una crisi esistenziale, si rammarica di esser nato, costruisce una macchina del tempo e la usa per andare proprio nel 1955 e sparare a sua nonna. Tuttavia, mentre preme il grilletto, Luigi esce da un negozio e, passando davanti a Franca, intercetta il proiettile e muore al posto suo.\nIn questo modo, nulla accade diversamente da come \u00e8 gi\u00e0 accaduto e anzi, se non fosse stato per la morte di Luigi causata da Davide, tra Franca e Nando non sarebbe probabilmente nato il sentimento che poi avrebbe portato alla nascita di Davide stesso. \nDunque ci\u00f2 che nel passato era accaduto \u00e8 stato permesso involontariamente dal viaggio nel tempo, per cui si \u00e8 certi di poter dire che il viaggio nel tempo non cambia la storia ma la realizza, ovvero la crea cos\u00ec come la conosciamo nel futuro. Il viaggio nel tempo, proprio perch\u00e9 \u00e8 un viaggio nel passato, esiste ancor prima che venga svolto effettivamente: esso faceva gi\u00e0 parte della storia perch\u00e9 \u00e8 essenzialmente la storia che avvenne.\nNon vi \u00e8 dunque contraddizione ma, al contrario, autoconsistenza. Quali che fossero le intenzioni di Davide, egli non pu\u00f2 in alcun modo impedire la sua stessa nascita: pu\u00f2 anzi solo essere la causa della sua stessa nascita o, al massimo, non avere alcuna influenza. Il suo agire assomiglia a una profezia che si autoadempie e che presenta uno svolgimento che semplicemente non rispetta il comune fluire del tempo dal passato al futuro.\nNaturalmente, questa storia \u00e8 solo un esempio e, avendo come oggetto in esame delle persone, \u00e8 formulata inevitabilmente in una maniera imprecisa e dall'apparenza ad hoc.\nPoich\u00e9 la fisica moderna non permette di modellizzare il comportamento di sistemi complessi come gli esseri umani, anzich\u00e9 concentrarsi su paradossi classici come il paradosso del nonno, Novikov ha compiuto il suo \"Gedankenexperiment\" (esperimento mentale) su qualcosa di pi\u00f9 semplice: una palla da biliardo che interagisce con se stessa nel passato.\nL'esperimento mentale di Novikov.\nImmaginiamo di avere un biliardo con due buche, che chiameremo A e B, collegate da una macchina del tempo: una palla che entri nella buca B torna indietro nel tempo di pochi secondi ed esce dalla buca A \"prima\" di essere entrata in buca. Vi \u00e8 cio\u00e8 un lasso di tempo in cui sul biliardo sono presenti due palle, o meglio due versioni della stessa palla: una pi\u00f9 giovane che sta per entrare nella buca B e una pi\u00f9 vecchia che \u00e8 appena uscita dalla buca A. \n\u00c8 possibile calcolare la traiettoria da dare alla palla perch\u00e9, uscendo dalla buca A, urti s\u00e9 stessa impedendosi di entrare nella buca B: si creerebbe cos\u00ec un paradosso. Ma, secondo Novikov, la palla uscirebbe da A con un angolo leggermente diverso da quello previsto, e si limiterebbe a sfiorare s\u00e9 stessa, modificando di pochissimo la propria traiettoria. La palla entrerebbe sempre nella buca B, ma a causa della leggera deviazione uscirebbe da A, appunto, con quella traiettoria leggermente diversa che - abbiamo visto - fa s\u00ec che si urti di striscio.\nQuesto \u00e8 il nucleo della concezione di Novikov: il paradosso c'\u00e8 solo se prima \"ignoriamo\" l'effetto dell'urto (supponendo che la palla entri nella buca B) e lo prendiamo in considerazione solo dopo (quando la palla esce da A). Invece occorre considerare subito l'effetto dell'urto, sia nel periodo in cui la palla non \u00e8 ancora entrata in B sia in quello in cui \u00e8 gi\u00e0 uscita da A, dato che sono lo stesso periodo.\nIl Principio di autoconsistenza di Novikov nella cultura di massa.\nAlcuni esempi cinematografici del principio in questione sono le pellicole:\nUn ulteriore esempio lo si ha nel videogioco picchiaduro \"Tekken 5\". Nel suo video di epilogo, la protagonista Ling Xiaoyu utilizza una macchina del tempo per viaggiare nel passato, con l'intento di impedire a Heihachi Mishima di gettare il figlio Kazuya nel cratere di un vulcano. L'unico risultato che la ragazza ottiene \u00e8 tuttavia quello di restare nel suo tempo, mentre la macchina del tempo \"parte\" senza di lei e colpisce Heihachi, facendogli cadere di mano Kazuya, che finisce proprio nel vulcano.\nIl videogioco \"Quantum Break\" nel quale si fa uso in diversi punti della trama del principio, nominandolo e descrivendone la teoria, per spiegare l'impossibilit\u00e0 per i personaggi del videogioco capaci di viaggiare nel tempo di cambiare lo svolgimento degli eventi."}
{"id": "1482477", "revid": "123649354", "url": "https://it.wikipedia.org/wiki?curid=1482477", "title": "Bowser Jr.", "text": "Bowser Jr., conosciuto in Giappone come \u00e8 un personaggio ideato da Nintendo. \u00c8 il figlio di Bowser ed \u00e8 molto somigliante a quest'ultimo da giovane.\nAspetto.\nBowser Jr. \u00e8 giallo con la testa verde. Ha un piccolo ciuffo sulla testa, legato da un \"elestico\" di metallo e solitamente porta un bavaglino con disegnata una bocca. Sui polsi ha due bracciali di metallo. Ha quattro sezioni sulla pancia e sulle piante dei piedi ha cuscinetti.\nBowser Jr. varia altezza nei vari giochi: in \"Super Mario Sunshine\" \u00e8 meno alto di Mario, in \"New Super Mario Bros.\" \u00e8 alto quanto Mario, in \"Super Mario Galaxy\" supera in altezza anche Peach, mentre in \"New Super Mario Bros. Wii\", \"Super Mario Galaxy 2\" e \"Mario &amp; Sonic ai Giochi Olimpici Invernali\" torna alla sua normale altezza, ovvero pi\u00f9 basso di Mario.\nStoria.\n\u00c8 apparso per la prima volta in \"Super Mario Sunshine\". \u00c8 l'antagonista principale sia di \"Super Mario Sunshine\" (dove appare per la prima volta sotto le mentite spoglie di Mario Ombra) che di \"New Super Mario Bros.\", in entrambi i quali il padre ricopre un ruolo marginale. Appare inoltre in tutti i vari giochi di sport della serie di Mario, spesso con gli attributi \"Veloce\" e \"Tecnico\" come valori pi\u00f9 alti. Appare anche in \"Super Mario Galaxy\" insieme al padre come boss. Compare nuovamente nel gioco sportivo \"Mario Super Sluggers\". Bowser Jr. condivide molte caratteristiche fisiche con il padre, con la differenza principale nel codino rosso anzich\u00e9 la cresta di Bowser, due piccoli occhi neri, un muso pi\u00f9 rotondo e paffuto, e un unico piccolo dente appuntito visibile fuori dalla sua bocca, tutti aspetti che lo rendono praticamente uguale al padre quando era piccolo. Indossa un bavaglio il quale inizialmente raffigurava i baffi e il naso di Mario, ma \u00e8 stato in seguito rimpiazzato dal disegno di una bocca con denti aguzzi.\nIn \"Super Mario Sunshine\", Bowser Jr. usa un pennello magico, inventato dal Professor Strambic, e uno speciale bavaglio blu che lo trasforma in un doppelg\u00e4nger di colore blu di Mario, \"Mario Ombra\". Sotto queste sembianze, il piccolo Koopa vandalizza la splendida Isola Delfina, ingannando gli abitanti di essa facendogli credere che sia Mario il vero colpevole. Egli combina questo disastro perch\u00e9 Bowser gli racconta che Peach \u00e8 sua madre, e Mario l'ha rapita. Bowser Jr. la rapisce a sua volta, e in seguito viene sconfitto con suo padre. Cos\u00ec, capisce che la Principessa Peach non \u00e8 in realt\u00e0 sua madre, ma giura comunque vendetta contro Mario.\nIn \"New Super Mario Bros. Wii\", Bowser Jr. si infiltra nel Castello di Peach nascondendosi nella torta di compleanno della principessa, per poi sbucare fuori improvvisamente e rapirla. Dopodich\u00e9, il piccolo Koopa sfugge ai fratelli Mario a bordo di una delle navi volanti di Bowser.\nIn \"Mario Kart Wii\" \u00e8 sbloccabile giocando tutti i circuiti Wii 100cc prendendo in tutti almeno una stella come punteggio finale. In Mario &amp; Sonic ai Giochi Olimpici di Rio 2016 \u00e8 un personaggio giocabile."}
{"id": "1482487", "revid": "2184720", "url": "https://it.wikipedia.org/wiki?curid=1482487", "title": "Tre parole", "text": "Tre parole \u00e8 il singolo d'esordio e il maggior successo della cantautrice Valeria Rossi, in seguito inserito nel suo primo album \"Ricordatevi dei fiori\". Il brano fu un vero e proprio tormentone estivo del 2001, grazie alla sua melodia facilmente orecchiabile, il suo testo vagamente \"non-sense\", ed il ritornello che volutamente si rifaceva ai pi\u00f9 classici canoni della musica italiana (il connubio \"cuore\"-\"amore\"). La canzone era stata proposta per la partecipazione a \"Sanremo giovani\" del 2001, ma la candidatura fu respinta. \u00c8 stato frequentemente trasmesso in radio, raggiungendo la posizione numero 1 dell'airplay.\nFra i riconoscimenti che Valeria Rossi ha avuto per \"Tre parole\", oltre a due dischi di platino, vanno ricordati il premio come rivelazione dell'anno al Festivalbar 2001, e la seconda posizione fra i singoli pi\u00f9 venduti dell'anno, dietro solo a \"Can't Get You Out of My Head\" di Kylie Minogue. Il singolo ha venduto oltre 100\u00a0000 copie.\nLa versione originale della canzone, che avrebbe dovuto intitolarsi \"Sono il guaritore\", pur mantenendo la stessa melodia aveva un testo completamente diverso da quello con cui poi ha avuto la notoriet\u00e0, meno solare e spensierato.\nDella canzone esiste anche una versione in spagnolo intitolata \"Tres palabras\".\nVideo musicale.\nIl video prodotto per \"Tre parole\", vede Valeria Rossi esibirsi in quello che apparentemente \u00e8 una \"prova\" del video, con tanto di operatori e truccatrici che entrano continuamente in scena, mentre un tecnico vernicia lo scenario. Nel video entra spesso in scena un uomo vestito da ape (Edoardo Gabbriellini) che \u00e8 spesso appeso a dei cavi per simulare il suo volo. Il video \u00e8 diretto da Dario Cioni e fotografato da Chico De Luigi."}
{"id": "1482494", "revid": "6923", "url": "https://it.wikipedia.org/wiki?curid=1482494", "title": "En\u00eca", "text": "En\u00eca S.p.A. \u00e8 stata una societ\u00e0 per azioni italiana che operava nel settore dei multiservizi. Era l'azienda per i servizi di pubblica utilit\u00e0 nelle Province di Parma, Piacenza e Reggio Emilia.\nDal 1\u00ba luglio 2010 \u00e8 stata incorporata in \"Iride\", che ha cambiato ragione sociale in Iren S.p.A.\nStoria.\nEn\u00eca nacque nel marzo 2005 dalla fusione delle aziende municipalizzate operanti nelle Province di Parma (\"AMPS\"), Piacenza (\"TESA\") e Reggio Emilia (\"AGAC\").\n\u00c8 stata annunciata la fusione con Iride il 16 ottobre 2008, divenuta operativa il 1\u00ba luglio 2010 con la nascita di Iren.\nEx Consiglio d'Amministrazione.\nDati aggiornati al 7 dicembre 2007 secondo le comunicazioni della Consob.\nEx azionisti.\nDati aggiornati al 7 dicembre 2007 secondo le comunicazioni della Consob."}
{"id": "1482496", "revid": "287204", "url": "https://it.wikipedia.org/wiki?curid=1482496", "title": "The Crush Tour", "text": "The Crush Tour \u00e8 il secondo concerto live pubblicato dai Bon Jovi. \u00c8 stato registrato al Stadio Letzigrund di Zurigo, in Svizzera il 30 agosto 2000 di fronte a 55.000 persone durante la leg europea del Crush Tour. Precedentemente all'edizione in DVD venne pubblicata una versione in videocassetta, nella quale per\u00f2 diverse canzoni furono tagliate.\nScaletta.\nDurata totale: 122:22\nContenuti speciali.\nL'edizione in DVD contiene 30 minuti di \"backstage\" in cui la band parla dell'album \"Crush\" e del relativo tour, una fotogallery, la discografia della band e i video di \"It's My Life\" e \"Say It Isn't So\"."}
{"id": "1482500", "revid": "36426", "url": "https://it.wikipedia.org/wiki?curid=1482500", "title": "Chiesa di Santa Maria Maggiore (Pistoia)", "text": ""}
{"id": "1482502", "revid": "125970560", "url": "https://it.wikipedia.org/wiki?curid=1482502", "title": "Lago di Ceresole", "text": "Il lago di Ceresole (1.582\u00a0m s.l.m.) \u00e8 un lago artificiale che si trova nella valle Orco nel comune di Ceresole Reale. L'invaso, lungo pi\u00f9 di 3\u00a0km e largo circa 700\u00a0metri, \u00e8 formato dallo sbarramento del fiume Orco ed ha una capacit\u00e0 pari a circa 35 milioni di metri cubi d'acqua. Le sue acque alimentano la centrale idroelettrica di Rosone che ha una capacit\u00e0 produttiva di 70 milioni di kWh l'anno. L'invaso fa parte del complesso di dighe costruite nel bacino idrografico dell'Orco (Agnel, Serr\u00f9, Ceresole, Teleccio, Valsoera e Eugio) che alimentano varie centrali idroelettriche (Villa, Rosone, Bardonetto, Teleccio, Pont).\nStoria.\nLa costruzione della diga di Ceresole Reale fu iniziata il 22 luglio 1925; la creazione del bacino port\u00f2 alla sommersione di decine di case sparse nella conca oggi occupata dal lago. Essa fu inaugurata ufficialmente il 2 agosto 1931 in una cerimonia alla quale presenzi\u00f2 il principe Umberto di Savoia.\nFruizione.\nAttorno al lago si sviluppa una passeggiata di circa 9\u00a0km che d'inverno viene trasformata in pista di fondo.\nAd oggi, (febbraio 2022) il lago risulta essere completamente vuoto, a causa del perdurare di una stagione estremamente siccitosa."}
{"id": "1482503", "revid": "287204", "url": "https://it.wikipedia.org/wiki?curid=1482503", "title": "Halil Altintop", "text": ""}
{"id": "1482509", "revid": "670021", "url": "https://it.wikipedia.org/wiki?curid=1482509", "title": "Ducato di Reggio (Longobardi)", "text": "Il Ducato di Reggio fu uno dei ducati istituiti dai Longobardi in Italia. Sono scarse le informazioni sulle sue vicende interne, e incerta perfino la data dell'istituzione del ducato; \u00e8 possibile che risalga tanto alle fasi della prima penetrazione longobarda dell'area durante il Periodo dei duchi, negli anni Settanta-Ottanta dell'VI secolo, quanto all'indomani della conquista definitiva della citt\u00e0 da parte dei Longobardi, condotta da re Agilulfo nel 593.\nMonetazione.\n\u00c8 stato rinvenuto presso Boretto un tremisse d'oro, conosciuto in un unico esemplare, a nome di re Desiderio. Al rovescio si pu\u00f2 leggere il nome della citt\u00e0 di Reggio: \"Flavia Regio\". "}
{"id": "1482515", "revid": "486946", "url": "https://it.wikipedia.org/wiki?curid=1482515", "title": "Cabarettista", "text": ""}
{"id": "1482516", "revid": "1522738", "url": "https://it.wikipedia.org/wiki?curid=1482516", "title": "Ivan Ga\u0161parovi\u010d", "text": "Biografia.\n\u00c8 di origini croate ed \u00e8 divenuto Presidente della Repubblica Slovacca il 15 giugno 2004.\nGa\u0161parovi\u010d nacque a Polt\u00e1r, presso Lu\u010denec e Bansk\u00e1 Bystrica, nella Slovacchia centro-meridionale. Il padre, Vladimir Ga\u0161parovi\u0107, era immigrato in Slovacchia dalla Croazia alla fine della prima guerra mondiale ed era insegnante in una scuola superiore a Bratislava.\nGa\u0161parovi\u010d studi\u00f2 alla Facolt\u00e0 di Legge dell'Universit\u00e0 Comenio di Bratislava dal 1959 al 1964. Lavor\u00f2 all'Ufficio del Prosecutore del Distretto nel Distretto di Martin (1965\u20141966), e divenne in seguito Procuratore a Bratislava (1966\u20141968). Nel 1968 si un\u00ec al Partito Comunista di Slovacchia, per sostenere le riforme di Alexander Dub\u010dek, ma fu espulso dal partito dopo l'invasione in Cecoslovacchia dei Paesi del Patto di Varsavia nell'agosto del 1968 (vedere Storia della Cecoslovacchia).\nNonostante l'espulsione, Ga\u0161parovi\u010d pot\u00e9 continuare la sua carriera legale e dal 1968 al luglio 1990 fu insegnante al Dipartimento di Legge Criminale, Criminologia e Pratica criminologica alla Facolt\u00e0 di Legge all'Universit\u00e0 di Bratislava. Nel febbraio 1990 divenne prorettore dell'Universit\u00e0 stessa.\nDopo la rivoluzione di velluto e la conseguente caduta del regime comunista, Ga\u0161parovi\u010d fu scelto dal neo-presidente eletto V\u00e1clav Havel per diventare il procuratore generale federale della nazione. Ga\u0161parovi\u010d torn\u00f2 temporaneamente all'Universit\u00e0 Comenio, come membro del Consiglio Scientifico universitario e del Consiglio Scientifico della Facolt\u00e0 di Legge. Alla fine del 1992, fu uno degli autori della Costituzione della Slovacchia.\nFu presidente del Consiglio nazionale slovacco nel 1992 e come primo cittadino fu lui ad annunciare l'Indipendenza il 1\u00ba gennaio 1993. Dopo l'Indipendenza rimase alla guida del Consiglio nazionale della Repubblica Slovacca fino al 29 ottobre 1998.\nNelle elezioni presidenziali del 21 marzo e 4 aprile 2009 Ivan Ga\u0161parovi\u010d \u00e8 stato riconfermato presidente della Repubblica Slovacca."}
{"id": "1482519", "revid": "287204", "url": "https://it.wikipedia.org/wiki?curid=1482519", "title": "Ivan Gasparovic", "text": ""}
{"id": "1482527", "revid": "767487", "url": "https://it.wikipedia.org/wiki?curid=1482527", "title": "Topolino Robinson", "text": "Topolino Robinson (\"Mickey's Man Friday\") \u00e8 il titolo di un cortometraggio di Topolino del 1935. \u00c8 ispirato alla storia di Robinson Crusoe.\nUscito il 19 gennaio 1935."}
{"id": "1482530", "revid": "104458", "url": "https://it.wikipedia.org/wiki?curid=1482530", "title": "Periodo dei duchi", "text": ""}
{"id": "1482531", "revid": "767487", "url": "https://it.wikipedia.org/wiki?curid=1482531", "title": "Live from London (Bon Jovi)", "text": "Live From London \u00e8 un concerto live dei Bon Jovi, pubblicato nel 1995. \u00c8 il primo a essere direttamente prodotto dal gruppo stesso (il precedente \"\" era stato originariamente trasmesso per conto di MTV), ed \u00e8 stato girato il 25 giugno 1995 al vecchio Wembley Stadium di Londra, Inghilterra, davanti a 72.000 spettatori, durante il These Days Tour. La registrazione dura circa 90 minuti, anche se molte canzoni del concerto originale sono state tagliate.\nIl concerto originale.\nQuella che segue \u00e8 la scaletta dei brani effettivamente eseguiti quella serata\nEncore\nEncore 2"}
{"id": "1482536", "revid": "1632387", "url": "https://it.wikipedia.org/wiki?curid=1482536", "title": "And One", "text": "Gli And One sono un gruppo musicale tedesco formatosi nel 1989."}
{"id": "1482537", "revid": "486946", "url": "https://it.wikipedia.org/wiki?curid=1482537", "title": "Fermana Calcio", "text": ""}
{"id": "1482542", "revid": "31886", "url": "https://it.wikipedia.org/wiki?curid=1482542", "title": "Teuchestes", "text": "Teuchestes \u00e8 un genere della Sottofamiglia Aphodiinae della Famiglia degli Scarabaeidae dell'Ordine dei Coleotteri.\nDescrizione.\nPer maggiori particolari sulle caratteristiche fisiche, l'anatomia, il comportamento, l'habitat e la fenologia si rimanda alla voce Aphodiinae.\nDistribuzione e habitat.\n\u00c8 un genere diffuso nella regione olartica, regione orientale e regione afrotropicale.\nTassonomia.\nAttualmente (anno 2006) il genere comprende 8 specie di cui 1 reperita in territorio italiano:"}
{"id": "1482543", "revid": "115404609", "url": "https://it.wikipedia.org/wiki?curid=1482543", "title": "Forno solare", "text": "Per forno solare si intende un dispositivo in grado di concentrare la luce del sole ed utilizzarla per fini alimentari: dalla cottura di piatti semplici o elaborati, fino alla sterilizzazione dell'acqua al fine di renderla potabile.\nTipologie di forni solari.\nEsistono due tipologie di forni solari: quelli a scatola, pi\u00f9 semplici, e quelli a concentrazione.\nI forni a scatola (es. kyoto box) sono i pi\u00f9 semplici e, sebbene si trovino anche in commercio, \u00e8 facile costruirli in casa con materiali poveri (cartoncino, carta stagnola, colla). Con questo tipo di forni solari, la cottura avviene a temperature relativamente basse: ci\u00f2 consente di allontanarsi per svolgere altre faccende senza rischiare di bruciare il cibo.\nI forni solari a concentrazione, molto pi\u00f9 efficienti di quelli a scatola seppure un po' pi\u00f9 cari, sfruttano invece l'uso di uno specchio parabolico per concentrare al massimo la luce nel punto in cui si pone la pentola con il cibo, superando anche i 200\u00a0\u00b0C di temperatura: in condizioni di cielo sereno e con sole visibile, \u00e8 possibile, ad esempio, cuocere del riso per otto persone in 25 minuti.\nDiffusione.\nA causa della grande utilit\u00e0 e praticit\u00e0 dimostrata da questi forni, il loro uso si sta diffondendo molto in aree povere, zone di guerra e campi profughi."}
{"id": "1482546", "revid": "6923", "url": "https://it.wikipedia.org/wiki?curid=1482546", "title": "Moodle", "text": "Moodle (acronimo di \"Modular Object-Oriented Dynamic Learning Environment\", \"ambiente per l'apprendimento modulare, dinamico, orientato ad oggetti\") \u00e8 un ambiente informatico per la gestione di corsi, ispirato al costruzionismo, teoria secondo la quale ogni apprendimento sarebbe facilitato dalla produzione di oggetti tangibili.\nIl suo software \u00e8 scritto in PHP e JavaScript; \u00e8 open source e modulare, permettendo quindi a qualunque gruppo di utenti di sviluppare funzionalit\u00e0 aggiuntive personalizzate.\nStoria.\nMoodle \u00e8 stato ideato da Martin Dougiamas, un amministratore di rete alla Curtin University in Australia, laureato in informatica e con un master di un anno in educazione. L'idea di Moodle nasce dai suoi studi per una tesi di dottorato, mai realizzata, su \"L'uso del software libero per aiutare un'epistemologia costruzionista sociale di insegnamento e apprendimento all'interno di comunit\u00e0, con domande riflessive, basate su Internet\".\nOrigine del nome.\nLa parola \"Moodle\" \u00e8 un acronimo per \"Modular Object-Oriented Dynamic Learning Environment\" (ambiente di apprendimento dinamico, modulare, orientato ad oggetti), anche se originariamente la M stava per \"Martin\", il nome dell'ideatore.\nIn diversi Paesi il termine \u00e8 un marchio registrato da Martin Dougiamas.\nIn inglese esiste anche un verbo \"to moodle\", che significa: oziare, perdere tempo.\nApproccio pedagogico.\nL'idea costruzionista alla base di Moodle, dalla quale \u00e8 nato lo statunitense \"No Child Left Behind Act of 2011\", \u00e8 evidenziata da vari aspetti del suo sviluppo, come la possibilit\u00e0 di far inserire e commentare tabelle di dati o wiki agli studenti, o di consegnare e correggere compiti tramite internet. Per il docente \u00e8 prevista la possibilit\u00e0 di visualizzare tutti i log degli studenti e di visualizzare quali non si sono collegati da pi\u00f9 tempo.\nMoodle lascia comunque la possibilit\u00e0 all'insegnante di gestire da s\u00e9 il proprio corso, anche orientandolo al conseguimento dei risultati.\nFunzionalit\u00e0.\nMoodle permette di organizzare e gestire corsi in rete (e-learning, blended learning o autoapprendimento), lasciando agli studenti strumenti sociali come:\nMoodle pu\u00f2 utilizzare anche \"unit\u00e0\" (Learning object) prodotte tramite applicativi d'autore nelle versioni 1.2 e 1.3 dello standard SCORM.\n\u00c8 possibile anche l'integrazione con strumenti di videoconferenza come ad esempio il software Big Blue Button\nMoodle pu\u00f2 essere utilizzato in diverse lingue e con un aspetto personalizzato. La sua struttura modulare, l'utilizzo di software libero e l'adozione di standard industriali aperti permettono inoltre di sviluppare e/o di aggiungere all'ambiente funzionalit\u00e0 e contenuti personalizzati.\nSpecifiche.\nMoodle pu\u00f2 essere installato sui server di rete che supportano il PHP, dunque sulla maggior parte dei servizi di hosting, come quelli che utilizzano uno dei sistemi Unix, Linux, FreeBSD, Windows, Mac OS X, NetWare. Per gli utenti, Moodle \u00e8 accessibile tramite qualunque programma di navigazione internet.\nI dati utilizzati da Moodle vengono memorizzati in un database. Fino alla versione 1.6 veniva supportato solo MySQL o PostgreSQL. Dalla versione 1.7, distribuita nel novembre del 2006, Moodle sfrutta l'astrazione del database, in modo da rendere possibile l'uso di altri database come Oracle e Microsoft SQL Server.\nVersione 2.x.\nA partire dalla versione 2.0, distribuita verso la fine del 2010, Moodle a fronte di una sostanziale riscrittura del codice, ha introdotto numerose nuove funzionalit\u00e0, tra cui:\nVersione 3.5.\nA partire dalla versione 3.5, Moodle ha iniziato ad essere adattato per risultare conforme alle direttive GDPR dell'Unione europea con l'introduzione di appositi \"plugin\" e l'aggiornamento dell'applicazione. Queste funzionalit\u00e0 sono state rese disponibili anche per le versioni 3.4 e 3.3.\nSviluppo.\nSoprattutto a partire dalla versione 2.0, gli aggiornamenti importanti del software (\"major release\" e \"minor release\") vengono effettuati con tempistiche calendarizzate:\nOgni settimana vengono inoltre pubblicati aggiornamenti minori del software, indicati aggiungendo al numero di versione il suffisso \"+\". Ad esempio con la versione 2.5.1+ viene indicato un generico aggiornamento minore settimanale alla versione 2.5.1 di Moodle.\nCronologia delle versioni.\nTabella delle versioni ufficiali di Moodle e del loro ciclo di vita elencate in ordine cronologico di uscita:\n \n \nMoodleMoot.\nUtenti e sviluppatori di Moodle si incontrano periodicamente in convegni che chiamano \"MoodleMoot\", dove hanno la possibilit\u00e0 di condividere le proprie esperienze e dove vengono presentati alcuni sviluppi previsti. Tali convegni, che si svolgono regolarmente in tutto il mondo, sono generalmente ospitati da un'universit\u00e0 o da altre istituzioni.\nMoodleMoot italiani.\nA partire dal 2005 anche in Italia vengono organizzati annualmente dei \"MoodleMoot\", dedicati principalmente alla comunit\u00e0 italiana. Da agosto 2016 \u00e8 attiva l'Associazione Italiana Utenti Moodle (AIUM), unica associazione in Italia riconosciuta dai Moodle HQ e organizzatrice dei MoodleMoot italiani."}
{"id": "1482550", "revid": "237256", "url": "https://it.wikipedia.org/wiki?curid=1482550", "title": "Vassilij Ivanchuk", "text": ""}
{"id": "1482552", "revid": "214522", "url": "https://it.wikipedia.org/wiki?curid=1482552", "title": "Francois-Andr\u00e9 Philidor", "text": ""}
{"id": "1482553", "revid": "287204", "url": "https://it.wikipedia.org/wiki?curid=1482553", "title": "Cevimelina", "text": "La cevimelina \u00e8 un farmaco parasimpaticomimetico e agonista muscarinico, con particolare selettivit\u00e0 verso i recettori muscarinici M3. Nel 2000 \u00e8 stato approvato dalla Food and Drug Administration per il trattamento della xerostomia nei pazienti affetti da Sindrome di Sj\u00f6gren\nMeccanismo d'azione.\nLa cevimelina funge da agonista selettivo dei recettori muscarinici M3. In seguito al legame, si ha la modificazione strutturale del recettore, che passa perci\u00f2 alla forma attiva. La modificazione conformazionale del recettore attiva una cascata di reazioni intracellulari che hanno come bersaglio ultimo le ghiandole salivari. Il risultato finale \u00e8 l'incremento della secrezione salivare.\nEffetti avversi.\nEffetti avversi contrari conosciuti sono nausea, cefalea, diarrea, visione offuscata, insonnia."}
{"id": "1482559", "revid": "124868451", "url": "https://it.wikipedia.org/wiki?curid=1482559", "title": "Lago del Moncenisio", "text": "Il lago del Moncenisio (in francese \"Lac du Mont-Cenis\", in francoproverzale \"L\u00e8c du Moueini\", in piemontese \"Lagh d\u00ebl Monsnis\") \u00e8 un lago artificiale che si trova nei pressi del colle del Moncenisio, quasi allo spartiacque tra l'italiana Val di Susa e la francese valle della Maurienne.\nCaratteristiche.\nLa sua collocazione \u00e8 in territorio francese anche se si trova, sotto chiave geografica, ampiamente in Val di Susa, quindi nel versante italiano del colle; ci\u00f2 a causa del trattato di Parigi del 1947 che sanciva la pace tra Italia e Francia al termine della Seconda guerra mondiale e ridisegnava i confini della zona. La sua posizione geografica ne fa quindi un appartenente al bacino del Po (tramite il Cenischia e la Dora Riparia) anzich\u00e9 a quello del Rodano (attraverso l' Arc e l'Is\u00e8re).\nQuesto territorio era storicamente savoiardo prima dell'annessione del ducato alla Francia nel 1860. \nSul luogo era presente un lago naturale di dimensioni molto minori. Una prima diga di contenimento fu costruita nel 1921. Quella attuale \u00e8 del 1968 e non \u00e8 realizzata in calcestruzzo ma in materiale naturale ed invasa al massimo livello da 320 milioni di metri cubi di acqua. Il lago, al centro di una complessa rete di tunnel per la captazione delle acque delle montagne in entrambe le nazioni alimenta le centrali idroelettriche Enel di Venaus (con un salto di ben 1350 metri) e EDF di Villarodin.\nDal lago prende forma il torrente Cenischia affluente della Dora Riparia.\nSulla sinistra orografica del lago si ergono la Punta Roncia (3.612\u00a0m), la Punta Lamet (3.504\u00a0m), la Pointe de la Haie (3.452\u00a0m), la Pointe du Vieux (3.464\u00a0m), la Pointe du Chapeau (3.419\u00a0m) e il Signal du Grand Mont Cenis (3.377\u00a0m). Sulla destra orografica si trova il Monte Malamot (2.917\u00a0m), il Monte Giusalet (3.313\u00a0m) e la cima di Bard (3.150\u00a0m). A ovest della diga, quindi in direzione del Colle del Piccolo Moncenisio, chiudono questo maestoso anfiteatro naturale la Punta Clairy (3.162\u00a0m), il Mont Froid e la Pointe de Bellecombe (2.795\u00a0m). Tutte queste montagne sopracitate, pur essendo sullo spartiacque Val di Susa - Maurienne, sono interamente in territorio francese (come il lago stesso) sempre per le modifiche apportate al confine nel 1947.\nLuoghi di interesse.\nIn fianco al lago in localit\u00e0 \"Plan des Fontainettes\" si trova una cappella a forma piramidale fatta costruire nel 1968 dall'EDF. Essa ricorda la campagna in Egitto di Napoleone Bonaparte. Sotto la cappella \u00e8 ospitato il museo con un'esposizione permanente dal titolo: \"Il Moncenisio, porta millenaria delle Alpi\". Nei pressi della cappella vi \u00e8 un giardino botanico.\nIntorno al lago si trovano i resti di diverse fortificazioni militari. Le pi\u00f9 importanti di queste sono il Forte Varisello e il Forte Roncia."}
{"id": "1482562", "revid": "767487", "url": "https://it.wikipedia.org/wiki?curid=1482562", "title": "Topolino meccanico", "text": "Topolino meccanico anche conosciuto come Stazione di servizio (\"Mickey's Service Station\") \u00e8 un film del 1935 diretto da Ben Sharpsteen. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 16 marzo 1935, distribuito dalla United Artists.\nIl singolo cortometraggio non \u00e8 stato doppiato in italiano. Il film \u00e8 stato per\u00f2 inserito, senza titoli di testa e di coda e colorato al computer, nello special \"I capolavori di Pippo\", uscito solo in VHS nel marzo 2000. In quell'occasione Topolino, Paperino, Pippo e Pietro vennero doppiati rispettivamente da Alessandro Quarta, Luca Eliani, Vittorio Amandola e Massimo Corvo.\nTrama.\nPietro Gambadilegno porta la sua auto alla stazione di servizio di Topolino e gli d\u00e0 10 minuti per eliminare un cigolio. Insieme ai suoi soci Paperino e Pippo, Topolino smonta in fretta l'auto sentendo cigolii ovunque. Alla fine riesce a trovare la fonte del rumore, una cavalletta. I tre riescono anche a rimontare in qualche modo l'auto prima che Pietro torni. Quando per\u00f2 Pietro prova a metterla in moto, questa esplode, e il motore lo insegue.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Topolino in bianco e nero\"."}
{"id": "1482566", "revid": "767487", "url": "https://it.wikipedia.org/wiki?curid=1482566", "title": "Roberto Mirri", "text": "Carriera.\nHa iniziato la carriera calcistica nella , debuttando in Serie A il 2 novembre 1997, disputando per intero la gara sul campo del , conclusasi sullo 0-0, e collezionando altre 4 presenze in quel campionato.\nRest\u00f2 con i viola anche la stagione seguente, conclusasi senza nessuna presenza, per trasferirsi poi all'Empoli, in Serie B. Tra il 1998 ed il 1999 conta anche 2 presenze con la maglia della Nazionale Under-21.\nNel 2003 \u00e8 approdato al Catania in prestito, finch\u00e9 nel 2004 ha deciso di tentare l'esperienza belga nelle file del Mons, nel quale ha militato ininterrottamente per cinque stagioni, diventando cos\u00ec il giocatore con pi\u00f9 presenze nella centenaria storia del club.\nAd agosto 2009 si trasfer\u00ec al S\u00fcdtirol, squadra militante nel campionato di Seconda Divisione. Nella prima stagione con gli altoatesini scese in campo solo 5 volte a causa di un infortunio che lo tenne lontano dal campo per 7 mesi. L'Alto Adige vinse il campionato approdando in Prima Divisione. Nella seconda stagione collezion\u00f2 18 presenze, ma la squadra retrocesse.\nNel 2011-2012 scese di categoria e firm\u00f2 per l'ambizioso progetto dell'Unione Venezia in Serie D, promosso in Lega Pro con una giornata d'anticipo, il 29 aprile 2012. Il giocatore ha all'attivo coi lagunari 25 presenze in campionato, 1 in Coppa Italia, e 4 nella poule scudetto.\nNell'estate del 2012 si trasfer\u00ec al Matera Calcio, squadra militante in Serie D.\nFu un'esperienza negativa ed a gennaio 2013 Mirri fece ritorno in Alto Adige, vestendo la maglia del St. Georgen dapprima in serie D, poi in Eccellenza. Ha ricoperto anche il ruolo di allenatore nel settore giovanile della stessa squadra, ruolo cui si sta dedicando attualmente, dopo il ritiro al termine della stagione 2015-2016.\nDopo sei anni trascorsi al St.Georgen, l\u2019ultimo dei quali sulla panchina della juniores nazionale, \u201ctorna\u201d a Bolzano come allenatore nella U16 nazionale dell\u2019FC S\u00fcdtirol."}
{"id": "1482569", "revid": "1632387", "url": "https://it.wikipedia.org/wiki?curid=1482569", "title": "Crazy Lixx", "text": "I Crazy Lixx sono un gruppo musicale hair metal svedese formatosi a Malm\u00f6 nel 2002.\nBiografia.\nNati nel 2002 a Malm\u00f6 in Svezia, entrano subito tra le band pi\u00f9 promettenti del prolifico panorama hair metal svedese. Il sound espresso dal quartetto scandinavo si rivela fortemente in debito con band come Bon Jovi, Skid Row, Warrant, Trixter, Danger Danger e Vain. Dopo qualche anno di gavetta, si faranno conoscere al grande pubblico col singolo \"Heroes are forever\" pubblicato il 2 gennaio 2007 e che permette loro di ottenere responsi entusiastici dai media, nonch\u00e9 un contratto discografico con la Sweden Metal Records. Questo permetter\u00e0 alla band di realizzare il primo album in studio.\nLoud Minority esce il 15 novembre 2007, preceduto dal singolo \"Want it\". L'album ha un immediato successo, entrando nella top 20 delle charts svedesi e consentendo alla band di avere una nomination al Sweden Metal Awards 2008 come miglior artista glam/sleazy.\nConsiderato la loro crescente notoriet\u00e0, vengono scelti dagli Hardcore Superstar come band di supporto nel tour 2008 in UK dal 17 gennaio al 23 dello stesso mese. Proprio in corrispondenza di questo tour viene proposto a Vic Zino, chitarrista della band, di unirsi agli Hardcore Superstar. Dopo un breve periodo di indecisione, Zino accetta l'offerta e la sua ormai ex band \u00e8 costretta a dare il via a delle audizioni per cercare il suo sostituto. La ricerca pu\u00f2 dirsi conclusa appena dopo il primo incontro: Andy Dawson, ex chitarrista degli Sharp, entra nel gruppo nella primavera del 2008.\nIl secondo album della band New Religion viene pubblicato il 20 marzo 2010 per la Frontiers Records e conferma tutte le qualit\u00e0 emerse nel debut, nonch\u00e9 il talento del giovane chitarrista Andy Dawson. Nel 2011 viene annunciata l'uscita del nuovo album Riot Avenue (prevista per il 2012) che vede contemporaneamente l'entrata nel gruppo di Edd Liam come secondo chitarrista e il successivo abbandono della band da parte di Luke Rivano (che comunque parteciper\u00e0 alle registrazioni del nuovo album). Quest'ultimo sar\u00e0 poi sostituito da Jens Sj\u00f6holm, che prender\u00e0 parte al tour di sostegno di Riot Avenue del 2012.\nAnticipato dai singoli XIII e Snakes in Paradise e dal videoclip Wild Child, il 21 aprile 2017 viene pubblicato Ruff Justice il quinto album in studio della band. Tre brani tra cui appunto la canzone \"XII\" ispirata al film Venerd\u00ec 13, vengono incluse nella colonna sonora e nel tema principale del nuovo videogioco omonimo ."}
{"id": "1482570", "revid": "1573940", "url": "https://it.wikipedia.org/wiki?curid=1482570", "title": "Colobopterus", "text": "Il genere Colobopterus , appartiene alla Sottofamiglia Aphodiinae della Famiglia degli Scarabaeidae dell'Ordine dei Coleotteri.\nDescrizione e caratteri diagnostici.\nPer maggiori particolari sulle caratteristiche fisiche, l'anatomia, il comportamento, l'habitat e la fenologia si rimanda alla voce Aphodiinae.\nI coleotteri appartenenti al genere Colobopterus condividono i seguenti caratteri diagnostici: \nDistribuzione.\n\u00c8 un genere diffuso nella regione olartica e regione orientale.\nTassonomia.\nAttualmente (anno 2006) il genere comprende 6 specie di cui 1 reperita in territorio italiano:"}
{"id": "1482571", "revid": "78273", "url": "https://it.wikipedia.org/wiki?curid=1482571", "title": "Benedetto Spinoza", "text": ""}
{"id": "1482573", "revid": "98077", "url": "https://it.wikipedia.org/wiki?curid=1482573", "title": "Beniamino Franklin", "text": ""}
{"id": "1482574", "revid": "121020043", "url": "https://it.wikipedia.org/wiki?curid=1482574", "title": "EGO Game Technology Engine", "text": "L'EGO Game Technology Engine \u00e8 un motore grafico sviluppato dalla Codemasters per la produzione interna di videogiochi e per la vendita a sviluppatori terzi.\nLo sviluppo del motore grafico \u00e8 stato svolto presso la \"Codemasters Central Technology Unit\" e ha richiesto tre anni di lavoro. Il motore grafico si basa sul precedente motore grafico Neon Engine e oltre a innovazioni grafiche legate a una gestione avanzata delle luci include anche la fisica dei giochi implementando al suo interno anche un motore fisico. Il motore grafico \u00e8 stato sviluppato per le console di ultima generazione e per computer."}
{"id": "1482583", "revid": "76963", "url": "https://it.wikipedia.org/wiki?curid=1482583", "title": "Daryl Sabara", "text": "Biografia.\nNato a Hawthorne (California) da una famiglia ebraica di origini russe e tedesche, Sabara \u00e8 noto per aver interpretato il ruolo di \"Juni Cortez\" nella quadrilogia cinematografica \"Spy Kids\", ha recitato in diversi ruoli cinematografici.\nFratello gemello di Evan Sabara, anche lui attore, Daryl ha cominciato la sua carriera intorno alla met\u00e0 degli anni novanta, in varie serie televisive.\nDaryl Sabara ha ottenuto una \"nomination\" agli Young Artist Awards nel 2004 per il film \"Missione 3D - Game Over\", e la vittoria di uno \"Special Award\" nel 2005. \u00c8 attualmente sposato con la cantante Meghan Trainor. L\u20198 Febbraio 2021 nasce il loro primo figlio.\nDoppiatori italiani.\nDa doppiatore \u00e8 sostituito da:\nLuca Graziani in the green inferno"}
{"id": "1482590", "revid": "214522", "url": "https://it.wikipedia.org/wiki?curid=1482590", "title": "Ruben Fine", "text": ""}
{"id": "1482593", "revid": "745179", "url": "https://it.wikipedia.org/wiki?curid=1482593", "title": "Neptune (California)", "text": ""}
{"id": "1482598", "revid": "108678", "url": "https://it.wikipedia.org/wiki?curid=1482598", "title": "Pallamanista", "text": ""}
{"id": "1482599", "revid": "122189820", "url": "https://it.wikipedia.org/wiki?curid=1482599", "title": "Codemasters", "text": "Codemasters (inizialmente Code Masters) \u00e8 un'azienda britannica sviluppatrice e editrice di videogiochi. La societ\u00e0 \u00e8 una delle pi\u00f9 antiche produttrici di videogiochi britanniche. Il CEO della societ\u00e0 \u00e8 Rod Cousens, precedente CEO Acclaim.\nStoria.\nLa societ\u00e0 venne fondata nel 1986 da Jim Darling e dai suoi figli David e Richard. Nel 1982 la famiglia aveva gi\u00e0 avviato l'azienda di videogiochi Galactic Software, che nel luglio 1984 venne acquisita dalla Mastertronic, poi nel 1986 i Darling si misero in proprio di nuovo per fondare la Code Masters.\nInizialmente \u00e8 molto attiva nel produrre videogiochi a basso costo per gli home computer del periodo (ZX Spectrum, Amstrad CPC, Commodore 64, Amiga, Atari ST), per poi sviluppare titoli per PC e console.\nDal 1990 ha progettato il Game Genie, la pi\u00f9 nota linea di sistemi di cheating per le console NES, SNES, Game Boy, Game Gear e Sega Megadrive, questi ultimi due con la licenza ufficiale di Sega.\nNel 2005 la societ\u00e0 \u00e8 stata definita dalla rivista per sviluppatori \"Develop\" come il miglior sviluppatore indipendente di videogiochi.\nIl 29 aprile 2008 la societ\u00e0 ha annunciato l'acquisizione dello studio Sega Racing Studio. Lo studio, con il nome Racing Studio, ha sviluppato i giochi della serie \"Colin McRae Rally\" e \"Race Driver\".\nNel maggio 2008 la Codemasters ha acquisito i diritti della Formula 1, massimo campionato motoristico mondiale, potendo cos\u00ec sviluppare i giochi legati a essa su pi\u00f9 piattaforme dopo anni di monopolio Sony. Dopo aver prodotto il videogioco ufficiale sulla stagione 2009 per Wii e PSP, nelle stagioni successive lo ha sviluppato per PS3, PS4, PS5, Xbox 360, Xbox One e PC (tra i vari titoli \"F1 2010\", \"F1 2011\", \"F1 2012\", lo spin off \"F1 Race Stars\" e \"F1 2013\"), commercializzato in due versioni: Standard Edition, con le sole vetture degli anni ottanta e due circuiti storici, e Classic Edition, con le vetture storiche degli anni novanta e pi\u00f9 tracciati storici.\nNel giugno del 2008 i due fondatori David Darling e suo fratello Richard sono stati insigniti dell'Order of the British Empire per aver fondato e gestito la societ\u00e0 rendendola un'importante societ\u00e0 del settore dei videogiochi.\nIn occasione del lancio di \"DiRT Showdown\" (2012) viene inaugurata la nuova etichetta Codemasters Racing, che verr\u00e0 adottata per la produzione dei futuri titoli di guida in sviluppo presso la casa britannica: lo sviluppatore quindi concentrer\u00e0 il suo focus esclusivamente sull'ambito motoristico, abbandonando ogni altro genere; essa per\u00f2 sar\u00e0 abbandonata nel 2016.\nNel 2015 con Dirt Rally, l'azienda riporta la serie Colin McRae Rally alle origini.\nL'11 aprile 2016 Codemasters annuncia che ha assunto diversi dipendenti di Evolution Studios.\nNel novembre 2020 \u00e8 stata diffusa la notizia della possibile acquisizione dell'azienda da parte di Take Two Interactive per 970 milioni di dollari, ma solo un mese dopo viene invece diffusa la notizia di un rilancio di Electronic Arts a 1,2 miliardi, operazione che si \u00e8 conclusa nel 2021 e che porta a un rafforzamento della casa americana sul fronte racing.\nTitoli pubblicati.\nQuesto \u00e8 un elenco approssimativo dei videogiochi pubblicati da Codemasters, solo in parte sviluppati dalla stessa."}
{"id": "1482610", "revid": "101986658", "url": "https://it.wikipedia.org/wiki?curid=1482610", "title": "Giocagoal", "text": "Il Giocagoal \u00e8 un gioco da tavolo che riproduce il gioco del calcio prodotto dalla Atlantic.\nStoria.\nUscito sul mercato nel 1974 circa, in concomitanza con i Mondiali di calcio di quell'anno, consiste in una base in cartone lunga 70\u00a0cm circa e riproducente il campo (in ogni confezione ce ne era una met\u00e0) con porte, calciatori con base tonda (in plastica e alti 25\u00a0mm circa), palloni e altri particolari (arbitro e guardalinee, allenatore con panchina, segnapunti). Le squadre si identificano dal colore della base e da quello del giocatore, che insieme riproducono quelli delle varie societ\u00e0. I calciatori sono inoltre colorabili con gli smalti da modellismo, per renderli esattamente uguali alle vere divise.\nIl gioco, commercializzato dal 1974 fino al 1980 circa, attraversando due edizioni dei mondiali di calcio (Germania '74 e Argentina '78), ebbe modo di presentare varie e diverse versioni, con moltissime squadre. La versione Argentina '78 conteneva la riproduzione della nazionale di calcio dell'Italia e quella della nazionale di calcio dell'Argentina.\nPer qualche anno fu possibile acquistare solo la confezione con squadra e campo (del gioco esisteva anche una versione 'completa' con due met\u00e0 e due squadre, chiamata Doppio Giocagol con campo pi\u00f9 grande e in materiale plastico). Fu solo verso il 1978 che, in seguito alle richieste del pubblico, la compagnia mise sul mercato confezioni di singole squadre.\nIl Supergiocagoal, uscito alla fine del 1974, era la versione \"lusso\" con campo intero (non separato in due parti ed in plastica flessibile anzich\u00e9 cartone) lungo circa un metro, due squadre e tutto l'occorrente.\nAl contrario del Subbuteo, il Giocagoal non si basava su regole precise, trattandosi del resto di un prodotto destinato ai bambini. La versione normale presentava un campo nettamente sottodimensionato rispetto al numero dei giocatori. Il gioco forniva due tipi di palla: la normale e la mezza palla: quest'ultima era piatta da un lato (simile a un dischetto) e costituiva in pratica l'unica possibilit\u00e0 per giocare. Il campo si logorava inoltre con estrema facilit\u00e0.\nUscito di produzione verso il 1980, il Giocagoal sopravvisse ancora poco in commercio, per poi riapparire sotto altro nome a cura di un'azienda marchigiana, che ne ha realizzato varie edizioni in formati diversi riutilizzando gli stampi originali. Tra esse una confezione \"da edicola\" in occasione del campionato europeo di calcio 2000."}
{"id": "1482611", "revid": "52076", "url": "https://it.wikipedia.org/wiki?curid=1482611", "title": "Florigrafia", "text": ""}
{"id": "1482612", "revid": "647919", "url": "https://it.wikipedia.org/wiki?curid=1482612", "title": "Codemasters Software", "text": ""}
{"id": "1482613", "revid": "842", "url": "https://it.wikipedia.org/wiki?curid=1482613", "title": "Operation Flashpoint", "text": ""}
{"id": "1482617", "revid": "745179", "url": "https://it.wikipedia.org/wiki?curid=1482617", "title": "Contea di Balboa", "text": ""}
{"id": "1482626", "revid": "842", "url": "https://it.wikipedia.org/wiki?curid=1482626", "title": "Armed Assault", "text": ""}
{"id": "1482627", "revid": "98385", "url": "https://it.wikipedia.org/wiki?curid=1482627", "title": "Gedankenexperiment", "text": ""}
{"id": "1482628", "revid": "1504506", "url": "https://it.wikipedia.org/wiki?curid=1482628", "title": "Test di Jarque-Bera", "text": "Il test di Jarque-Bera \u00e8 un test statistico per la verifica dell'ipotesi di normalit\u00e0 ed \u00e8 impiegato molto spesso in campo econometrico. Esso si basa sulla misura dell'asimmetria e della curtosi di una distribuzione. \nSi considera in particolare la distribuzione asintotica di una combinazione dei noti coefficienti formula_1 e formula_2 (o formula_3 e formula_4) che \u00e8 di tipo chi-quadro\nLa variabile testata \u00e8\ndove \"n\" \u00e8 il numero delle osservazioni, o gradi di libert\u00e0,\"S\" \u00e8 l'asimmetria del campione, \"K\" \u00e8 la curtosi del campione\ndefiniti come\ndove \u03bc3 e \u03bc4 sono il terzo e quarto momento centrale, formula_8 \u00e8 la media campionaria e \u03c32 \u00e8 la varianza.\nLa statistica \"JB\" \u00e8 distribuita asintoticamente come una variabile casuale chi quadro con due gradi di libert\u00e0 e pu\u00f2 essere usata per testare l'ipotesi nulla che il campione \u00e8 stato estratto da una popolazione di dati distribuiti come una variabile casuale normale.\nL'ipotesi nulla \u00e8 un'ipotesi congiunta che sia asimmetria che curtosi in eccesso siano nulle. Tale ipotesi viene rigettata per valori di \"JB\" troppo grandi.\nQuesto test \u00e8 utilizzato frequentemente per determinare se i residui di una regressione lineare sono \"normali\". Certi autori propongono di correggere \"JB\" con il numero di variabili usate nella regressione, mentre altri non lo menzionano affatto."}
{"id": "1482638", "revid": "484362", "url": "https://it.wikipedia.org/wiki?curid=1482638", "title": "Edeago", "text": "L'ede\u00e0go (plurale ede\u00e0gi) \u00e8 l'organo copulatore degli insetti, estroflettibile.\nIl termine deriva dal latino tassonomico \"aedeagus\", composto da \"aedes\", casa, tempio e \"agere\", spingere in avanti.\n\u00c8 costituito da tre parti chitinose fuse tra loro, in modo da assumere varie forme differenti a seconda della famiglia di appartenenza, e in alcuni casi la sua forma serve a discernere tassonomicamente anche specie molto simili fra loro per altri caratteri.\nLa prima parte \u00e8 detta tegmen, composta a sua volta dal fallobase e da un paio di parameri o lobuli laterali. La seconda parte \u00e8 detta pene, di norma dislessico nel tegmen. La terza parte, detta endofallo, \u00e8 di struttura membranosa, a volte coperto di spicole, a volte di un flagello largo e sclerotizzato."}
{"id": "1482639", "revid": "1745361", "url": "https://it.wikipedia.org/wiki?curid=1482639", "title": "Abbattimento (geotecnica)", "text": "Per abbattimento si intende, in geotecnica e in ingegneria mineraria, un'operazione mirata a rimuovere da una formazione rocciosa, sotterranea o a cielo aperto, una o pi\u00f9 sue porzioni che debbono poi essere lavorate per essere rese trasportabili e quindi rimosse dal luogo di abbattimento.\nSi possono distinguere due tipi di abbattimento a seconda dello scopo per cui vengono rimossi i blocchi rocciosi:\nPu\u00f2 avvenire tramite esplosivo, utensili da disgaggio, macchine (scavatrici, filo diamantato, ...)."}
{"id": "1482640", "revid": "247222", "url": "https://it.wikipedia.org/wiki?curid=1482640", "title": "Trofeo Ram\u00f3n de Carranza", "text": " \nIl Trofeo Ram\u00f3n de Carranza \u00e8 una competizione di calcio estiva a carattere amichevole che si disputa nella citt\u00e0 di Cadice nel mese di agosto."}
{"id": "1482641", "revid": "56818", "url": "https://it.wikipedia.org/wiki?curid=1482641", "title": "Cisterna (anatomia)", "text": ""}
{"id": "1482642", "revid": "1021722", "url": "https://it.wikipedia.org/wiki?curid=1482642", "title": "Jacques Pierre Charles Abbatucci", "text": "Biografia.\nProveniente da una famiglia di origine corsa - era nipote del generale Jean Charles Abbatucci - studi\u00f2 legge e divenne procuratore del re a Sartene. Dopo la rivoluzione del 1848, fu deputato del dipartimento del Loiret e fu nominato senatore e Ministro della giustizia sotto l'imperatore Napoleone III, a partire dal 1852 fino alla morte."}
{"id": "1482644", "revid": "599013", "url": "https://it.wikipedia.org/wiki?curid=1482644", "title": "\u0110or\u0111e Raki\u0107", "text": "Caratteristiche tecniche.\nDi ruolo attaccante, \u00e8 veloce, potente e ambidestro.\nCarriera.\nClub.\nDall'et\u00e0 di 6 anni fino all'et\u00e0 di 20 anni, gioca con il , squadra di terza divisione serba; nel 2005 passa all', stavolta in prima divisione.\nNell'agosto del 2007 \u00e8 stato acquistato dal , team militante nella Bundesliga austriaca ed allenato da Giovanni Trapattoni. Lo stesso Trapattoni defin\u00ec Raki\u0107 un giocatore straordinario.\nIl 1\u00ba settembre 2008 viene acquistato dalla a titolo temporaneo. Il 5 ottobre 2008 esordisce in Serie A nella partita contro il . Conclude il campionato collezionando 6 presenze e zero reti in campionato e una presenza e una rete (ai calci di rigore) in coppa Italia (-Reggina 0-0 dcr 8-7 per i friulani).\nA fine stagione torna al Salisburgo per fine prestito, ma nel mercato di riparazione va in Germania al .\nNazionale.\nHa giocato nella nazionale serba Under-21, anche se non sempre come titolare. Con l'Under-21 ha partecipato sia al , sia al .\nStatistiche.\nPresenze e reti nei club.\n\"Statistiche aggiornate al 10 marzo 2019.\""}
{"id": "1482645", "revid": "184509", "url": "https://it.wikipedia.org/wiki?curid=1482645", "title": "Djordje Rakic", "text": ""}
{"id": "1482646", "revid": "200568", "url": "https://it.wikipedia.org/wiki?curid=1482646", "title": "Dianus Lucifero", "text": "Diano o Lucifero \u00e8 un dio della stregheria, fratello, figlio e consorte della dea Diana, signore della luce e del mattino.\nLucifero, o Lucifer, \u00e8 l'antico nome di una divinit\u00e0 romana, identificata con il greco Eosforo (torcia di \"Eos\", o Aurora), e con la Stella del mattino. Solo successivamente venne associato con Satana. \nDiano Lucifero anche come Dis (Kern) nell'aspetto di dio della morte e dell'aldil\u00e0, e come Lupercus nell'aspetto di \"figlio della promessa\", portatore di speranza e luce.\nHa tre aspetti:\nNel culto della stregheria , e agli dei greco-romani come Pan, Bacco, Dioniso e Apollo."}
{"id": "1482647", "revid": "2166030", "url": "https://it.wikipedia.org/wiki?curid=1482647", "title": "Farmaco (isola)", "text": "Farmaco (; anticamente Farmacussa) \u00e8 un'isola greca delle Sporadi a sud di Mileto Fa parte della regione amministrativa greca dell'Egeo meridionale.\nStoria.\nSecondo il racconto degli storici antichi, Gaio Giulio Cesare vi fu tenuto in prigionia dai pirati in attesa che da Mileto arrivasse il suo riscatto. I pirati chiesero un riscatto di venti talenti, ma Cesare, mostrandosi offeso, ordin\u00f2 ai suoi inviati di procurarsene sessanta; durante la permanenza sull'isola Cesare promise pi\u00f9 volte ai pirati di ucciderli una volta tornato in libert\u00e0. Infatti, allestita una piccola flotta, li cattur\u00f2 e li fece crocifiggere.\nSecondo la tradizione, per\u00f2, prima di crocifiggerli, e di condannarli cos\u00ec a morire dopo atroci sofferenze, ordin\u00f2 che fossero strangolati, dimostrando in questo frangente, secondo gli storici filocesariani, la sua grandissima clemenza.\nDivenne, insieme alle altre isole del dodecaneso colonia del Regno d'Italia, dopo la guerra italo-turca, dal 1912 al 1943."}
{"id": "1482650", "revid": "1318658", "url": "https://it.wikipedia.org/wiki?curid=1482650", "title": "Livia Pomodoro", "text": "Biografia.\nLivia Pomodoro \u00e8 nata a Molfetta (Bari), si \u00e8 laureata in Giurisprudenza all'Universit\u00e0 degli Studi di Bari con il massimo dei voti, la lode e la menzione della commissione di laurea ed \u00e8 entrata in magistratura nel 1965.\nEsperta di diritto familiare e dei minori, \u00e8 docente di Ordinamento giudiziario presso l'Universit\u00e0 Cattolica del Sacro Cuore: \u00e8 presidente dell'associazione di studi giuridici e costituzionali \"Emilio Alessandrini\", componente del Comitato Nazionale per la Bioetica e membro della Commissione Nazionale Italiana per l'UNESCO.\nLa sua carriera professionale si \u00e8 sviluppata negli anni attraverso l'attribuzione di diversi ruoli giudiziari e di responsabilit\u00e0:\nIncarichi.\n\u00c8 stata componente della Commissione Pari Opportunit\u00e0 presso la Presidenza del Consiglio e della Commissione ministeriale sulla \"Prevenzione delle condotte socialmente devianti\". Ha fatto parte della Commissione di studio istituita dal Ministro Veronesi sull'utilizzazione delle cellule staminali e del Comitato Nazionale per la Bioetica per 10 anni.\n\u00c8 presidente della Fondazione Centro nazionale di prevenzione e difesa sociale e chair dell'O.N.G. ISPAC, membro ECOSOC delle N.U., componente della Commissione Nazionale dell'UNESCO.\nGi\u00e0 vice presidente presso la Commissione Provinciale Tributaria di Milano.\n\u00c8 membro del Comitato scientifico del Centro di ricerca sulle relazioni interculturali presso l'Universit\u00e0 Cattolica del Sacro Cuore di Milano.\n\u00c8 membro del Comitato Direttivo del Chapter italiano dell'Associazione Women Corporate Directors (WCD), organizzazione che riunisce donne Consiglieri di Amministrazione di tutto il mondo con la missione di sviluppare un network di professioniste con forti capacit\u00e0 e peso decisionale.\nIl 17 febbraio 2014 \u00e8 stata nominata Presidente del Milan Center for Food Law and Policy a seguito della sottoscrizione del Protocollo di Intesa tra Comune di Milano, Regione Lombardia, Camera di Commercio, Industria, Artigianato e Agricoltura di Milano e Societ\u00e0 Expo 2015 S.p.A.\nIl 10 settembre 2014 \u00e8 stata nominata membro del Consiglio dell'Ordine \"Al merito della Repubblica italiana\" su proposta del Presidente del Consiglio dei Ministri Matteo Renzi.\nAttivit\u00e0 accademica.\nHa svolto numerosi incarichi di insegnamento di diritto presso diverse universit\u00e0 di Milano e attualmente tiene il corso di \"Ordinamento Giudiziario\" presso la Facolt\u00e0 di Giurisprudenza dell'Universit\u00e0 Cattolica del Sacro Cuore di Milano.\nMolto prolifica \u00e8 anche la sua attivit\u00e0 di pubblicista e scrittrice. Fra le sue principali pubblicazioni si evidenziano i numerosi testi e prefazioni a volumi relativi a problematiche familiari e sociali. Nel 1988 ha licenziato il testo per il nuovo codice di procedura penale per i minori. Ha pubblicato i libri \"A quattordici smetto\" (2004) e \"Rispettare l'altro. Beati quelli che giudicheranno se stessi\" (2014) ed \u00e8 coautrice di manuali giuridici quali i Manuali di Ordinamento giudiziario (con Ilaria Castiglioni e Davide Pretti, 2012 e 2013 - Giappichelli) e il Manuale di diritto di famiglia e dei minorenni (con Paolo Giannino e Piero Avallone, 2009 - Utet). Da molti anni dirige la banca dati sui diritti dei minori e sui diritti della famiglia (De Agostini).\nIl teatro No'hma.\nL'attivit\u00e0 che oggi contraddistingue in maniera assolutamente originale Livia Pomodoro \u00e8 per\u00f2 quella relativa alla conduzione dello Spazio Teatro No'hma Teresa Pomodoro, da lei continuata in qualit\u00e0 di Presidente dopo la scomparsa della sorella Teresa, attrice e drammaturga.\nDalle \"guerre dimenticate\" a \"il potere ha tutti i peccati\" a \"i cinque sensi+1\" al manifesto \"il buio, la luce e i suoi colori\" a \"la parola e il suo doppio\" a \"Dinqinesh, Lucy la meravigliosa\", \"L'uomo, la natura, il progresso\" fino a \"l'umanit\u00e0 sospesa, l'acqua, la terra, le relazioni fra gli uomini\" il viaggio intrapreso ha cercato di scandagliare l'animo umano, di coglierne debolezze, vizi, virt\u00f9, con ironia e attenzione, rappresentandoli con parola, immagini, musica e danze, in una ricerca del bene fondamentale dell'umanit\u00e0 capace di esprimersi nella civilt\u00e0 variegata, sfaccettata, accogliente e solidale che non pu\u00f2 non essere obiettivo di una qualit\u00e0 della vita finalmente fondata sulla bellezza, l'armonia, l'eleganza, la dignit\u00e0."}
{"id": "1482655", "revid": "1442080", "url": "https://it.wikipedia.org/wiki?curid=1482655", "title": "Bartolomeo Bezzi Castellini", "text": "Biografia.\nLa famiglia Castellini, forlivese, antichissima per nobilt\u00e0, diede membri al Consiglio della Citt\u00e0, al Numero dei Novanta Pacifici, alla Chiesa e alle armi. Il conte Sigismondo Castellini (deceduto a Forl\u00ec nel 1851), sposato con Francesca Pentivoli, non aveva figli e pertanto chiam\u00f2 a s\u00e9, a Forl\u00ec, il nipote conte Lodovico Bezzi Scala da Ravenna (nacque a Ravenna il 26 agosto 1794 e mor\u00ec a Forl\u00ec il 2 ottobre 1875) e lo lasci\u00f2 unico erede del suo consistente patrimonio, compreso il palazzo Castellini in piazza Maggiore (poi piazza Vittorio Emanuele II e oggi piazza Aurelio Saffi); nel palazzo venivano conservati quadri rappresentanti membri della famiglia, alcuni preziosi fiamminghi ed altri di scuola del Cignali.\nUn secondo palazzo, sempre Castellini, si trovava in piazza del Duomo, pi\u00f9 alcune propriet\u00e0 terriere.\nIl conte Lodovico spos\u00f2 la contessa Orsola Mangelli e dall'unione, il 27 febbraio 1820, nacque Bartolomeo. Questi, spirito intraprendente e avventuroso, segu\u00ec le tradizioni dei due casati Castellini-Mangelli e si dedic\u00f2 completamente alle imprese di guerra dell'Italia risorgimentale.\nPartecip\u00f2 alle campagne del 1848, 1849-'50, 1860-'61 coi gradi di brigadiere dei \"Cacciatori a cavallo\", maresciallo del 1\u00ba reggimento cavalleria, sottotenente del 1\u00ba reggimento cacciatori.\nNel 1860, col grado di capitano, ebbe il comando di una compagnia del 4\u00ba reggimento fanteria, che condusse da prode, nelle Marche, alla presa di Monte Pelago e di Monte Pulito; per questo gli veniva conferita la medaglia d'argento al valor militare.\nIn una data imprecisata, comunque prima del 1860, Bartolomeo si spos\u00f2 con Caterina Casagrande Danesi. Il 23 febbraio 1862, a Carpineti, nacque Attilio.\nNella terza guerra di indipendenza del 1866 abbandon\u00f2 l'esercito regio e si arruol\u00f2 nel Corpo Volontari Italiani di Giuseppe Garibaldi. Fu nominato capitano comandante la 3\u00aa compagnia volontari del 2\u00ba Reggimento Volontari Italiani comandato dal tenente colonnello Pietro Spinazzi. Combatt\u00e9 con coraggio e abilit\u00e0, tanto che Garibaldi, nelle sue \"Memorie\", lo cit\u00f2 nella resa del forte d'Ampola e nella battaglia di Bezzecca del 21 luglio, ove si distinse al comando della sua compagnia, guadagnando da Vittorio Emanuele II la seconda medaglia d'argento al valor militare perch\u00e9:\"\u201cferito dopo aver condotto la sua compagnia nel combattimento\u201d\".\nAnche il suo sottotenente Lorenzo Salari in quell'occasione fu decorato con una menzione onorevole al valor militare in quanto: \"\u201cFerito il capitano Castellini, prese il comando della compagnia durante il resto del combattimento e lo esercit\u00f2 con intelligenza e sangue freddo\u201d.\"\nTerminata la guerra Bartolomeo Bezzi Scala Castellini ritorn\u00f2 a Forl\u00ec il 19 agosto 1866.\nServ\u00ec poi in diversi periodi nell'esercito regolare, raggiungendo il grado di maggiore della riserva. Successivamente, il 1\u00ba maggio del 1881, tutta la famiglia emigr\u00f2 a Bologna. Il conte Bartolomeo mor\u00ec a Sant'Alberto di Ravenna il 21 marzo del 1898."}
{"id": "1482661", "revid": "807155", "url": "https://it.wikipedia.org/wiki?curid=1482661", "title": "Helen Moore", "text": "Tutte le opere di Helen Moore sono caratterizzate da un grande interesse per l'ecologia e la natura. Nelle sue poesie cerca di sensibilizzare le coscienze nei confronti delle specie non umane con le quali condividiamo il pianeta e di immaginare una possibile transizione per un futuro sostenibile. Il suo approccio \u00e8 quello di \"Art for Earth's Sake\" (\"L'Arte per l'amore della Terra\") nella convinzione che l'arte contemporanea, per essere significativa, debba ispirarsi ai problemi sociali e spirituali del nostro tempo."}
{"id": "1482662", "revid": "287204", "url": "https://it.wikipedia.org/wiki?curid=1482662", "title": "Episodi di Medium (terza stagione)", "text": "La terza stagione di \"Medium\" \u00e8 andata in onda dal 15 novembre 2006 al 16 maggio 2007 sul network americano NBC. In Italia la stagione \u00e8 stata trasmessa in prima visione, dal 6 dicembre 2007 al 31 gennaio 2008, su Rai 3.\nQuattro sogni - 1\u00aa parte.\nTrama.\nAllison sogna che il suo ragazzo delle superiori \u00e8 morto, il detective Lee sogna di vendere suo figlio (anche se non ne ha), il procuratore sogna di farsi un bagno in una laguna, mentre Bridget fa un sogno particolare, ovvero una scimmietta che dipinge. Il compito di Allison \u00e8 quello di codificare tutti questi messaggi.\nQuattro sogni - 2\u00aa parte.\nTrama.\nContinua l'indagine di Allison riguardo agli strani sogni delle persone che la circondano.\nIl circolo vizioso.\nTrama.\nAllison si trova a sognare sempre lo stesso giorno. Ogni volta, per\u00f2, scopre nuovi indizi utili sul caso che deve decifrare. Intanto Joe cerca affetto da Allison, e Ariel ha dei problemi a scuola.\nUn dottore tornato dal passato.\nTrama.\nUn serial killer del passato inizia a possedere persone in vita per tornare ad uccidere. Allison ingaggia una lotta contro il tempo per salvare la sua prossima vittima, ma diventa lei stessa un obiettivo dell'assassino.\nTiratore scelto.\nTrama.\nPer il suo compleanno, Allison regala a Joe una videocamera. Ben presto, per\u00f2, inizia a vedere attraverso di essa inquietanti immagini che potrebbero avere una connessione con un caso di omicidio.\nIl cacciatore di assassini.\nTrama.\nAllison \u00e8 chiamata ad aiutare un famoso detective dell'FBI in un'indagine su un assassino recidivo. Intanto Joe inizia a preoccuparsi quando si accorge che Marie guarda la TV nonostante l'apparecchio non riceva alcun segnale.\nL'aiutante della mamma.\nTrama.\nAllison e Ariel iniziano ad avere sogni riguardanti un delitto. Le due vedono i fatti da due prospettive diverse, cosa che sembrerebbe indicare due diversi sospetti.\nTutta la verit\u00e0.\nTrama.\nDevalos chiama Allison ad aiutare con le indagini sulla sconvolgente morte di un rispettato notabile, ma, per qualche ragione, lei inizia ad avere visioni su un ragazzino intrappolato in fondo a un pozzo insieme a quelle sulla vittima.\nAmici per la morte.\nTrama.\nAllison sogna della strana amicizia tra gli spiriti di due persone appena assassinate. Quando offre a uno dei due il suo aiuto per risolvere il caso che lo riguarda, questi la sorprende rifiutando.\nLa bambola killer.\nTrama.\nAllison ha delle visioni in un padre maltratta il proprio figlio, e il bambino cerca conforto nella compagnia di una bambola parlante. Questa per\u00f2 sembra mandare messaggi malvagi al piccolo.\nGli strani sogni del capitano Push.\nTrama.\nIl capitano Kenneth Push ricompare nella vita di Allison quando si ritrova assediato da inquietanti visioni su un sanguinoso omicidio commesso a Phoenix. Intanto, Joe dice una bugia a fin di bene ed \u00e8 costretto a subirne le conseguenze.\nNei panni di un'altra.\nTrama.\nAllison si ritrova posseduta dallo spirito di una donna di nome Sandra ... eppure Sandra sembrerebbe ancora decisamente in vita. Joe e il Detective Scanlon cercano di convincerla che \u00e8 impossibile, e Joe deve nascondere la verit\u00e0 su cosa sta accadendo ad Allison, alle figlie.\nTrasloco per la vita.\nTrama.\nAllison ha un sogno ambientato venti anni nel futuro, in cui Marie muore di leucemia. Si sveglia ovviamente determinata a proteggere la figlia ad ogni costo, e Joe \u00e8 costretto a cercare di farla agire razionalmente.\nSogni in comune.\nTrama.\nL'assassino con poteri psichici che Allison ha fatto arrestare fugge dal carcere e viene a cercare Allison nella sua stessa casa.\nIl ragazzo della porta accanto.\nTrama.\nL'adolescente Allison sogna che Allison e Joe dei giorni nostri raccontano ai loro figli la storia di come si sono incontrati per la prima volta, e l'adulta Allison rivela di aver quasi incrociato Joe anni prima a una fiera della scienza. Pi\u00f9 avanti nel sogno, l'odierna Allison incontra un conoscente del liceo e vicino di casa, Stephen Campbell, al supermercato, e rivela di non essere pi\u00f9 in contatto con Izzy, la sua migliore amica del liceo. \n&lt;br&gt;Quando Izzy invita l'adolescente Allison alla stessa fiera della scienza che l'odierna Allison menzionava nel sogno, ne parla a Izzy. Izzy respinge il sogno perch\u00e9 non conoscono nessuno di nome Stephen Campbell, ma quando tornano a casa da scuola, incontrano il nuovo vicino di casa dell'adolescente Allison: il giovane Stephen. All'adolescente Allison all'inizio piace il giovane Stephen, ma inizia a sentirsi a disagio quando sogna che nel mondo di Allison di oggi, Stephen sia sospettato dell'omicidio di una ragazza di 13 anni e abbia avuto dei precedenti per molestie sessuali. Allora l'adolescente Allison rifiuta il giovane Stephen quando le chiede di uscire e, la notte prima della fiera della scienza, trova il suo gatto assassinato nel cortile sul retro. \n&lt;br&gt; Alla fiera della scienza, l'adolescente Allison e Izzy trovano lo stand di Joe, ma vengono interrotte quando il giovane Stephen si presenta senza preavviso e quando l'adolescente Allison si rende conto che lui ha ucciso il suo gatto, decide di lasciare la fiera. In seguito, Izzy esce con il giovane Stephen, ma va in lacrime a casa dell'adolescente Allison perch\u00e9 \u00e8 convinta che Stephen stesse per violentarla, quando suo padre \u00e8 tornato a casa. L'adolescente Allison incoraggia Izzy a denunciare l'incidente, ma lei rifiuta; questo \u00e8 l'inizio della fine della loro amicizia. &lt;br&gt;Poi l'adolescente Allison sogna di Allison di oggi che interroga Stephen adulto. Durante l'interrogatorio, Stephen ammette che Allison gli ha salvato la vita da adolescente quando ha bussato alla sua porta per consegnare i biscotti destinati a suo padre, non sapendo che Stephen stava per suicidarsi. L'adolescente Allison \u00e8 costretta dalla madre a consegnare i biscotti a casa di Stephen, ma decide di non bussare alla porta; sente rapidamente uno sparo e viene poi informata che Stephen \u00e8 morto. Al giorno d'oggi, Allison lascia Ariel a scuola e si rende conto che la nuova amica di Ariel \u00e8 la ragazza che Stephen Campbell avrebbe ucciso se fosse vissuto.\nPosseduta.\nTrama.\nDevalos indaga sulla morte di una persona che gli \u00e8 molto vicina e si appoggia all'aiuto di Allison, che nel frattempo sta avendo disturbanti visioni su una giovane donna che sembra posseduta. Intanto Joe chiede al suo capo di affidargli il nuovo, importante progetto della compagnia.\nNon si licenzia la morte.\nTrama.\nBisogna agire in fretta quando un lavoratore frustrato senza nulla da perdere prende in ostaggio Joe e altre tre persone. Allison e Ariel sono oppresse da un'insopportabile sensazione di terrore mentre la polizia si mobilita per risolvere la situazione.\nQuestioni di famiglia.\nTrama.\nAllison indaga sul caso di una donna il cui marito \u00e8 stato ucciso. Intanto, suo fratello Michael ottiene un posto di lavoro ad una hotline di sensitivi che lo conduce presso un cliente in Arizona: la stessa persona sul cui caso sta indagando Allison.\nUn piano quasi perfetto.\nTrama.\nAllison ha sogni ricorrenti in cui vede s\u00e9 stessa camminare nella neve, dove finisce per trovare il cadavere di una donna. Intanto Joe torna al lavoro dopo la sua convalescenza, e deve di affrontare le conseguenze della tragedia.\nGiudizio affrettato.\nTrama.\nAllison \u00e8 molto confusa quando i sogni su un caso non l'abbandonano, neanche dopo aver aiutato Devalos a far condannare il colpevole. Nonostante i suoi problemi, riesce a fare amicizia con una donna di nome Debra.\nAmicizie sbagliate.\nTrama.\nContinuano le indagini sull'assassinio della moglie di Walter Paxton, ed \u00e8 ormai evidente che c'\u00e8 un serial killer da fermare. Aiutando Devalos e Scanlon con il caso, Allison scopre che la prossima vittima \u00e8 la sua nuova amica Debra.\nLa quinta vittima.\nTrama.\nIl procuratore Devalos viene sostituito come aveva sognato Allison che nel frattempo continua a sognare, e finalmente comprende che ci sono due assassini e che l'ultima vittima sar\u00e0 la sua ex amica giornalista. Quindi parla con lei cercando di convincerla a cambiare albergo ma non riuscendoci. Dopo l'assassinio non ha le prove per incastrarlo, ma per fortuna il detective Scanlon, che il nuovo procuratore non vede molto di buon occhio, le permette di entrare nella stanza della vittima; qui Allison trova la prova che cercava nel cellulare che la giornalista usava come registratore e nel quale trova registrato l'ultimo assassinio. L'episodio si conclude con Allison che entra durante una riunione in cui il nuovo procuratore si presenta e a cui Allison dice di non abituarsi troppo a questo e di avere le prove nel registratore che consegna a Scanlon."}
{"id": "1482663", "revid": "15756", "url": "https://it.wikipedia.org/wiki?curid=1482663", "title": "Scienza forense", "text": "La scienza forense \u00e8 l'applicazione di tecniche e metodologie scientifiche alle tradizionali investigazioni di carattere giudiziario, in relazione all'accertamento di un reato o a un comportamento sociale. \u00c8 anche nota come criminalistica.\nNell'uso tradizionale, il termine \"forense\" indica sia una forma di evidenza giuridica sia una categoria di pubblicizzazione legale. Nell'uso moderno, il termine \"forense\" rispetto a \"scienza forense\" pu\u00f2 essere considerato come un sinonimo di \"legale\" o, comunque, sotteso al sistema penale.\nStoria.\nNell'antica Roma, quando si processava qualcuno per un reato, si doveva presentare il caso pubblicamente nel \"forum\" cos\u00ec che sia l'imputato che il pubblico ministero potevano fornire le proprie ragioni basate ciascuna su un punto di vista rispettivamente per la difesa e per l'accusa. Colui che forniva le prove o, comunque, una buona conoscenza delle leggi poteva condizionare la sentenza finale.\nIl primo manoscritto riguardante l'utilizzo della medicina e dell'entomologia per risolvere vicende criminali \u00e8 attribuito a Song Ci (\u5b8b\u6148, 1186\u20131249). Nel libro si trova, tra l'altro, il caso di una persona uccisa con una falce che \u00e8 stato risolto dall'investigatore testando diverse lame sulle carcasse degli animali e confrontando i tagli fra loro. Il libro, inoltre, offre utili consigli su come distinguere tra reati da annegamento e strangolamento e di come si pu\u00f2 morire di omicidio, suicidio o avvelenamento.\nNel XVI secolo i medici nel campo militare e accademico iniziarono a raccogliere informazioni sulle cause e sui tipi di decesso. Uno di questi, Ambroise Par\u00e9, studi\u00f2 gli effetti della morte violenta sugli organi interni. Due italiani, Fortunato Fidelis e Paolo Zacchia, posero le basi per la moderna patologia studiando i mutamenti avvenuti nelle strutture organiche in seguito ad infezione. Nel tardo XVIII secolo furono pubblicati una serie di lavori molto importanti tra cui \"Trattato di medicina forense e di salute pubblica\" di Fod\u00e9r\u00e9 e \"Sistema completo di medicina legale\" di Johann Peter Franck.\nNel 1776 il chimico svedese Carl Wilhelm Scheele scopr\u00ec l'ossido di arsenico nei corpi, sebbene solo in modeste quantit\u00e0. La ricerca si diffuse nel 1806 grazie alle competenze di Valentin Ross che apprese di come isolare il veleno sulle pareti dello stomaco di una vittima e di James Marsh che conferm\u00f2 l'arsenico come causa di morte in un processo svoltosi nel 1836. La polizia scientifica inizi\u00f2 ad utilizzare le impronte digitali come prova del reato quando Juan Vucetich risolse un caso di omicidio in Argentina estrapolando delle impronte da una macchia di sangue sulla maniglia di una porta.\nNel corso del XX secolo diversi patologi quali Bernard Spilsbury, Francis Camps, Sydney Smith e Keith Simpson introdussero nuovi metodi di indagine. Nel 1909 a Losanna in Svizzera Rodolphe Archibald Reiss fond\u00f2 la prima scuola di scienze forensi denominata \"Istituto di polizia scientifica\". Negli anni '70 due processi a carico di due imputati per omicidio dimostrarono che il crescente ricorso alla logica e alla metodologia era ormai un fatto acquisito. Nel primo caso si scopr\u00ec che la carta impiegata per custodire la polvere da sparo utilizzata per compiere il fatto era la stessa del quotidiano che l'assassino aveva in tasca. Nel secondo caso la polizia trov\u00f2 dei brandelli di tessuto della vittima presso il lago dove era stata annegata. Gli investigatori inoltre avevano rilevato un'impronta di una suola di scarpe che corrispondeva perfettamente con quella dell'assassino.\nBranche e settori.\nLa competenza delle scienze forensi \u00e8 vastissima e spazia dalla chimica alla fisica, dalla medicina forense alla psicologia forense, nonch\u00e9 ad altri svariati campi della tecnica e dell'ingegneria. Per fronteggiare il dilagare dei crimini informatici in relazione alla sicurezza informatica si utilizza l'informatica forense. Si considerano, tra l'altro, le seguenti ramificazioni forensi:\nAspetti dibattuti.\nAlcune pubblicazioni scientifiche hanno messo in luce una serie di problemi legati alla scienza forense, in particolare sulla manipolazione e sulla strumentalizzazione delle impronte digitali da parte degli inquirenti, come affermato in un articolo del \"New York Post\".\nIl 25 giugno 2009 la Corte Suprema degli USA dichiar\u00f2 che i risultati del laboratorio nella causa Melendez-Diaz non potevano avere valore legale nel processo a meno che il responsabile del laboratorio non avesse testimoniato al processo. Il verdetto fu pronunciato in riferimento al National Academies report \"Strengthening Forensic Science in the United States\" secondo il quale la scienza forense non \u00e8 immune dal rischio di manipolazione.\nMedia.\nLa scienza forense \u00e8 di ispirazione per innumerevoli produzioni:"}
{"id": "1482666", "revid": "1543377", "url": "https://it.wikipedia.org/wiki?curid=1482666", "title": "Test di Breusch-Pagan", "text": "Il test di Breusch-Pagan (noto anche come test di Cook-Weisberg) \u00e8 un test d'ipotesi di eteroschedasticit\u00e0 in un modello di regressione lineare. Sviluppato nel 1979 da Trevor Breusch e Adrian Pagan, \u00e8 stato riscoperto indipendentemente in una forma leggermente estesa da Ralph Dennis Cook e Sanford Weisberg nel 1983.\nEsso \u00e8 valido per grandi campioni, assume che gli errori siano indipendenti e normalmente distribuiti e che la loro varianza (formula_1) sia funzione lineare del tempo \"t\" secondo:\nci\u00f2 implica che la varianza aumenti o diminuisca al variare di t, a seconda del segno di b. Se si ha\nl'omoschedasticit\u00e0, si realizza l'ipotesi nulla:\nContro l'ipotesi alternativa bidirezionale:\nPer la sua verifica, si calcola una regressione lineare, a partire da un diagramma di dispersione \nche:\nSi ottiene una retta di regressione, la cui devianza totale (SQR) \u00e8 in rapporto alla devianza d'errore precedente (SQE) calcolata con i dati originari secondo una relazione di tipo quadratico che, se \u00e8 vera l'ipotesi nulla, al crescere del numero delle osservazioni si distribuisce secondo una variabile casuale chi quadro con un grado di libert\u00e0.\nEsiste un test di Breusch-Pagan che misura l'indipendenza degli errori di una regressione ad effetti fissi."}
{"id": "1482669", "revid": "12918421", "url": "https://it.wikipedia.org/wiki?curid=1482669", "title": "Rex Nemorensis", "text": ""}
{"id": "1482670", "revid": "2519", "url": "https://it.wikipedia.org/wiki?curid=1482670", "title": "B\u00edo-B\u00edo", "text": ""}
{"id": "1482678", "revid": "76963", "url": "https://it.wikipedia.org/wiki?curid=1482678", "title": "Andrew of Wyntoun", "text": "Biografia.\nAndrew Wyntoun \u00e8 famoso per un poema in ottonari dal titolo \"Orygynale Cronykil of Scotland\" (che riporta le prime menzioni di \"Robin Hood\"). Wyntoun scrisse le \"Chronicle\" su richiesta del suo mecenate \"Sir John of Wemyss\", il cui discendente, sig. Erskine Wemyss di \"Wemyss Castle\", Fife, possiede il pi\u00f9 antico manoscritto dell'opera. Il soggetto delle \"Chronicle\" \u00e8 la storia della Scozia dagli albori all'avvento di re Giacomo I nel 1406.\nGli otto manoscritti originali delle \"Orygynale Cronykil of Scotland\" sono ancora esistenti e si trovano in varie biblioteche sparse nel Regno Unito. Tre si trovano presso la British Library, due si trovano nella \"Advocates' Library\" di Edimburgo; uno presso la biblioteca della \"University of St Andrews\"; un altro \u00e8 custodito nel castello di \"Wemyss Castle\" e l'ottavo \u00e8 in possesso di un privato cittadino, il sig. John Ferguson di Duns, Berwickshire. La prima edizione delle \"Chronicle\" venne pubblicata da David Macpherson nel 1795, mentre l'edizione attuale \u00e8 stata pubblicata da F.J. Amours con il titolo \"The Original Chronicle of Andrew of Wyntoun: Printed on Parallel Pages from the Cottonian and Wemyss MSS., with the Variants of the Other Texts\"."}
{"id": "1482681", "revid": "15756", "url": "https://it.wikipedia.org/wiki?curid=1482681", "title": "Nemed", "text": "Nella mitologia irlandese, Nemed, figlio di Agnoman di Scizia, fu leader del terzo gruppo degli abitanti dell'Irlanda, che giunse nell'isola nel 2350 a.C. secondo la cronologia degli \"Annali dei Quattro Maestri\", nel 1731 a.C. secondo quella di Seathr\u00fan C\u00e9itinn. \nI suoi seguaci sono variamente indicati come \"Muintir Nemid\" (\"popolo di Nemed\"), \"Clann Nemid\" (\"progenie di Nemed\") o \"Nemediani\"\nMitologia.\nL'isola era vuota da 30 anni, dopo la morte dell'ultimo dei seguaci di Parthol\u00f3n, quando Nemed salp\u00f2 alla volta dell'Irlanda dal mar Caspio con 44 navi insieme a quattro suoi figli e ad alcuni capitrib\u00f9. Il viaggio dur\u00f2 un anno e mezzo. Sua moglie Macha, mor\u00ec 12 giorni dopo il loro arrivo in Irlanda e fu sepolta ad Ard Macha (Armagh). Nemed sconfisse e uccise nella battaglia di Ros Fraechain Gann e Sengann, due re dei Fomoriani. Vinse poi altri tre scontri con i Fomoriani a Badbgna nel Connacht, a Cnamros nel Leinster e a Murbolg in Dalriada. Nemed fond\u00f2 Rath Chimbaith e Rath Chindeich e bonific\u00f2 diverse pianure. Nove anni dopo il suo arrivo in Irlanda, Nemed mor\u00ec di peste insieme 3.000 suoi seguaci. Fu sepolto sulla collina di Ard Nemid, sulla Great Island, nel porto di Cork. I suoi seguaci superstiti furono oppressi da Morc e Conand dei Fomoriani, che vivevano nella Torre di Conand, sull'isola di Tory. Dopo 207 anni dalla morte di Nemed ci fu una rivolta di seimila uomini che distrussero la Torre di Conand, uccidendo Conand e tutti i suoi eredi. Morc si vendic\u00f2 e ne segu\u00ec una grande battaglia. Ma il mare li sommerse tutti, tutti tranne 34 guerrieri che scapparono su una nave e cos\u00ec gli ultimi seguaci di Nemed lasciarono l'Irlanda, che rimase vuota per altri 200 anni. \nGenealogia.\nDi Nemed il Lebor Gab\u00e1la \u00c9renn dice che sia il figlio Agnoman di Scizia, a sua volta figlio di Piamp, figlio di Tait, figlio di Sera, figlio di Sru, figlio di Esru, figlio di Friamaint, figlio di Fathochta, figlio di Magog, figlio di Jafet, figlio di No\u00e8. I suoi quattro figli sono indicati come Starn, Iarbonel, Annind e Fergus. Di essi, Starn fu l'antenato dei Fir Bolg, e Iarbonel, di cui si dice che fosse un indovino, \u00e8 indicato come l'antenato dei Tuatha D\u00e9 Danann."}
{"id": "1482685", "revid": "287204", "url": "https://it.wikipedia.org/wiki?curid=1482685", "title": "Il trionfo del sole", "text": "Il trionfo del sole (titolo originale \"The Triumph of the Sun\") \u00e8 un romanzo di Wilbur Smith, pubblicato nel 2005.\nTrama.\nNel 1884 a Karthoum, la citt\u00e0 degli elefanti, vivono tre sorelle, figlie del console britannico Benbrook: la giovane Rebecca e le piccole gemelle Amber e Saffron, che conosceranno cosa sia la morte e l'orrore. Durante tranquille giornate passate insieme faranno la conoscenza di Ryder Courtney e di Penrod Ballantyne, due uomini che segneranno la loro vita. Sotto l'attacco del nuovo leader religioso, Mahdi, durante l'assedio perdono il padre, la speranza e s\u00e9 stesse; ma il destino vorr\u00e0 che le gemelle riescano ad uscire vive ed incolumi, grazie al sacrificio di Rebecca, che si convertir\u00e0 all'Islam e, dopo la morte del Mahdi, diventer\u00e0 la moglie di colui che ha portato la morte a gente innocente ed al padre: Osman Atalan. Tutto ci\u00f2 accade l\u00ec dove il Nilo ha origine, alla confluenza tra il Nilo Azzurro ed il Nilo Bianco, un luogo dove l'unico a vincere \u00e8 sempre il sole."}
{"id": "1482686", "revid": "1305772", "url": "https://it.wikipedia.org/wiki?curid=1482686", "title": "Los Lagos", "text": "Los Lagos \u00e8 un toponimo che pu\u00f2 essere utilizzato per:"}
{"id": "1482689", "revid": "78273", "url": "https://it.wikipedia.org/wiki?curid=1482689", "title": "Santiago (regione)", "text": ""}
{"id": "1482690", "revid": "2519", "url": "https://it.wikipedia.org/wiki?curid=1482690", "title": "Araucan\u00eda", "text": ""}
{"id": "1482692", "revid": "647919", "url": "https://it.wikipedia.org/wiki?curid=1482692", "title": "Magellane e Antartide Cilena", "text": ""}
{"id": "1482694", "revid": "188116", "url": "https://it.wikipedia.org/wiki?curid=1482694", "title": "Blocco del Popolo", "text": ""}
{"id": "1482699", "revid": "438678", "url": "https://it.wikipedia.org/wiki?curid=1482699", "title": "Palazzo Orsini", "text": ""}
{"id": "1482701", "revid": "114772027", "url": "https://it.wikipedia.org/wiki?curid=1482701", "title": "Giacinta (romanzo)", "text": "Giacinta (1879) \u00e8 il primo romanzo verista, scritto da Luigi Capuana.\nTrama.\nGiacinta \u00e8 figlia di Paolo e Teresa Marulli. Cresciuta nell'abbandono pi\u00f9 totale da parte della famiglia, nella prima adolescenza viene violentata dal factotum di casa Beppe. In seguito s'innamora di Andrea Gerace, modesto impiegato della Banca provinciale, ma sposa un uomo che non ama, il corrotto conte Giulio Grippa di San Gelso. Quest'ultimo scopre il legame adulterino della moglie con Andrea, ma accetta lo stesso di vivere con la protagonista in un rapporto fraterno. Giacinta, durante la festa del matrimonio col conte, ha avuto una relazione con Andrea in una stanza, da questa nascer\u00e0 una bambina, che non far\u00e0 mai avvicinare al conte perch\u00e9 le vuole evitare quel ribrezzo. La madre invece, preoccupata per la figlia, nel tentativo di salvare almeno le apparenze, riesce a scacciare di casa Andrea; Giacinta spinge l'amante a lasciare l'impiego e ad accettare di vivere del denaro che lei stessa gli offre. Da questo momento Andrea si accorge di non amare pi\u00f9 Giacinta, anche se non ha il coraggio di troncare definitivamente il rapporto con lei. La bambina poi si ammala di difterite e muore; l'indifferenza di Andrea di fronte alla sventura fa capire a Giacinta perch\u00e9 quel folle amore sia cos\u00ec presto finito e poich\u00e9 adesso la sua vita non ha pi\u00f9 senso si uccide.\nPersonaggi.\nGiacinta: la protagonista del romanzo che, dopo un'adolescenza difficile, sfida le convenzioni e l'ipocrisia della societ\u00e0 in cui vive, trionfando su di esse temporaneamente. Giacinta \u00e8 un caso patologico, la cui crisi viene osservata e analizzata da Capuana e dal suo alter ego narrativo, il dottor Follini.\nAndrea Gerace: l'unico vero amore di Giacinta, dimostra di esser un uomo debole e completamente assoggettato alla volont\u00e0 della protagonista. Alla fine cercher\u00e0 di scappare di nascosto, senza riuscirvi.\nTeresa Marulli: madre di Giacinta, ha avuto molti amanti ed \u00e8 avida di denaro. Dopo aver assoggettato il marito, compie una discreta ascesa economico-sociale, diventando amante del direttore della Banca provinciale. Non sar\u00e0 in grado di rompere il rapporto adulterino di Andrea con la figlia, riconoscendo a quest'ultima una totale indipendenza.\nPaolo Marulli: padre della protagonista, personalit\u00e0 debole ma \u00e8 l'unico ad aver voluto veramente bene a Giacinta.\nBeppe: violentatore di Giacinta, \u00e8 un ragazzo scaltro e audace, cresciuto in strada e tra le bettole.\nMarietta: domestica di Giacinta, fedele confidente della padrona.\nConte Giulio: nobile corrotto e rozzo, viene sposato da Giacinta per \"mantenere le apparenze\" di fronte alla societ\u00e0.\nAmbientazione.\nImprecisata. Cronologicamente si svolge nel periodo immediatamente post-unitario.\nAnalisi.\nScritta sotto l'influenza dei dettami letterari naturalisti, l'opera di Capuana si dimostra incapace di seguire i canoni zoliani d\"'impersonalit\u00e0 del narratore\" e di \"scientificit\u00e0\";\n\u00e8 evidente la simpatia dell'autore per la protagonista, la cui analisi patologica dovrebbe costituire l'argomento principale del libro: ma solo il dottor Follini, verso la fine del romanzo, condurr\u00e0 una tardiva (e inefficace narrativamente) indagine \"scientifica\".\nI personaggi, pur descritti con indubbia capacit\u00e0 ritrattistica, rimangono anonimi e non dotati di una propria personalit\u00e0 all'interno della narrazione.\nEvidenti gli interventi personali dell'autore, in palese contraddizione con l'\"oggettivit\u00e0\" naturalista.\nIl romanzo, pur godendo di un discreto successo editoriale, \u00e8 stato un fallimento sul piano della \"forma\", per le evidenti infrazioni al canone letterario naturalista.\nIl romanzo \u00e8 \"anche\" un romanzo di formazione in negativo, in cui il percorso di maturazione porta la ragazza a una sconfitta personale su tutti i fronti.\nRevisioni.\nIl romanzo ha avuto ben due revisioni: la prima risale al 1886, la seconda - che presenta solamente qualche correzione linguistica - al 1889. La revisione del 1886 rende pi\u00f9 agile ed essenziale la narrazione, rispetta il principio naturalista dell'\"impersonalit\u00e0\"; vengono per\u00f2 anche \"tagliate\" alcune tra le parti pi\u00f9 felici della prima edizione, tra cui la ricostruzione delle psicologie dei personaggi."}
{"id": "1482702", "revid": "1632387", "url": "https://it.wikipedia.org/wiki?curid=1482702", "title": "Visor om Slutet", "text": "Visor om Slutet \u00e8 il terzo album del gruppo musicale finlandese Finntroll, pubblicato nel 2003 dalla Spinefarm. \u00c8 stato dedicato all'ex chitarrista della band Somnium, morto suicida durante la registrazione dell'album."}
{"id": "1482708", "revid": "124123", "url": "https://it.wikipedia.org/wiki?curid=1482708", "title": "James Craig (architetto)", "text": "La sua breve carriera fu concentrata quasi interamente a Edimburgo.\n\u00c8 ricordato principalmente per il suo ordinamento della \"New Town\" di Edimburgo. Il suo progetto, che vinse il concorso del 1766, fu ideato come un semplice e lineare sistema di tre strade principali disposte parallelamente (Princes Street, George Street e Queen Street) con una piazza alla fine di ognuna (St Andrew's Square e Charlotte Square). Il progetto fu presentato al re Giorgio III nel 1767. Tra le sue altre opere si ricordano la \"Physicians' Hall\" in George Street, successivamente demolita e sostituita da una sala bancaria costruita alla maniera palladiana, progettata da Playfair, e una \"Casa Osservatorio\" all'Osservatorio cittadino su Calton Hill."}
{"id": "1482709", "revid": "1632387", "url": "https://it.wikipedia.org/wiki?curid=1482709", "title": "Trollhammaren", "text": "Trollhammaren \u00e8 un EP del gruppo musicale finlandese Finntroll, pubblicato nel 2004 dalla Spinefarm."}
{"id": "1482711", "revid": "647919", "url": "https://it.wikipedia.org/wiki?curid=1482711", "title": "Regione delle Magellane e Antartide Cilena", "text": ""}
{"id": "1482715", "revid": "2519", "url": "https://it.wikipedia.org/wiki?curid=1482715", "title": "Regione di Santiago", "text": ""}
{"id": "1482721", "revid": "1889627", "url": "https://it.wikipedia.org/wiki?curid=1482721", "title": "Gennaro Fantastico", "text": "Biografia.\nDiplomatosi all'accademia di Belle Arti di Napoli, dapprima segu\u00ec la passione per il canto, esibendosi come tenore in diversi teatri italiani: (Parma, Milano, Genova). Terminata l'esperienza di cantante lirico, ritorn\u00f2 a Salice Salentino per dedicarsi completamente alla pittura, sua vera vocazione artistica.\nLa sua tecnica si rif\u00e0 prevalentemente al movimento artistico dei macchiaioli, spaziando tuttavia dal neoclassicismo all'impressionismo ispirato ai temi della cultura meridionalista.\nLe sue opere sono state esposte in numerose gallerie d'arte e conservate presso musei, collezioni private, chiese di tutta Italia."}
{"id": "1482726", "revid": "1632387", "url": "https://it.wikipedia.org/wiki?curid=1482726", "title": "Nattf\u00f6dd", "text": "Nattf\u00f6dd \u00e8 il quinto album del gruppo musicale finlandese Finntroll, pubblicato nel 2004 dalla Spinefarm."}
{"id": "1482727", "revid": "30445", "url": "https://it.wikipedia.org/wiki?curid=1482727", "title": "Convenzione di Londra (1832)", "text": "La Convenzione di Londra (1832), sottoscritta il 7 maggio 1832 dai plenipotenziari di Gran Bretagna, Regno di Francia, Impero Russo e Regno di Baviera, stabil\u00ec le condizioni per l'indipendenza della Grecia, al termine della decennale guerra di indipendenza e concord\u00f2 l'accesso al trono del primo sovrano, Ottone di Wittelsbach.\nGli eventi bellici.\nLa liberazione della Grecia.\nNel 1821 aveva avuto inizio la Guerra d'indipendenza greca. Dopo alterne vicende, il 20 ottobre 1827 essa ebbe una decisiva svolta con la distruzione della flotta turco-egiziana alla della battaglia di Navarino. Segu\u00ec, nel 1828, la spedizione di Morea, che aveva costretto al ritiro il corpo di spedizione egiziano di Ibrahim Pasha, alleato del Sultano di Costantinopoli.\nNei mesi seguenti il corpo di spedizione francese, appoggiato dalla flotta anglo-francese, procedette alla espugnazione delle fortezze ancora tenute da sparute guarnigioni ottomane. Dopodich\u00e9 gli insorti greci provvidero alla liberazione di Atene e della Grecia centrale (allora detta Rumelia): ebbero buon gioco, anche perch\u00e9 il Sultano era totalmente impegnato a contrastare la parallela invasione russa.\nI primi approcci diplomatici.\nNel frattempo, il 2 dicembre 1828 sull'isola di Poros, il britannico Canning, il francese Guilleminot ed il russo Ribeaupierre firmavano un rapporto congiunto ai propri governi, che prevedeva la creazione di uno stato Greco, retto da un principe ereditario, ma formalmente nominato dal Sultano e tenuto a pagare un tributo annuo alla Porta. Quest'ultima, tuttavia, aveva rifiutato di partecipare ai colloqui e non aveva inviato delegati.\nIl rapporto di Poros venne confermato dalle tre potenze, il 22 marzo 1829 con una convenzione.\nIl trattato di Adrianopoli.\nPassarono pochi mesi, e la guerra russo-turca venne terminata il 14 settembre 1829, con la sottoscrizione della Pace di Adrianopoli, fra Impero Russo ed Ottomano. Fra le molte clausole (che producevano un significativo aumento dell'influenza russa sui Balcani), particolare importanza ebbe l'articolo X, il quale disponeva la accettazione, da parte della Porta, del protocollo anglo-franco-russo del 22 marzo.\nIn sostanza, \"faute de mieux\", la Grecia avrebbe dovuto essere organizzata sull'esempio della Valacchia, governati da \"hospodar\" ortodossi, sostanzialmente, ma non formalmente, indipendenti.\nLa incerta situazione politica greca.\nLa resistenza del Capodistria.\nLa situazione, tuttavia, era complicata dalla circostanza che l'intero territorio del costituendo principato semi-indipendente era gi\u00e0 libera da truppe turche. Nel maggio 1827, anzi, era stata approvata una costituzione repubblicana, ed eletto presidente Giovanni Capodistria, una figura eminente, gi\u00e0 ministro degli esteri dello zar Alessandro sino al 1822.\nLa rinuncia di Leopoldo di Sassonia-Coburgo.\nNel 1830 aveva indotto alla rinuncia il primo sovrano che le tre potenze avevano designato a sedere sull'istituendo trono di Grecia: Leopoldo di Sassonia-Coburgo (che, di l\u00ec a poco, sarebbe divenuto il primo sovrano del Belgio).\nQuesti era una figura importante della nobilit\u00e0 europea. Pot\u00e9 quindi permettersi il rifiuto, motivato, pare anche dalla linea di confine che veniva proposta al nuovo stato: la Aspropotamos-Zitouni, situata assai pi\u00f9 a sud della linea precedentemente considerata, la relativamente generosa Arta-Volo (fra il Golfo di Arta a ponente ed il Golfo di Volo a levante).\nDa parte sua, Capodistria aveva avuto buon gioco a contribuire al rifiuto, inviando a Leopoldo un rapporto dalle tinte fosche circa la opposizione che avrebbe incontrato nel Paese. Il Presidente profittava, inoltre, della distrazione delle grandi potenze, distratte dagli avvenimenti che incalzavano in Belgio. Comunque sia, la mossa non gli port\u00f2 fortuna: il 9 ottobre 1831 Capodistria venne assassinato e ne segu\u00ec una guerra civile.\nLa ripresa delle trattative di pace.\nLa convenzione di Londra.\nLe circostanze consentivano, quindi, un nuovo intervento delle grandi potenze. Che poteva, ora, essere giustificato senza forzare la mano al debolissimo governo greco. Accadde cos\u00ec che, il 7 maggio 1832, il ministro degli esteri britannico Palmerston, riunisse i plenipotenziari di Francia, Impero Russo e Baviera: essi stabilirono che la Grecia sarebbe stata istituita in monarchia indipendente, sotto la guida del diciassettenne principe Ottone di Wittelsbach, rampollo della casa reale di Baviera. La successione sarebbe stata ereditaria. In nessun caso le due corone sarebbero state riunite. Il confine veniva stabilito alla linea Arta-Volo; la Baviera present\u00f2 una 'nota segreta' che proponeva un compromesso su Creta, ma non ebbe successo.\nVeniva emesso un 'prestito greco' per 2,4 milioni di sterline. La Porta veniva indennizzato con 40 milioni di piastre.\nIl trattato di Costantinopoli.\nRestava da ottenere soltanto il, peraltro indispensabile, consenso della Porta. All'uopo vennero incaricati gli ambasciatori anglo-franco-russi a Costantinopoli.\nIl successo della missione non era scontato, dal momento che, sino a quel momento, il sultano Mahmud II era legato esclusivamente ai termini, a lui pi\u00f9 favorevoli, del Trattato di Adrianopoli.\nLa situazione del sultano, tuttavia, era, se possibile ancora peggiorata, a causa della invasione della Siria e dell'Anatolia, iniziata nel novembre 1831 dal \"wali\" d'Egitto, Mehmet Ali. Accadde cos\u00ec che Mahmud II richiedesse una qualche forma di protezione alle potenze vincitrici, per lo meno a protezione della Anatolia. Una promessa informale effettivamente concessa dal rappresentante britannico Canning e, il 21 giugno 1832, il Sultano accett\u00f2, infine, la convenzione.\nIl Trattato di Costantinopoli venne sottoscritto il 21 luglio 1832. Segu\u00ec un nuovo \"protocollo di Londra\", del 3 febbraio 1833, che fissava i confini sulla linea Arto-Volo e chiudeva, definitivamente, la Guerra d'indipendenza greca.\nL'inizio della indipendenza greca.\nContemporaneamente sbarcava a Nauplia, la capitale del neonato stato, il nuovo sovrano, Ottone, con 5.000 soldati Bavaresi."}
{"id": "1482730", "revid": "767487", "url": "https://it.wikipedia.org/wiki?curid=1482730", "title": "Boutique hotel", "text": "Boutique hotel \u00e8 un termine coniato negli Stati Uniti per indicare dei piccoli hotel di lusso, con un ambiente non convenzionale e intimo.\nI boutique hotel si distinguono dai grandi hotel e motel dal fatto che forniscono alloggi e servizi personalizzati.\nSpesso chiamati \"design hotel\" o \"lifestyle hotel\", i primi boutique hotel sono nati nei primi anni ottanta nelle grandi citt\u00e0 come New York, Londra e San Francisco.\nSolitamente, i boutique hotel sono arredati in base a un tema o uno stile particolare. Sebbene siano considerati pi\u00f9 piccoli rispetto agli hotel tradizionali (gli standard vanno da 11 fino a 100 stanze), i boutique hotel possono arrivare ad avere centinaia di stanze nelle citt\u00e0 pi\u00f9 grandi. Questi hotel tendono a conservare la propria particolare identit\u00e0.\nNormalmente le stanze sono fornite di telefono, connessione ad internet, aria condizionata, bar e pay TV. Alcuni hotel offrono anche saloni (usualmente a tema) dotati di bar che spesso vengono aperti anche al pubblico."}
{"id": "1482738", "revid": "2149408", "url": "https://it.wikipedia.org/wiki?curid=1482738", "title": "Lee (disambigua)", "text": ""}
{"id": "1482739", "revid": "75435", "url": "https://it.wikipedia.org/wiki?curid=1482739", "title": "Beata Vergine delle Grazie", "text": ""}
{"id": "1482745", "revid": "729019", "url": "https://it.wikipedia.org/wiki?curid=1482745", "title": "Cuv\u00e9e des Trolls", "text": "La Cuv\u00e9e des Trolls \u00e8 una birra prodotta dalla \"Brasseries Dubuisson Fr\u00e8res\" a Pipaix in Vallonia (Belgio); il suo logo \u00e8 un piccolo personaggio che assomiglia a un troll dai peli verdi ed il naso aguzzo.\nCaratteristiche.\nSi tratta di una birra chiara, filtrata o non filtrata, fresca e profumata, particolarmente profonda e ben equilibrata, e che contiene il 7% di alcool (Vol).\n\u00c8 prodotta dal mosto al quale si aggiungono luppolo e cortecce d'arancia essiccate. Si tratta di una fermentazione alta (temperatura di fermentazione 23\u00a0\u00b0C durante una settimana). La birra prodotta dalla Brasse-Temps non \u00e8 filtrata ed appena decantata, resta dunque un po' lievitata quando \u00e8 servita al consumatore. \u00c8 consigliato servirla alla temperatura di 7\u00a0\u00b0C.\n\u00c8 prodotta in bottiglia e in fusto.\nStoria.\nLa \"Cuv\u00e9e des Trolls\" \u00e8 stata prodotta a decorrere da settembre 2000 nella micro-industria della birra \"Brasse-Temps\" che crea la Brasserie Dubuisson a Louvain-la-Neuve, una citt\u00e0 della regione di Vallonia nella Provincia del Brabante Vallone. Il successo fu rapidamente raggiunto in questa citt\u00e0 studente (una delle ragioni della scelta dell'instaurazione), e l'industria della birra Dubuisson lanci\u00f2 \"Cuv\u00e9e\" in Vallonia e quindi a Bruxelles e rapidamente in Fiandre come pure all'estero. Una seconda \"Brasse-Temps\" fu creata a Mons nel 2003 e nel 2005 la produzione raggiunse i 5000 ettolitri.\nMarche prodotte dalle micro-fabbriche.\n(distribuita ovunque in Belgio e quasi in 20 paesi stranieri tra cui in Australia, Giappone, Cile, Stati Uniti ecc.)."}
{"id": "1482746", "revid": "114778403", "url": "https://it.wikipedia.org/wiki?curid=1482746", "title": "Ponte Chiasso", "text": "Ponte Chiasso (\"Pont Ciass\" in dialetto comasco, : ) \u00e8 un quartiere del comune di Como.\nPosto nella zona nord-ovest del comune, confina con i quartieri di Monte Olimpino e Sagnino, con il comune di Maslianico, con la frazione Cavallasca del comune di San Fermo della Battaglia e con la Confederazione Elvetica (comune di Chiasso). La zona sud-ovest del quartiere fa parte del parco regionale della Spina Verde.\nStoria.\nDal 1818 al 1884 il quartiere di Ponte Chiasso fu parte integrante del comune di Monte Olimpino. Nel 1884, con la soppressione di detto comune disposta con regio decreto del 7 dicembre 1884 emanato da re Umberto I, entr\u00f2 a far parte del comune di Como.\nSociet\u00e0.\nEvoluzione demografica.\nAbitanti censiti all'interno del comune di Como:\nCultura.\nCinema.\nA Ponte Chiasso sono state girate alcune scene di due film polizieschi (chiamato anche poliziesco alla italiana) negli anni 1970:\nEntrambi i film sono di Umberto Lenzi.\nNel film di Luciano Salce \"Il sindacalista\" del 1972, Lando Buzzanca e Isabella Biagini (nel film \u00e8 la moglie del protagonista sindacalista integerrimo) recitano una scena divertente presso la pensilina della Dogana di Pontechiasso.\nAlla dogana di Ponte Chiasso \u00e8 stata girata anche una scena del film comico Tutti gli uomini del deficiente (1999) della\nGialappa's Band\nAltre localit\u00e0.\nIl quartiere di Ponte Chiasso comprende le seguenti localit\u00e0:\nEconomia.\nSul territorio di Ponte Chiasso sono presenti due valichi di confine con la Svizzera, entrambi che conducono nel territorio del comune elvetico di Chiasso:\nIndustria.\nGrazie alla presenza di una cava di calcare marnoso adatto per la produzione di cemento di tipo Portland, a fianco della linea ferroviaria Chiasso-Milano venne edificato nel 1899 uno dei primi cementifici italiani (\"Societ\u00e0-Fabbrica di Cemento Portland Montandon &amp; C.\") che arriv\u00f2 ad impiegare, nel dopoguerra, fino a 300 addetti; quando il filone si esaur\u00ec, nel 1932, la cementeria venne trasferita a Merone dove dal 1928 era gi\u00e0 entrato in funzione un nuovo stabilimento. Nel 1941 la cementeria prender\u00e0 il nome di \"Cementeria di Merone\".\nA Ponte Chiasso, inoltre, si trovava dal 1910 la sede della Lechler (gi\u00e0 \"Crh. Lechler &amp; figlio\"), un'importante industria di vernici. Pur non essendo pi\u00f9 da tempo sede produttiva (la produzione era stata spostata nello stabilimento di Como sud), a Ponte Chiasso erano rimasti per un certo periodo uffici e laboratori. L'intero complesso, ormai in stato di abbandono, \u00e8 stato demolito tra gennaio e febbraio 2008.\nInfrastrutture e trasporti.\nIl quartiere di Ponte Chiasso \u00e8 servita da tre linee di autobus appartenenti alla rete urbana gestita da ASF Autolinee.\nNella prima met\u00e0 del ventesimo secolo la localit\u00e0 ospitava uno dei capolinea della rete tranviaria di Como, comune sia alla rete urbana che alla tranvia Como-Cernobbio-Maslianico, attiva nella sua interezza fra il 1913 e il 1922."}
{"id": "1482752", "revid": "113757", "url": "https://it.wikipedia.org/wiki?curid=1482752", "title": "Passo Umbrail", "text": ""}
{"id": "1482753", "revid": "436907", "url": "https://it.wikipedia.org/wiki?curid=1482753", "title": "Anima e ghiaccio", "text": "Anima e ghiaccio \u00e8 il terzo album in studio del gruppo musicale italiano Colle der Fomento, pubblicato nel 2007 dalla Rome Zoo.\nSi tratta del primo album con DJ Baro, il quale ha sostituito Ice One nel 1999.\nDescrizione.\nCon questo album, i Colle der Fomento raccontano in chiave critica la vita di ogni giorno. Se dapprima i Colle comunicavano, attraverso \"Odio pieno\" (1996), la voglia di vincere tutto attraverso questo linguaggio e la necessit\u00e0 di farlo al meglio pronti a difendere a spada tratta la propria cultura portandosi alla scena come veri pionieri del rap hardcore, con \"Anima e ghiaccio\" il gruppo cambia visione e guardandosi intorno scatta in loro la voglia di parlare d'amore, di quel poco d'amore \u00e8 rimasto nelle strade di in un mondo in cui ci si fa guerra gratuitamente. Se un tempo l'autodistruzione era vista come una sorta di ribellione e di libert\u00e0, oggi \u00e8 invece all'ordine del giorno, un'autodistruzione che infetta ogni forma d'amore, ma da cui non dobbiamo farci influenzare.\n\"Anima e ghiaccio\" contiene diciotto tracce, compresi un intro ed un outro ed il remix del brano \"Pi\u00f9 forti delle bombe\"; oltre a questo il gruppo si avvale anche di produzioni di Don Joe, Lou Chano, Mr. Phil e Turi oltre alle partecipazioni di MC's come Kaos ed Il Turco."}
{"id": "1482755", "revid": "122547270", "url": "https://it.wikipedia.org/wiki?curid=1482755", "title": "Trattato di Adrianopoli (1829)", "text": "Il trattato di Adrianopoli, fra Impero russo e Impero ottomano, mise fine al conflitto iniziato nel 1828. Esso produsse un significativo aumento della influenza russa sui Balcani e, pi\u00f9 in generale, sull'intero Impero ottomano.\nIl trattato.\nVenne sottoscritto il 14 settembre 1829, nella omonima citt\u00e0 (ribattezzata dai turchi Edirne), dai due plenipotenziari: Aleksej F\u00ebdorovi\u010d Orlov per lo zar Nicola I, Abdul Kadyr-bey per gli Ottomani.\n\u00c8 il quarto importante trattato fra i due Imperi, a seguire il trattato di K\u00fc\u00e7\u00fck Kaynarca, del 1774, la pace di Ia\u015fi, del 1792, la pace di Bucarest del 1812.\nSi distingue dalle precedenti, poich\u00e9, per la prima volta, esso venne negoziato con le truppe russe a due o tre giorni di marcia da Costantinopoli, e per l'ampiezza delle concessioni (territoriali ma, soprattutto politiche), ottenute da San Pietroburgo\nLe cessioni territoriali.\nConfini.\nI guadagni territoriali russi:\nQuesta evidente discrasia, aveva a che fare con l'assai maggior delicatezza che il concerto delle potenze attribuiva allo scacchiere balcanico rispetto alle lontane provincie caucasiche. Una considerazione condivisa, sembrerebbe dagli stessi Turchi: \"era evidente\" - scrisse un osservatore russo ad Adrianopoli - \"che i loro possedimenti asiatici non erano n\u00e9 nel cuore dei Turchi, n\u00e9 in quello degli Europei\".\nIl mutato interesse strategico russo.\nQuello che, di solito, viene dimenticato, \u00e8 che tali vincoli erano stati ormai accettati anche dai Russi. Meglio si direbbe: \"interiorizzato\". Nel senso che lo zar Nicola I, diresse le proprie mire espansionistiche in direzione del Caucaso e dell'Asia Centrale (verso la Persia).\nAl contrario, le popolazioni ortodosse dei Balcani, \"faute de mieux\", avrebbero dovuto essere organizzate in principati semi-autonomi, sull'esempio della Valacchia, governati da \"hospodar\" ortodossi. Tutelate, per soprannumero, da un \"droit de regarde\" concesso, dalla Porta a San Pietroburgo, sin dal tempo del Trattato di K\u00fc\u00e7\u00fck Kaynarca, del 1774 e da un diritto di supervisione sulla nomina e la gestione degli \"hospodar\", sancito dalla pace di Ia\u015fi, del 1792 e ribadito dal trattato di Bucarest del 1812).\nDi tale mutato atteggiamento si accorse Lord Heytesbury, rappresentante ufficiale britannico al seguito del quartier generale russo nella conflitto: \"la Russia ora vuole influenza, e non territori, nei Balcani\". Il gioco, semmai, si era fatto ancora pi\u00f9 ambizioso: \"[la Russia] si aspetta di ottenere nell'[intero] Impero ottomano una posizione simile a quella da essa goduta in Polonia prima del 1772\" \u2026 ovvero prima della prima spartizione.\nIl rafforzamento delle autonomie serba e romena.\nBen pi\u00f9 importanti furono le rinunce della Porta in merito al controllo diretto di alcune vaste regioni, abitate da popolazioni cristiane e sostanzialmente prive di musulmani. In particolare, il trattato garantiva:\nCome naturale, tali sistemazioni erano provvisorie, in attesa che una adeguata sistemazione fra le grandi potenze permettesse a questi popoli cristiani l'ottenimento di una pi\u00f9 completa indipendenza. \nLa pi\u00f9 rapida ad evolvere fu la Grecia, che ottenne, dopo appena tre anni e mezzo, confini sicuri e pieno affrancamento dalla servit\u00f9 della Porta, ai sensi della Convenzione di Londra del 7 maggio 1832, poi sancita dal Sultano Mahmud II con il trattato di Costantinopoli, del successivo 21 luglio.\nLe concessioni politiche e commerciali.\nDa un punto di vista dei rapporti di forza internazionali, tuttavia, contarono assai le clausole che garantivano all'Impero di Nicola I una consistente influenza sull'intero Impero Ottomano:\nTali disposizioni consolidarono fortemente l'influenza russa, innervosendo assai l'Inghilterra, l'Impero austriaco e la Francia. Addirittura Metternich lo defin\u00ec \"un disastro\" e previde che l'Impero Ottomano stava \"avvicinandosi alla fine della propria esistenza\". \nTali rosee previsioni erano destinate ad essere ulteriormente rafforzate dal successivo trattato russo-turco: il trattato di Unkiar-Skelessi dell'8 luglio 1833 negoziato e sottoscritto dallo sperimentato Orlov, che garant\u00ec una alleanza difensiva fra le due nazioni, impegnando la Porta a chiudere gli stretti, a protezione del Mar Nero, nel caso in cui la Russia fosse scesa in un conflitto militare. Ci\u00f2 che avrebbe compromesso, per i decenni a venire, le relazioni anglo-russe."}
{"id": "1482756", "revid": "547992", "url": "https://it.wikipedia.org/wiki?curid=1482756", "title": "Angelo Nicosia", "text": "Biografia.\nGiornalista pubblicista, dirigente giovanile del MSI palermitano, nel 1954, all'assemblea nazionale degli studenti del MSI tenutasi a Roma, \u00e8 uno dei fondatori della Giovane Italia. Ne diviene presidente dal 1955 al 1957.\nIn seguito diviene presidente nazionale del FUAN.\nViene eletto deputato alla Camera nel 1958 nella lista del MSI nel collegio Sicilia occidentale, e verr\u00e0 riconfermato per 5 legislature, fino al 1979. Fece parte della Commissione Istruzione e Belle Arti. Dal luglio 1976 fu deputato segretario del Consiglio di Presidenza.\nComponente della Commissione parlamentare Antimafia dal 1963 al 1976, fu ferito nel 1970 a Palermo in un attentato mafioso.\nNel dicembre 1976 lasci\u00f2 il gruppo parlamentare del MSI-DN e ader\u00ec a Democrazia Nazionale, ma in quella lista non fu rieletto nel 1979."}
{"id": "1482757", "revid": "161374", "url": "https://it.wikipedia.org/wiki?curid=1482757", "title": "Cerretese", "text": ""}
{"id": "1482758", "revid": "41851", "url": "https://it.wikipedia.org/wiki?curid=1482758", "title": "Rondinella (vitigno)", "text": "Il Rondinella \u00e8 un vitigno a bacca nera autoctono del territorio di Verona.\nViene impiegato in modo complementare (nella misura dal 5% al 30%) nell'uvaggio dei vini prodotti nella zona della Valpolicella tra i quali il pi\u00f9 famoso Amarone della Valpolicella. Viene considerato ideale per la produzione del Recioto della Valpolicella, grazie alla sua capacit\u00e0 zuccherina.\nFenologia e caratteristiche agronomiche.\nLa Rondinella \u00e8 variet\u00e0 a germogliamento medio e maturazione medio tardiva (fine settembre \u2013\ninizio ottobre). La vigoria \u00e8 buona, talvolta elevata, e la produttivit\u00e0 buona e costante, dovuta\nanche alla costante fertilit\u00e0 delle gemme. Molto buona la resistenza alle principali crittogame della\nvite e ai marciumi del grappolo. Buona la resistenza allo stress idrico e praticamente nulla la\nsensibilit\u00e0 alle scottature da sole degli acini. Molto buona l'attitudine delle uve all'appassimento.\nStoria.\nPare sia arrivata nell'areale veronese nel XIX secolo; variet\u00e0 presente sia nell'uvaggio Valpolicella\nche nel Bardolino. Il suo nome pare derivi dal colore della buccia che ricorda la livrea delle rondini.\nSelezione clonale.\nOggi riconosciute sono le selezioni clonali: Rauscedo 1, ISV-CV 23, ISV-CV 73, ISV-CV 76, VCR 32 e\nVCR 38.\nPortinnesti.\nOttima l'affinit\u00e0 d'innesto con Kober 5BB, SO4 e 420A;buona con 1103P; scarsa con 140 Ru e 41B."}
{"id": "1482766", "revid": "6923", "url": "https://it.wikipedia.org/wiki?curid=1482766", "title": "Almudena Cid", "text": "Biografia.\nInizi\u00f2 a praticare la ginnastica ritmica all'et\u00e0 di 6 anni. Inizialmente, la madre voleva che facesse danza, ma poi decise di iscriverla ad un corso di ginnastica ritmica. Nel novembre 1994 \u00e8 entrata a far parte della Nazionale spagnola di ginnastica ritmica e due anni dopo, a solo 16 anni, partecip\u00f2 alle olimpiadi di Atlanta, dove si classific\u00f2 al nono posto. Partecipando inoltre alle olimpiadi di Sydney 2000, di Atene 2004 e di Pechino 2008 \u00e8 diventata la prima e unica ginnasta a disputare quattro finali olimpiche consecutive.\nNel 2003, in occasione dei Campionato Europei di Riesa, le \u00e8 stato dato il premio LONGINES per l'eleganza. \u00c8 sette volte campionessa spagnola assoluta. Nel 2005 ha vinto i Giochi del Mediterraneo. Nel 2007 ai campionato mondiali di Patrasso ha conquistato l'undicesimo posto.\nAi giochi olimpici di Pechino 2008 si \u00e8 classificata ottava.\nVita privata.\nVive a Madrid. Parla lo spagnolo, il basco e l'inglese.\nHa un contratto con la Nike e, in passato, ha posato per una marca di intimo chiamata \"Love Store\". Quindi ha intrapreso la carriera di attrice ed \u00e8 entrata nel cast della soap televisiva \"Il segreto\" nel 2019."}
{"id": "1482770", "revid": "1451528", "url": "https://it.wikipedia.org/wiki?curid=1482770", "title": "Bush (birra)", "text": "La Bush pi\u00f9 conosciuta \u00e8 una birra ambrata di alta fermentazione, dal gusto di malto pronunciato. Anche chiamata Bush 12, il suo nome ufficiale ora \u00e8 Bush Ambr\u00e9e. Il tenore d'alcool \u00e8 del 12% (Vol.) e questo ne fa una delle birre pi\u00f9 forti; si pu\u00f2 del resto leggere sulla etichetta che \u00e8 la pi\u00f9 forte del Belgio.\nStoria.\nNel 1933, Alfred Dubuisson, fabbricante di birra e nonno di Hugues Dubuisson (l'attuale proprietario del birrificio), cre\u00f2 una birra che si avvicina al gusto inglese. Le diede il nome inglese di \"Bush beer\", traduzione in inglese di \"birra del cespuglio\", perch\u00e9 il cognome Dubuisson in francese significa appunto \"del cespuglio\" (du buisson). Il birrificio Dubuisson si trova a Pipaix, in Belgio.\nMarche prodotte.\nOltre alla Bush Ambr\u00e9e, il birrificio Dubuisson produce:"}
{"id": "1482772", "revid": "767487", "url": "https://it.wikipedia.org/wiki?curid=1482772", "title": "Loona", "text": "Biografia.\nLoona incontra DJ Sammy, suo storico collaboratore musicale e anche marito a Maiorca. Incominciarono a registrare insieme canzoni con lo pseudonimo \"DJ Sammy featuring Charisma\" nel 1996, con il primo singolo, \"Life Is Just a Game\", che diventa subito una hit. Insieme pubblicarono anche altri singoli e un album, che li raccolse tutti.\nNell'estate del 1998, avvi\u00f2 il progetto chiamato \"Loona\" con la pubblicazione di \"Bailando\", cover dell'omonima canzone eurodance di successo delle Paradisio pubblicata nell'estate 1997 reincisa dalla cantante nel 1998, bissandone il successo nell'estate di quest'anno.\nDopo il successo di \"Bailando\", decise cos\u00ec di proseguire la produzione musicale (sempre sotto l'ala protettrice di DJ Sammy) e incide svariati album e singoli, che ottengono un buon successo in Germania."}
{"id": "1482780", "revid": "119991", "url": "https://it.wikipedia.org/wiki?curid=1482780", "title": "Rocca aldobrandesca (Montemassi)", "text": ""}
{"id": "1482781", "revid": "1226", "url": "https://it.wikipedia.org/wiki?curid=1482781", "title": "Boutique hotels", "text": ""}
{"id": "1482787", "revid": "76963", "url": "https://it.wikipedia.org/wiki?curid=1482787", "title": "James Macpherson", "text": "Giovinezza.\nMacpherson nacque a Ruthven, nella parrocchia di Kingussie, Badenoch, Inverness-shire, Highland. Nel 1753, entra al King's College, Aberdeen, due anni dopo al Marischal College. Quindi passa un anno ad Edimburgo, ma si ignora se vi abbia studiato all'universit\u00e0. Afferma di aver scritto pi\u00f9 di 4.000 versi da studente, ma solo una piccola parte \u00e8 stata pubblicata, in particolare \"The Highlander\" (1758), opera che si dice l'autore abbia tentato successivamente di far scomparire.\nRaccolta di poesie gaelico-scozzesi.\nUscito dall'universit\u00e0, rientra a Ruthven per insegnare a scuola. A Moffat incontra John Home, l'autore di \"Douglas\", per il quale recitava a memoria alcuni versi in gaelico. Questi gli mostra anche manoscritti di poesia gaelica, che si presume abbia raccolto sulle montagne e nelle isole, e, incoraggiato da Home e da altri, traduce molti frammenti, che sono pubblicati ad Edimburgo nel 1760 in \"Fragments of Ancient Poetry collected in the Highlands of Scotland\". Il dott. Hugh Blair, che fu un fermo credente dell'autenticit\u00e0 di queste poesie, si adoper\u00f2 per permettere a Macpherson di proseguire le sue ricerche.\nDurante l'autunno, visita l'ovest della contea di Inverness, le isole di Skye, North Uist, South Uist e Benbecula. Ottiene cos\u00ec vari manoscritti che traduce con l'assistenza del capitano Morrison e del reverendo A. Gallie. Pi\u00f9 tardi, nello stesso anno, fa una spedizione verso l'isola di Mull, Argyll, dove ottiene altri manoscritti.\n\"Ossian\".\nNel 1761, annuncia la scoperta di un'epopea sul tema di Fingal (legato nella mitologia irlandese al personaggio di Fionn mac Cumhaill) scritta da Ossian (basato sul figlio di Fionn, Ois\u00edn), e, in dicembre, pubblica \"Fingal\", un antico poema epico in sei libri, come pure molte altre poesie composte da Ossian, il figlio di Fingal, traducendo dalla lingua gaelica, scritto in una prosa dai ritmi musicali di cui aveva gi\u00e0 fatto uso nel volume precedente. \"Temora\" segue nel 1763, ed un'edizione completa dei lavori di Ossian sembra nel 1765. Il nome di Fingal, o Fionnghall significa \"lo straniero bianco\",; si \u00e8 suggerito che il nome di Fingal sarebbe un derivato del nome che, in vecchio gaelico, rimanda a Finn).\nL'autenticit\u00e0 di queste presunte traduzioni di opere di un bardo del III secolo \u00e8 stata immediatamente messa in dubbio in Inghilterra, ed il dott. Samuel Johnson, dopo molte indagini locali, afferma (\"A Journey to the Western Islands of Scotland\" - 1775), che Macpherson ha trovato frammenti di vecchie poesie e storie, che ha organizzato in una raccolta di sua composizione. Macpherson non ha mai mostrato gli originali, che si \u00e8 rifiutato di pubblicare a causa della spesa. I ricercatori moderni tendono a confermare le affermazioni di Johnson.\nUltimi lavori.\nContinua a scrivere diversi lavori storici; i pi\u00f9 importanti furono \"Original Papers, containing the Secret History of Great Britain from the Restoration to the Accession of the House of Hanover\" e \"Extracts from the Life of James II\" (1775). Riceve un salario per difendere la politica del governo di Lord North. Entra alla Camera dei Comuni nel 1780, come Deputato di Camelford, e vi partecipa fino alla sua morte. Nei suoi ultimi anni, compera una tenuta, alla quale d\u00e0 il nome di \"Belville\", nella sua contea natale di Inverness, dove muore nel 1796."}
{"id": "1482796", "revid": "33689", "url": "https://it.wikipedia.org/wiki?curid=1482796", "title": "Dionisio Trace", "text": "Biografia.\nDionisio era alessandrino di origine e fu detto trace solo perch\u00e9 il nome del padre era ritenuto di origine trace. A ventidue anni divenne allievo di Aristarco di Samotracia ad Alessandria d'Egitto\nLa persecuzione degli intellettuali scatenata da Tolomeo VIII lo costrinse ad abbandonare l'Egitto e, nel 144 a.C. o nel 143 a.C., si trasfer\u00ec a Rodi. L'isola aveva una lunga tradizione di studi filosofici e di retorica e Dionisio vi trapiant\u00f2 anche la scuola filologica e grammaticale alessandrina: resta testimonianza della sua attivit\u00e0 di docente la ricostruzione, ad uso didattico, della coppa di Nestore in argento, realizzata grazie a una colletta tra gli allievi.\nOpere.\nDelle sue numerose opere, tranne la \"Techne grammatike\", ci restano solo titoli e frammenti.\nScrisse di questioni filologiche (\u03b3\u03c1\u03b1\u03bc\u03bc\u03b1\u03c4\u03b9\u03ba\u03ac), commentari (\u1f51\u03c0\u03bf\u03bc\u03bd\u03ae\u03bc\u03b1\u03c4\u03b1) e trattati (\u03c3\u03c5\u03bd\u03c4\u03b1\u03b3\u03bc\u03b1\u03c4\u03b9\u03ba\u03ac). Riguardo all'ultimo genere, scrisse una monografia criticando le interpretazioni omeriche di Cratete di Mallo. Dagli scoli conservati dalle opere critiche di Aristonico e Didimo risulta come fosse decisamente indipendente nei suoi giudizi testuali sul corpus omerico, poich\u00e9 contraddice spesso le letture note del suo maestro. \nTra le sue opere, inoltre, il \u03a0\u03b5\u03c1\u1f76 \u03c0\u03bf\u03c3\u03bf\u03c4\u03ae\u03c4\u03c9\u03bd (Sulle quantit\u00e0) e un libro di \"Meletai\" (\"Esercitazioni\")."}
{"id": "1482799", "revid": "23", "url": "https://it.wikipedia.org/wiki?curid=1482799", "title": "Ford RS 200", "text": ""}
{"id": "1482803", "revid": "1993636", "url": "https://it.wikipedia.org/wiki?curid=1482803", "title": "Trattato di Costantinopoli (1832)", "text": "Il trattato di Costantinopoli (1832), sottoscritto il 21 luglio 1832 dai plenipotenziari del Regno Unito di Gran Bretagna e Irlanda, Regno di Francia, Impero russo ed Impero ottomano, sanc\u00ec la conclusione della decennale guerra di indipendenza secondo i termini imposti da Londra, Parigi e San Pietroburgo alla convenzione di Londra del precedente 7 maggio.\nContesto.\nLa liberazione della Grecia.\nNel 1821 aveva avuto inizio la guerra d'indipendenza greca. Dopo alterne vicende, il 20 ottobre 1827 essa ebbe una decisiva svolta con la distruzione della flotta turco-egiziana alla battaglia di Navarino e la successiva spedizione di Morea anglo-francese, che aveva costretto al ritiro il corpo di spedizione egiziano di Ibr\u0101h\u012bm Pasci\u00e0, e poi sloggiato le scarse guarnigioni turche\nNel frattempo Mahmud II, Sultano di Costantinopoli, era totalmente impegnato a contrastare la parallela invasione russa. Questa venne terminata il 14 settembre 1829, con la pace di Adrianopoli: fra le molte clausole, la Porta accettava la creazione di uno stato Greco, retto da un principe ereditario, ma formalmente nominato dal Sultano e tenuto a pagare un tributo annuo alla Porta.\nLa incerta situazione politica greca.\nNegli anni successivi l'attenzione delle grandi potenze venne distratta dagli avvenimenti che incalzavano in Belgio. Mentre in Grecia, ormai libera da truppe turche, il 9 ottobre 1831, il presidente Capodistria sino al 1822 venne assassinato. Ne segu\u00ec una guerra civile. Nella confusione generale, nel 1830 aveva rinunciato al trono di Grecia il primo sovrano designato dalle potenze: Leopoldo di Sassonia-Coburgo (che, di l\u00ec a poco, sarebbe divenuto il primo sovrano del Belgio).\nLa ripresa delle trattative di pace.\nLe circostanze consentivano, quindi, un nuovo intervento delle grandi potenze. Il quale poteva ora essere giustificato senza forzare la mano al debolissimo governo greco.\nLa convenzione di Londra.\nIl 7 maggio 1832, i plenipotenziari britannico, francese, russo e bavarese sottoscrissero la convenzione di Londra: la Grecia sarebbe stata istituita in monarchia indipendente, sotto la guida del diciassettenne principe Ottone di Wittelsbach, rampollo della casa reale di Baviera. La successione sarebbe stata ereditaria. In nessun caso le due corone sarebbero state riunite. Il confine veniva stabilito alla linea Arta-Volo; la Baviera present\u00f2 una 'nota segreta' che proponeva un compromesso su Creta, ma non ebbe successo. \nVeniva emesso un 'prestito greco' per 2,4 milioni di sterline. La Porta veniva indennizzata con 40 milioni di piastre.\nIl trattato di Costantinopoli.\nRestava da ottenere soltanto il, peraltro indispensabile, consenso della Porta. La quale, sinora, aveva rifiutato ogni passo, non avendo inviato alcun delegato alla conferenza di Poros. \nAll'uopo vennero incaricati gli ambasciatori anglo-franco-russi a Costantinopoli. \nIl successo della missione non era scontato, dato che, sino a quel momento, il sultano Mahmud II era legato esclusivamente ai, a lui pi\u00f9 favorevoli, termini del trattato di Adrianopoli (1829). \nLa situazione del sultano, tuttavia, era, se possibile ancora peggiorata, a causa della invasione della Siria e dell'Anatolia, iniziata nel novembre 1831 dal \"wali\" d'Egitto, Mehmet Ali. Accadde cos\u00ec che Mahmud II richiedesse una qualche forma di protezione alle potenze vincitrici, per lo meno a protezione della Anatolia. Tale promessa venne effettivamente concessa dal rappresentante britannico Canning e, il 21 giugno 1832, il Sultano accett\u00f2, infine, la convenzione.\nIl trattato di Costantinopoli venne sottoscritto il 21 luglio 1832.\nL'inizio dell'indipendenza greca.\nSegu\u00ec un nuovo \"protocollo di Londra\", del 3 febbraio 1833, che fissava i confini sulla linea Arto-Volo e chiudeva, definitivamente, la guerra d'indipendenza greca.\nContemporaneamente sbarcava a Nauplia, la capitale del neonato stato, il nuovo sovrano, Ottone, con 5'000 soldati Bavaresi."}
{"id": "1482805", "revid": "767487", "url": "https://it.wikipedia.org/wiki?curid=1482805", "title": "Campana dello Zar", "text": " \nLa campana dello Zar \u00e8 un'enorme campana in mostra al Cremlino. \u00c8 la pi\u00f9 grande campana esistente: venne commissionata dalla sovrana Anna, nipote di Pietro il Grande. \nPesa 216 tonnellate, con un'altezza di 6,14\u00a0m e un diametro di 6,6\u00a0m. \u00c8 stata ricavata dal bronzo fuso ad opera di Ivan Motorin e del figlio Michail nel periodo 1733-1735. Ornamenti, disegni e iscrizioni sono di V. Kobelev, P. Galkin, P. Kokhtev, P. Serebrjakov e P. Lukovnikov. La campana non ha mai suonato: durante un incendio scoppiato nel 1737, un grosso pezzo di 11,5 tonnellate si stacc\u00f2 mentre era ancora nella fossa di colata. Nel 1836, la campana dello Zar e il pezzo staccato furono posti su una base vicino al campanile di Ivan il Grande nel Cremlino di Mosca, accanto allo Zar-pu\u0161ka."}
{"id": "1482809", "revid": "110157", "url": "https://it.wikipedia.org/wiki?curid=1482809", "title": "Distretto di Ventanilla", "text": "Il distretto di Ventanilla \u00e8 un distretto del Per\u00f9 che appartiene geograficamente e politicamente alla provincia costituzionale di Callao di Callao. \u00c8 ubicato a nord della capitale peruviana. Fu fondato il 28 gennaio del 1969 con capoluogo Ventanilla. Nel 2007 la popolazione totale del distretto ammontava a 277.895 abitanti, dei quali 57% donne e 43% uomini.\nAmministrazione.\nSindaco (\"alcalde\") del distretto \"\": Omar Marcos Arteaga.\nDistretti confinanti.\nIl distretto di Ventanilla confina a nord con il distretto di Santa Rosa; a sud con il distretto di Callao e il distretto di San Mart\u00edn de Porres; a est con il distretto di Puente Piedra e a ovest con il oceano Pacifico."}
{"id": "1482810", "revid": "125825802", "url": "https://it.wikipedia.org/wiki?curid=1482810", "title": "Walter Berry", "text": "Biografia.\nHa studiato canto all'Accademia di Musica di Vienna ed ha debuttato nel 1947 allo Staatsoper di Vienna. Divenuto membro stabile della compagnia nel settembre 1950 come Ba\u00dfsolo in Jeanne d'Arc au B\u00fbcher di Arthur Honegger, vi \u00e8 rimasto fino al termine della carriera nel 1996 prendendo parte a 1.214 rappresentazioni, con regolari apparizioni da ospite in altre compagnie europee. Nel novembre 1950 \u00e8 Ein Schlie\u00dfer in Tosca (opera) e in dicembre Marullo in Rigoletto, nel 1951 in febbraio Ein Reisender in Manon (Massenet), in marzo interpreta il ruolo di Originale ne L'amore delle tre melarance, in aprile Ein Bote ne Il trovatore, in maggio Ein Bauer in Der Wildsch\u00fctz di Albert Lortzing, in giugno Ein Kolporteur in Boccaccio di Franz von Supp\u00e9 (in questo ruolo \u00e8 andato in scena 52 volte fino al 1953), in novembre Die Erscheinungen neun verstorbener Meister der Tonkunst/Anton Brus von M\u00fcglitz in Palestrina (opera) e in dicembre Ein Per\u00fcckenmacher in Ariadne auf Naxos con Wilma Lipp, nel 1952 Zweiter Geharnischter/Zweiter Priester in Die Zauberfl\u00f6te e Anf\u00fchrer der Wachen in Die Entf\u00fchrung aus dem Serail, in febbraio Luther in Les contes d'Hoffmann, in maggio F\u00fcnf Kapells\u00e4nger von St. Maria Maggiore in Palestrina, in giugno Antonio ne Le nozze di Figaro diretto da Karl B\u00f6hm, Graf Dominik in Arabella (opera) con Lisa Della Casa e ha impersonato per la prima volta Papageno in Die Zauberfl\u00f6te, in quello che sarebbe poi diventato il suo ruolo distintivo (89 volte fino al 1982), in novembre Franz in Das Christelflein di Hans Pfitzner e in dicembre Brostolone in Der arme Jonathan di Karl Mill\u00f6cker, nel 1953 in gennaio Jake Wallace ne La fanciulla del West, in febbraio Zweiter Strolch in Die Kluge, in aprile Der Haushofmeister bei der Feldmarschallin/ Ein Polizeikommiss\u00e4r in Der Rosenkavalier, in giugno Josef in Wiener Blut (operetta), in ottobre Spalanzani in Les contes d'Hoffmann e Christian in Un ballo in maschera e in dicembre Mandolinenspieler in Iwan Sergejewitsch Tarassenko di Erwin Kerber, nel 1954 Armand Brissard in Der Graf von Luxemburg, Der Gerichtsdiener/Willem in Der Prozess di Gottfried von Einem, Tom/Graft Warting/Berkley in Un ballo in maschera, Figaro (con 93 rappresentazioni fino al 1982 sar\u00e0 il ruolo maggiormente rappresentato a Vienna) ne Le nozze di Figaro, Eurymachos in Penelope di Rolf Liebermann ed Achillas in Giulio Cesare (Haendel) diretto da B\u00f6hm, nel 1955 Wozzeck (47 rappresentazioni fino al 1985) diretto da B\u00f6hm, Masetto in Don Giovanni (opera) diretto da B\u00f6hm e Schaunard ne La boh\u00e8me, nel 1956 Lescaut in Manon Lescaut, Leporello (46 recite) in Don Giovanni con Birgit Nilsson ed Escamillo in Carmen (opera) con Christa Ludwig, nel 1957 Lindorf/Copp\u00e9lius/Miracle/Dapertutto in Les Contes d'Hoffmann, Don Fernando in Fidelio con Wolfgang Windgassen, nel 1958 Baron Scarpia in Tosca con Renata Tebaldi, nel 1959 Alfio in Cavalleria rusticana (opera) e Dandini ne La Cenerentola con la Ludwig, nel 1960 Guglielmo in Cos\u00ec fan tutte (43 recite), Wladimir F\u00fcrst Galizky ne Il principe Igor' con la Ludwig, Colline ne La boh\u00e8me, Olivier in Capriccio (Strauss) con Elisabeth Schwarzkopf diretto da B\u00f6hm, Vier Ritter des K\u00f6nigs/Dritter Versucher in Assassinio nella cattedrale (opera) con la Ludwig diretto da Herbert von Karajan e Ein anderer Bote in Oedipus der Tyrann di Carl Orff, Jochanaan in Salom\u00e8 (opera) e Dr. Falke in Die Fledermaus diretto da von Karajan, nel 1961 Klingsor in Parsifal (opera) con la Ludwig diretto da Karajan, nel 1962 Don Pizarro in Fidelio con Jon Vickers, la Ludwig, Gundula Janowitz diretto da Karajan, nel 1964 Barak, der F\u00e4rber in Die Frau ohne Schatten con Leonie Rysanek, Lucia Popp, Fritz Wunderlich e la Ludwig diretto da Karajan e Giovanni Morone in Palestrina con la Ludwig, nel 1965 Amonasro in Aida con la Ludwig diretto da B\u00f6hm e Friedrich von Telramund in Lohengrin (opera) con la Ludwig diretto da B\u00f6hm, nel 1968 Der Baron Ochs auf Lerchenau in Der Rosenkavalier con la Ludwig, Gwyneth Jones e Reri Grist diretto da Leonard Bernstein, nel 1970 Der Musiklehrer (81 rappresentazioni fino al 1995) in Ariadne auf Naxos, nel 1976 Miller in Luisa Miller, nel 1978 Orest in Elettra (Strauss), nel 1979 Gianni Schicchi, nel 1981 Don Alfonso in Cos\u00ec fan tutte con Edda Moser, nel 1983 Sir John Falstaff (Verdi) con Giorgio Zancanaro e la Ludwig diretto da Lorin Maazel, nel 1984 Sprecher in Die Zauberfl\u00f6te con Edita Gruberov\u00e1, nel 1986 Alberich ne Il crepuscolo degli dei con la Ludwig, nel 1987 Gef\u00e4ngnisdirektor Frank in Die Fledermaus con Helga Dernesch e Fritz Kothner in Die Meistersinger von N\u00fcrnberg, nel 1990 Wesener in Die Soldaten di Bernd Alois Zimmermann, nel 1992 La Roche in Capriccio e nel 1993 Graf Waldner in Arabella.\nAltro ruolo distintivo \u00e8 stato Barbabl\u00f9 ne \"Il castello di Barbabl\u00f9\" di B\u00e9la Bart\u00f3k.\nAl Festival di Salisburgo nel 1953 \u00e8 Franz/Der Kanzleidirektor in Der Prozess di Gottfried von Einem diretto da B\u00f6hm, Masetto in Don Giovanni con Cesare Siepi e la Schwarzkopf diretto da Wilhelm Furtw\u00e4ngler e canta nel concerto nel Mozarteum con la Messa in do maggiore (Beethoven), nel 1954 \u00e8 Eurymachos in Penelope di Liebermann diretto da George Szell, Ein Per\u00fcckenmacher in Ariadne auf Naxos diretto da B\u00f6hm, nel 1955 Anton Brus von M\u00fcglitz in Palestrina e Der Tiger in Irische Legende di Werner Egk diretto da Szell, nel 1956 Papageno in Die Zauberfl\u00f6te con la Ludwig diretto da Georg Solti, nel 1957 Poquelin in Die Schule der Frauen (Liebermann) con la Ludwig diretto da Szell e Zweiter Gefangener in Fidelio diretto da Karajan, nel 1959 Graf Freiherr von Falkenberg in Julietta di Bohuslav Martin\u016f e canta in Das Buch mit sieben Siegeln Oratorio di Franz Schmidt, nel 1960 canta nel Requiem (Mozart) e nel Te Deum di Anton Bruckner con Leontyne Price e Wunderlich diretto da Karajan, nel 1961 canta nella Messa in Si minore con la Price e la Ludwig diretto da Karajan e tiene un recital con la Ludwig (allora sua moglie), nel 1962 Agamemnon in Ifigenia in Aulide (Gluck) con la Ludwig diretto da B\u00f6hm e canta nella Sinfonia n. 9 (Beethoven) con la Ludwig, nel 1963 Figaro ne Le nozze di Figaro con Dietrich Fischer-Dieskau diretto da Maazel, nel 1965 e nel 1967 tiene un recital, nel 1966 un recital con la moglie, nel 1969 un recital e Don Alfonso in Cos\u00ec fan tutte con Rosalind Elias e Teresa Stratas diretto da Seiji Ozawa, nel 1970 canta nella Musica funebre massonica in Do minore K 477, nel 1972 \u00e8 Wozzeck con Anja Silja diretto da B\u00f6hm, nel 1974 Barak, the Dyer in Die Frau ohne Schatten con la Ludwig diretto da B\u00f6hm e canta nel Liebeslieder-Walzer di Johannes Brahms e Spanisches Liederspiel di Robert Schumann con Edith Mathis, nel 1975 tiene un recital, nel 1978 Bluebeard in Bluebeard's Castle di B\u00e9la Bart\u00f3k, nel 1979, 1981 e 1983 tiene un recital, nel 1980 \u00e8 Sprecher in Die Zauberfl\u00f6te con Jos\u00e9 van Dam diretto da James Levine, nel 1984 tiene un concerto con musiche di Franz Schubert, nel 1985 \u00e8 Saul di Georg Friedrich H\u00e4ndel e nel 1988 Don Magnifico ne La Cenerentola con William Matteuzzi diretto da Riccardo Chailly.\nNel 1954 \u00e8 Masetto in Don Giovanni con la Della Casa al Grand Th\u00e9\u00e2tre di Ginevra.\nAll'Opera di Chicago nel 1957 \u00e8 Figaro ne Le nozze di Figaro con Anna Moffo, Giulietta Simionato e Tito Gobbi diretto da Solti, nel 1959 \u00e8 Guglielmo in Cos\u00ec fan tutte con Fernando Corena, la Schwarzkopf e la Ludwig, nel 1961 Leporello in Don Giovanni e Don Fernando in Fidelio con la Nilsson, nel 1970 \u00e8 Baron Ochs auf Lerchenau in Der Rosenkavalier con la Ludwig ed Ottavio Garaventa e nel 1975 Don Pizarro in Fidelio con la Jones.\nNel 1963 \u00e8 Don Pizarro nella ripresa nel Nationaltheater (Monaco di Baviera) di \"Fidelio\" diretto da von Karajan con la Ludwig ed Hermann Prey.\n\u00c8 stato protagonista di numerose memorabili apparizioni al Metropolitan Opera di New York negli anni '60 e '70 debuttando nell'ottobre 1966 nel ruolo di Barak (\"Die Frau ohne Schatten\") con Leonie Rysanek e la Ludwig diretto da B\u00f6hm, e poi in dicembre Friedrich di Telramund (\"Lohengrin\") con la Ludwig e Sherrill Milnes diretto da B\u00f6hm, nel 1967 Wotan (\"La Valchiria\") con la Nilsson, Vickers, la Janowitz e la Ludwig diretto da von Karajan, nel 1969 il Barone Ochs (\"Il cavaliere della rosa\") con la Ludwig, la Rysanek, la Grist e la Elias diretto da B\u00f6hm, nel 1970 Speaker in Die Zauberfl\u00f6te con la Moser, il Maestro di Musica (\"Arianna a Nasso\") diretto da B\u00f6hm e Don Pizarro (\"Fidelio\") diretto da B\u00f6hm, nel 1971 Don Alfonso (\"Cos\u00ec fan tutte\") e nel 1974 Leporello (\"Don Giovanni\") con Leontyne Price e la Stratas diretto da Levine. Ha cantato per l'ultima volta nei panni di Frank in Die Fledermaus con Siegfried Jerusalem e la Dernesch l'8 febbraio 1991 prendendo parte a 94 rappresentazioni al Met.\nAl Teatro alla Scala di Milano nel 1974 \u00e8 Don Pizarro in Fidelio nella serata d'inaugurazione della stagione d'opera con Leonie Rysanek diretto da B\u00f6hm.\nAl Royal Opera House di Londra nel 1976 \u00e8 Barak in Die Frau ohne Schatten con Heather Harper e la Dernesch diretto da Solti e nel 1986 Count Theodor Waldner in Arabella diretto da Bernard Haitink ed Alfonso in Cos\u00ec fan tutte con John Aler, Karita Mattila ed Anne Sofie von Otter.\nAl San Francisco Opera nel 1976 \u00e8 Barak in Die Frau ohne Schatten diretto da B\u00f6hm, nel 1978 Baron Ochs von Lerchenau in Der Rosenkavalier e Leporello in Don Giovanni, nel 1983 The Music Master in Ariadne auf Naxos con Kathleen Battle ed Alberich in Das Rheingold e nel 1988 Klingsor in Parsifal con Waltraud Meier.\n\u00c8 stato anche un celebre interprete di lieder (soprattutto dei conterranei Schubert e Mahler) e di lavori corali come voce solista. Amava inoltre cimentarsi nell'operetta, con una particolare predilezione per \"Il pipistrello\" di Johann Strauss II figurando anche nel cast, come voce cantante nel ruolo di Falke, del film britannico \"Oh... Rosalinda!!\", il cui soggetto ripropone in chiave moderna l'operetta. Ha cantato anche il ruolo di Don Magnifico nella la Cenerentola di Gioacchino Rossini al Festival di Salisburgo nel 1986 sotto la direzione di Riccardo Chailly per la prima e unica volta.\nDotato di un ampio repertorio in grado di spaziare da Mozart a Berg, passando per Beethoven, Wagner, Strauss e Bart\u00f3k, fu molto apprezzato dai maggiori direttori d'orchestra: tra questi ricordiamo Otto Klemperer (che lo diresse nella \"Passione secondo Matteo\", \"Il Flauto Magico\" e \"Fidelio\"), Herbert von Karajan (\"Parsifal\", \"Tristano e Isotta\"), Leonard Bernstein (\"Il cavaliere della rosa\"), Dimitri Mitropoulos (\"Il libro dei sette sigilli\") e Karl B\u00f6hm (\"Wozzeck\").\nConsiderato uno dei migliori basso-baritoni della sua epoca, dopo una lunga carriera \u00e8 morto nel 2000, a 71 anni. Riposa nel cimitero viennese di Heiligenstadt.\nVita privata.\nDal 1957 (a Vienna) al 1971 \u00e8 stato sposato col noto mezzosoprano tedesco Christa Ludwig, con cui si \u00e8 spesso esibito in scena e dalla quale ha avuto un figlio."}
{"id": "1482814", "revid": "623860", "url": "https://it.wikipedia.org/wiki?curid=1482814", "title": "Advanced Graphics Architecture", "text": "L'AGA (acronimo dell'inglese \"Advanced Graphics Architecture\"), nome in codice \"Pandora\", \u00e8 la terza generazione (commercialmente anche l'ultima) di chipset utilizzati per la piattaforma Amiga.\nNegli Stati Uniti, l'AGA fu inizialmente chiamato \"AA\" (acronimo di \"Advanced Architecture\"). Successivamente, il nome fu cambiato in AGA per il mercato europeo, rimarcando cos\u00ec il notevole miglioramento del sottosistema grafico ed evitando allo stesso tempo problemi legati al marchio.\nIl chipset fu usato per la prima volta nel 1992 per l'Amiga 4000.\nDescrizione.\nIl chipset AGA \u00e8 in grado di visualizzare modi grafici con una profondit\u00e0 fino a 8 bit per pixel, per un totale di 256 colori nei modi grafici indicizzati e 262144 colori nel modo HAM8.\nLa tavolozza per il chipset AGA \u00e8 di 256 colori, scelti da 16.777.216 possibili (24-bit), mentre i precedenti chipset (OCS e ECS) permettevano al pi\u00f9 32 colori su 4096. Rispetto all'ECS, l'AGA poteva accedere alla memoria in modalit\u00e0 fast-page a 32 bit, ottenendo cos\u00ec una banda sufficiente per i modi grafici a 8 bitplane e gli sprite.\nIl chipset AGA rappresent\u00f2 comunque un'evoluzione minima, essendo privo di molte delle caratteristiche che l'avrebbero reso competitivo con altri chipset di quel periodo. Se si esclude l'accesso in memoria a 32 bit, il chipset AGA opera internamente a 16 bit, compresi il copper ed il blitter. Inoltre, la mancanza di un modo grafico chunky rallentava le operazioni grafiche poco adattabili ai modi cosiddetti planari. In pratica, i modi AGA erano troppo lenti per tutto ci\u00f2 che andasse oltre la visualizzazione di immagini statiche.\nIl chipset non consentiva i modi grafici ad altissima risoluzione senza sfarfallio: a 72 Hz, la risoluzione pi\u00f9 alta visualizzabile era di 640x480. La risoluzione di 800x600 era ottenibile solo a 60 Hz. Al contrario, le schede grafiche per PC di quel periodo potevano gi\u00e0 raggiungere risoluzioni di 1024x768 a 72 Hz, con 256 colori. Al confronto, il chipset AGA appariva inadeguato, specie in considerazione del fatto che i PC erano gi\u00e0 venduti a prezzi paragonabili a quelli di un Amiga di potenza equivalente.\nProdotti commerciali.\nL'AGA \u00e8 stato utilizzato in vari prodotti commerciali: tre home computer, tre personal computer e una console per videogiochi.\nGenerazione successiva di chipset.\nCon il chipset AGA, l'Amiga di fatto perse la leadership tecnica nell'area del multimedia. L'AGA avrebbe dovuto essere successivamente affiancato dai chipset AAA e Hombre, che per\u00f2 non videro mai la luce a causa del fallimento della Commodore."}
{"id": "1482815", "revid": "1442080", "url": "https://it.wikipedia.org/wiki?curid=1482815", "title": "Clarksfield", "text": "Clarksfield \u00e8 la prima CPU a 4 core per il settore mobile ad essere disponibile in grande quantit\u00e0 ed \u00e8 basato sulla nuova architettura Nehalem, successiva all\"'Intel Core Microarchitecture\", originariamente introdotta nel settore mobile dal core Merom nel corso del 2006 (e commercializzato come Core 2 Duo). L'arrivo sul mercato inizialmente era previsto nel corso del secondo trimestre 2009 ma successivamente, si \u00e8 saputo che Intel ha deciso di posticipare tale lancio alla seconda met\u00e0 del 2009 e tale lancio, abbinato a quello della nuova piattaforma per notebook Calpella, \u00e8 avvenuto il 23 settembre 2009.\nNome commerciale.\nCon il lancio della nuova architettura Nehalem Intel ha deciso di utilizzare dei \"differenziatori\" per distinguere i modelli destinati alle varie fasce di mercato, e di conseguenza alcuni core sono alla base di processori con differenti nomi commerciali, a seconda delle caratteristiche intrinseche di ciascun modello e quindi della fascia di mercato cui viene destinato.\nI primi prodotti basati sulla nuova architettura, e conosciuti con il nome in codice Bloomfield, sono arrivati sul mercato a fine 2008 e vengono commercializzati con il nome di Core i7 e Core i7 Extreme ma per il settore desktop. Il core Clarksfield \u00e8 disponibile anch'esso, in alcune versioni, con gli stessi nomi commerciali, sebbene sia pensato esclusivamente per l'integrazione in sistemi mobile e inoltre utilizza tutt'altro socket, oltre ad avere diverse differenze dal core Bloomfield. Sono disponibili anche alcune varianti commercializzate sotto il marchio di Core i5.\nCaratteristiche tecniche.\nProcesso produttivo.\nSi tratta quindi, come detto, di una CPU a 4 core costruita mediante processo produttivo a 45 nm ma realizzata secondo un approccio costruttivo a Die Monolitico, e non unendo 2 die dual core in un unico package, come avviene in Penryn-QC.\nA differenza di quanto avvenuto in passato in tutte le ultime generazioni di architetture Intel, in cui la cache era divisa in 2 livelli, in Clarksfield ne sono presenti 3. Ogni core ha una propria cache L1 da 64 KB (divisa a sua volta in 2 blocchi da 32 KB, per le istruzioni e per i dati, al pari di quanto avviene per la precedente architettura Core), e una propria cache L2 da 256 KB (a differenza della cache L2 da 4 o 6 MB condivisa tra tutti i core dell'architettura precedente) con associativit\u00e0 a 8 vie; a queste si aggiunge un'ulteriore cache L3 da 8 MB, associativa a 16 vie, che viene condivisa tra tutti i core e che \u00e8, tra l'altro, di tipo inclusivo.\nAl posto del tradizionale bus Quad Pumped introdotto da Intel con il primo Pentium 4 Willamette e mantenuto fino agli ultimi esponenti dell'architettura \"Core\", non viene utilizzato il nuovo Intel QuickPath Interconnect, che sarebbe in pratica analogo all'HyperTransport di AMD, e che verr\u00e0 invece implementato in altri esponenti della futura architettura Nehalem in altri settori e in altre fasce di mercato, come Bloomfield. Viene invece integrato un controller PCI Express 2.0 16x (non presente in Bloomfield) e un collegamento Direct Media Interface diretto con il southbridge responsabile della gestione delle periferiche di I/O collegate al sistema.\nSebbene non sia presente il nuovo BUS seriale, una piccola ispirazione da parte di Intel nei confronti di quanto fatto da AMD nel corso degli ultimi anni, \u00e8 stata mantenuta con l'integrazione del controller della memoria RAM di tipo Dual Channel a 64 bit (in Bloomfield \u00e8 invece a 3 canali) che supporta memorie DDR3.\nA questo punto \u00e8 utile osservare che avendo integrato il controller della memoria e la gestione del BUS PCI Express 2.0, le motherboard non devono pi\u00f9 impiegare un chipset composto, come da tradizione, da northbridge e southbridge, ma solo da quest'ultimo, dato che le funzioni del primo sono completamente integrate nella CPU.\nIl consumo \u00e8 di circa 45 W per le versioni \"lisce\" e di 55 W per la versione \"Extreme\", mentre per quanto riguarda il socket, esso \u00e8 il nuovo mPGA 989 diverso quindi dall'LGA 1156 utilizzato nel settore desktop. Inizialmente in realt\u00e0 erano state annunciate anche versioni prive del controller di memoria integrato e installabili nel Socket H (715 pin), ma nelle ultime notizie di fine 2007 queste versioni \"ridotte\" non sono pi\u00f9 state menzionate; non \u00e8 da escludere che Intel abbia deciso di integrare il controller di memoria in tutte le varianti di Clarksfield, cos\u00ec da non dover differenziarne la produzione e contenere i costi realizzativi.\nA differenza di Bloomfield, che ha una forma rettangolare, Clarksfield \u00e8 rimasto alla tradizionale forma quadrata. L'assenza del BUS QPI e la presenza del controller PCI Express invece, cambiano leggermente la struttura interna del processore rispetto a Bloomfield, e ne aumentano il numero di transistor; la nuova CPU ne integra 774 milioni (dei quali pi\u00f9 di 400 milioni compongono i 3 livelli di cache), contro i 731 milioni del processore pi\u00f9 potente.\nSfruttamento della cache di ultimo livello.\nNei processori dual core e multi core si pone il problema di come sfruttare la grande dotazione di cache L2 e come gestirne l'accesso da parte dei vari core. L'approccio a die monolitico cui si \u00e8 accennato poco sopra \u00e8 solo uno degli approcci possibili nella realizzazione, e ognuno di questi comporta pro e contro relativamente ai metodi di fruizione di questa preziosa memoria aggiuntiva. Buona parte di questi aspetti \u00e8 evidenziata nella voce Dual core (gestione della cache), in cui si fa riferimento anche ad altri processori che sfruttano i differenti approcci.\nImportanti considerazioni sul consumo dichiarato.\n\u00c8 importante sottolineare che per fare un confronto tra i consumi di queste nuove soluzioni con quelle che le hanno precedute sul mercato, \u00e8 necessario considerare che nella stima del consumo del nuovo core viene incluso anche quello legato alle funzioni che un tempo erano demandate al northbridge del chipset. Di conseguenza, il consumo sopracitato, molto simile a quello dichiarato per il predecessore di Clarksfield (in particolare Penryn-QC, la variante a 4 core di Penryn), \u00e8 in realt\u00e0 pi\u00f9 basso se confrontato con la somma tra il consumo di Penryn e quello del northbridge del chipset.\nTecnologie implementate.\nOltre alle ormai scontate istruzioni MMX, SSE, SSE2, SSE3, EM64T e XD-bit, \u00e8 stato implementato anche l'intero set di istruzioni SSE4. A fine 2007 con i primi processori a 45\u00a0nm (basati per\u00f2 su architettura \"Core\") Intel aveva gi\u00e0 iniziato l'introduzione di queste nuove istruzioni ma si era limitata a 47 istruzioni sulle 54 previste dal set SSE4 completo, e per questo motivo il produttore indicava questa prima implementazione, limitata, come SSE4.1 (dove.1 indica la prima versione); in tutti i processori basati sull'architettura Nehalem invece, verr\u00e0 integrato l'intero set delle istruzioni, indicato come SSE4.2.\nNon mancano ovviamente la tecnologia di virtualizzazione Vanderpool e quella di risparmio energetico SpeedStep, che nelle nuove CPU vanta decisi miglioramenti; grazie alla nuova tecnologia Power Gate infatti, Clarksfield \u00e8 in grado di rallentare e accelerare la frequenza di ogni core individualmente a seconda della specifica occupazione e arrivare addirittura allo \"spegnimento\" di quelle aree della CPU che risulteranno inutilizzate, forse addirittura gli interi core, riducendone il voltaggio a zero, e non limitandosi a diminuirne le richieste energetiche. A questa tecnologia se ne unisce anche un'altra esattamente duale, chiamata Intel Turbo Mode che \u00e8 in sostanza il nuovo nome della \"Intel Dynamic Acceleration\" gi\u00e0 vista nei Core 2 Duo Merom e Penryn alla base delle piattaforme Centrino Duo Santa Rosa e Centrino 2 Montevina. L'architettura Nehalem porta tale tecnologia in tutti i settori di mercato e grazie ad essa \u00e8 possibile aumentare il clock dei soli core utilizzati in modo da velocizzare l'elaborazione di quelle particolari applicazioni che non sono in grado di sfruttare adeguatamente un processore multi core. Avendo meno core attivi, consente infatti di aumentare il clock (e quindi il consumo) dei core rimanenti senza eccedere le specifiche della CPU stessa; inoltre in tali processori mobile, la tecnologia Turbo Mode sar\u00e0 ancora pi\u00f9 invasiva rispetto a quanto possibile sulle CPU desktop, dato che potr\u00e0 arrivare ad aumentare il clock anche del 75% grazie a ben 10 diversi \"step\" intermedi, eseguendo un maggior numero di controlli incrociati sulle condizioni che consentono l'aumento della frequenza.\nAnche la gestione del calore dissipato ha visto importanti miglioramenti: a differenza di quanto avveniva nei processori precedenti, che al raggiungimento di una certa temperatura abbassavano istantaneamente il proprio clock al valore pi\u00f9 basso possibile, in Clarksfield il clock viene abbassato progressivamente fino al raggiungimento della temperatura adeguata.\n\u00c8 da evidenziare l'implementazione della nuova tecnologia Simultaneous Multi-Threading, evoluzione della vecchia Hyper-Threading (ma basata su principi completamente diversi), ormai abbandonata da parte del produttore statunitense, e in grado di raddoppiare il numero di thread elaborabili dalla CPU. Dato che Clarksfield ha 4 core, \u00e8 in grado di gestire 8 thread contemporaneamente.\nControparte desktop.\nClarksfield condivide il proprio progetto con il core Lynnfield destinato all'impiego in ambito desktop, come successore del Core 2 Quad Yorkfield. Le caratteristiche tecniche sono identiche, eccettuato i consumi che in Lynnfield arrivano a 95 W, non essendo completamente ottimizzato per il risparmio energetico e dotato di clock superiori.\nChipset supportati.\nClarksfield, come Arrandale (ovvero il processore dual core destinato alla stessa fascia di mercato e che ha preso il posto del progetto Auburndale originariamente previsto), viene abbinato al chipset Ibex Peak-M (versione mobile del chipset desktop Ibex Peak) e va a costituire la nuova piattaforma Calpella, ovvero la sesta generazione della piattaforma Centrino, evoluzione diretta della piattaforma Centrino 2. Il nome commerciale di questo chipset \u00e8 PM55, che a differenza dei chipset precedenti come Cantiga, \u00e8 di tipo a singolo chip dato che le funzionalit\u00e0 svolte tradizionalmente dal northbridge sono state integrate nella CPU stessa.\nPrezzi delle varie versioni al momento del lancio.\nAl momento Intel ha presentato 3 soli modelli:\nModelli arrivati sul mercato.\nLa tabella seguente mostra i modelli di Core i5, Core i7 e Core i7 Extreme, basati su core Clarksfield, arrivati sul mercato. Molti di questi condividono caratteristiche comuni pur essendo basati su diversi core; per questo motivo, allo scopo di rendere maggiormente evidente tali affinit\u00e0 e \"alleggerire\" la visualizzazione alcune colonne mostrano un valore comune a pi\u00f9 righe. Di seguito anche una legenda dei termini (alcuni abbreviati) usati per l'intestazione delle colonne:\nNota: la tabella soprastante \u00e8 un estratto di quelle complete contenute nelle pagine del Core i5, Core i7 e Core i7 Extreme.\nIl successore.\nAl momento Intel non ha ancora annunciato alcun successore per il core Clarksfield. In ogni caso, secondo la strategia Intel, dovrebbe trattarsi di un processore appartenente alla seconda generazione di CPU basate su architettura Nehalem e prodotto a 32 nm, che al momento viene indicata mediante il nome in codice Westmere."}
{"id": "1482816", "revid": "1442080", "url": "https://it.wikipedia.org/wiki?curid=1482816", "title": "Lynnfield (microprocessore)", "text": "Lynnfield \u00e8 il successore del processore Intel Core 2 Quad basato sul core Yorkfield e dedicato al settore desktop. \u00c8 basato sull'architettura Nehalem, successiva all'Intel Core Microarchitecture, originariamente introdotta nel settore desktop dal core Conroe nel corso del 2006 (e commercializzato come Core 2 Duo). L'arrivo sul mercato inizialmente era previsto nel corso del primo trimestre 2009 ma successivamente, nel corso del mese di settembre 2008, si \u00e8 saputo che Intel aveva deciso di posticipare tale lancio alla seconda met\u00e0 del 2009, e tale lancio \u00e8 poi effettivamente avvenuto l'8 settembre.\nNome commerciale.\nCon il lancio della nuova architettura Nehalem Intel ha deciso di utilizzare dei \"differenziatori\" per distinguere i modelli destinati alle varie fasce di mercato, e di conseguenza alcuni core sono alla base di processori con differenti nomi commerciali, a seconda delle caratteristiche intrinseche di ciascun modello e quindi della fascia di mercato cui viene destinato.\nI primi prodotti basati sulla nuova architettura, e conosciuti con il nome in codice Bloomfield, sono arrivati sul mercato a fine 2008, vengono commercializzati con il nome di Core i7 e Core i7 Extreme, e sono pensati per la fascia alta del mercato desktop. Il core Lynnfield \u00e8 disponibile anch'esso, in alcune versioni, come Core i7 ma utilizza tutt'altro socket, oltre ad avere diverse differenze dal core Bloomfield. Sono disponibili anche alcune varianti commercializzate sotto il marchio di Core i5.\nCaratteristiche tecniche.\nProcesso produttivo.\nSi tratta ancora di una CPU a 4 core costruita mediante processo produttivo a 45 nm ma realizzata secondo un approccio costruttivo a Die Monolitico, e non unendo 2 die dual core in un unico package, come avviene in Yorkfield.\nA differenza di quanto avvenuto in passato in tutte le ultime generazioni di architetture Intel, in cui la cache era divisa in 2 livelli, in Lynnfield ne sono presenti 3. Ogni core ha una propria cache L1 da 64 KB (divisa a sua volta in 2 blocchi da 32 KB, per le istruzioni e per i dati, al pari di quanto avviene per la precedente architettura Core), e una propria cache L2 da 256 KB (a differenza della cache L2 da 4 o 6 MB condivisa tra tutti i core dell'architettura precedente) con associativit\u00e0 a 8 vie; a queste si aggiunge un'ulteriore cache L3 da 8 MB, associativa a 16 vie, che viene condivisa tra tutti i core e che \u00e8, tra l'altro, di tipo inclusivo.\nAl posto del tradizionale bus Quad Pumped introdotto da Intel con il primo Pentium 4 Willamette e mantenuto fino agli ultimi esponenti dell'architettura \"Core\", non viene utilizzato il nuovo Intel QuickPath Interconnect (QPI), che sarebbe in pratica analogo all'HyperTransport di AMD, e che \u00e8 invece implementato nella controparte \"Extreme\" dedicata alla fascia alta del mercato desktop, Bloomfield. Viene invece integrato un controller PCI Express 2.0 16x (non presente in Bloomfield) e un collegamento Direct Media Interface diretto con il southbridge responsabile della gestione delle periferiche di I/O collegate al sistema.\nSebbene non sia presente il nuovo BUS seriale, una piccola ispirazione da parte di Intel nei confronti di quanto fatto da AMD nel corso degli ultimi anni, \u00e8 stata mantenuta con l'integrazione del controller della memoria RAM di tipo Dual Channel a 64 bit (in Bloomfield \u00e8 invece a 3 canali) che supporta memorie DDR3.\nA questo punto \u00e8 utile osservare che avendo integrato il controller della memoria e la gestione del BUS PCI Express 2.0, le motherboard non devono pi\u00f9 impiegare un chipset composto, come da tradizione, da northbridge e southbridge, ma solo da quest'ultimo, dato che le funzioni del primo sono completamente integrate nella CPU.\nIl consumo \u00e8 di circa 95 W, mentre per quanto riguarda il socket, esso \u00e8 il nuovo LGA 1156 (che ha sostituito l'LGA 1160 nei piani di Intel). Inizialmente in realt\u00e0 erano state annunciate anche versioni prive del controller di memoria integrato e installabili nel Socket H (715 pin), ma nelle ultime notizie di fine 2007 queste versioni \"ridotte\" non sono pi\u00f9 state menzionate; non \u00e8 da escludere che Intel abbia deciso di integrare il controller di memoria in tutte le varianti di Lynnfield, cos\u00ec da non dover differenziarne la produzione e contenere i costi realizzativi.\nSe si confronta una CPU Lynnfield con una basata sulla precedente architettura \"Core\" si nota come le dimensioni \"fisiche\" del package siano le stesse, ma ovviamente il cambio di socket e alcuni incavi laterali ne impediscono la reciproca sostituzione all'interno della stessa piattaforma. A differenza di Bloomfield, che ha una forma rettangolare, Lynnfield \u00e8 rimasto alla tradizionale forma quadrata. L'assenza del BUS QPI e la presenza del controller PCI Express invece, cambiano leggermente la struttura interna del processore rispetto a Bloomfield, e ne aumentano il numero di transistor; la nuova CPU ne integra 774 milioni (dei quali pi\u00f9 di 400 milioni compongono i 3 livelli di cache), contro i 731 milioni del processore pi\u00f9 potente e di conseguenza, anche la superficie totale cambia, 296\u00a0mm\u00b2 per Lynnfield contro 263\u00a0mm\u00b2 per Bloomfield.\nSfruttamento della cache di ultimo livello.\nNei processori dual core e multi core si pone il problema di come sfruttare la grande dotazione di cache L2 e come gestirne l'accesso da parte dei vari core. L'approccio a die monolitico cui si \u00e8 accennato poco sopra \u00e8 solo uno degli approcci possibili nella realizzazione, e ognuno di questi comporta pro e contro relativamente ai metodi di fruizione di questa preziosa memoria aggiuntiva. Buona parte di questi aspetti \u00e8 evidenziata nella voce Dual core (gestione della cache), in cui si fa riferimento anche ad altri processori che sfruttano i differenti approcci.\nImportanti considerazioni sul consumo dichiarato.\n\u00c8 importante sottolineare che per fare un confronto tra i consumi di queste nuove soluzioni con quelle che le hanno precedute sul mercato, \u00e8 necessario considerare che nella stima del consumo del nuovo core viene incluso anche quello legato alle funzioni che un tempo erano demandate al northbridge del chipset. Di conseguenza, il consumo sopracitato, molto simile a quello dichiarato per il predecessore di Lynnfield, \u00e8 in realt\u00e0 pi\u00f9 basso se confrontato con la somma tra il consumo di Yorkfield e quello del northbridge del chipset.\nTecnologie implementate.\nOltre alle ormai scontate istruzioni MMX, SSE, SSE2, SSE3, EM64T e XD-bit, \u00e8 stato implementato anche l'intero set di istruzioni SSE4. A fine 2007 con i primi processori a 45\u00a0nm (basati per\u00f2 su architettura \"Core\") Intel aveva gi\u00e0 iniziato l'introduzione di queste nuove istruzioni ma si era limitata a 47 istruzioni sulle 54 previste dal set SSE4 completo, e per questo motivo il produttore indicava questa prima implementazione, limitata, come SSE4.1 (dove .1 indica la prima versione); in tutti i processori basati sull'architettura Nehalem invece, verr\u00e0 integrato l'intero set delle istruzioni, indicato come SSE4.2.\nNon mancano ovviamente la tecnologia di virtualizzazione Vanderpool e quella di risparmio energetico SpeedStep, che nelle nuove CPU vanta decisi miglioramenti; grazie alla nuova tecnologia Power Gate infatti, Lynnfield \u00e8 in grado di rallentare e accelerare la frequenza di ogni core individualmente a seconda della specifica occupazione e arrivare addirittura allo \"spegnimento\" di quelle aree della CPU che risulteranno inutilizzate, forse addirittura gli interi core, riducendone la tensione a zero, e non limitandosi a diminuirne le richieste energetiche. A questa tecnologia se ne unisce anche un'altra esattamente duale, chiamata Intel Turbo Mode che \u00e8 in sostanza il nuovo nome della Intel Dynamic Acceleration gi\u00e0 vista nei Core 2 Duo Merom e Penryn alla base delle piattaforme Centrino Duo Santa Rosa e Centrino 2 Montevina. L'architettura Nehalem porta tale tecnologia in tutti i settori di mercato e grazie ad essa \u00e8 possibile aumentare il clock dei soli core utilizzati in modo da velocizzare l'elaborazione di quelle particolari applicazioni che non sono in grado di sfruttare adeguatamente un processore multi core. Avendo meno core attivi, consente infatti di aumentare il clock (e quindi il consumo) dei core rimanenti senza eccedere le specifiche della CPU stessa.\nAnche la gestione del calore dissipato ha visto importanti miglioramenti: a differenza di quanto avveniva nei processori precedenti, che al raggiungimento di una certa temperatura abbassavano istantaneamente il proprio clock al valore pi\u00f9 basso possibile, in Lynnfield il clock viene abbassato progressivamente fino al raggiungimento della temperatura adeguata.\n\u00c8 da evidenziare l'implementazione della nuova tecnologia Simultaneous Multi-Threading, evoluzione della vecchia Hyper-Threading (ma basata su principi completamente diversi), ormai abbandonata da parte del produttore statunitense, e in grado di raddoppiare il numero di thread elaborabili dalla CPU. Dato che Lynnfield ha 4 core, \u00e8 in grado di gestire 8 thread contemporaneamente.\nDiverso intervento della Tecnologia Turbo Mode in Core i5 e Core i7.\nLa tecnologia Turbo Mode \u00e8 stata integrata sia nelle CPU marchiate Core i5, sia in quelle Core i7, ma con alcune differenze di base. Nelle versioni pi\u00f9 economiche, Core i5, essa opera su 4 livelli differenti di clock a seconda del numero di core utilizzati, mentre nelle versioni superiori essa agisce su 5 livelli differenti di frequenza; ogni livello \u00e8 pari a 133\u00a0MHz ovvero la velocit\u00e0 del BUS interno del processore. Di seguito vengono riportati i differenti livelli a seconda della serie di CPU:\nVersione \"Extreme\": non \u00e8 basata su Lynnfield ma su Bloomfield.\nAl momento \u00e8 previsto che Lynnfield sia limitato alla fascia media del mercato desktop, mentre per le fasce superiori, allontanandosi da quanto fatto finora, Intel offre gi\u00e0 da quasi un anno agli utenti pi\u00f9 esigenti un processore interamente dedicato, Bloomfield, derivato direttamente dall'esperienza in ambito server degli Xeon DP (Bloomfield \u00e8 infatti molto simile allo Xeon DP Gainestown a parte il mancato supporto a configurazioni biprocessore). L'utilizzo dello stesso socket utilizzato nel settore server comporta una separazione netta tra i settori di mercato, aumentando di conseguenza i prezzi per gli utenti finali dato che la componentistica alla base dei sistemi basati su Bloomfield deriva necessariamente dal settore server; inoltre, tale scelta progettuale costringe gli utenti di fascia pi\u00f9 alta all'utilizzo di una motherboard diversa (cambia il socket e i canali della RAM) per poter impiegare una CPU di fascia alta.\nControparte mobile.\nLynnfield condivide il proprio progetto con il core Clarksfield destinato all'impiego in ambito mobile, come successore del Core 2 Duo Penryn nei sistemi Centrino 2. Le caratteristiche tecniche sono identiche, eccettuato i consumi che in Clarksfield scendono a 45/55 W.\nChipset supportati.\nLynnfield, come Arrandale (ovvero il processore dual core destinato alla stessa fascia di mercato e che ha preso il posto del progetto Havendale originariamente previsto), viene abbinato al chipset Ibex Peak e va a costituire la nuova piattaforma Piketon (Havendale invece far\u00e0 parte della piattaforma Kings Creek). Il nome commerciale di questo chipset \u00e8 P55, che a differenza del chipset Tylersburg che viene utilizzato gi\u00e0 dalla fine del 2008 in abbinamento al processore Bloomfield e commercializzato nella variante X58, \u00e8 di tipo a singolo chip dato che le funzionalit\u00e0 svolte tradizionalmente dal northbridge sono state integrate nella CPU stessa.\nConfronto tra Lynnfield e Yorkfield.\nSe si mettono a confronto le prestazioni del Core i7 860 (2,8\u00a0GHz per un costo a listino di 285 $) con quelle del Core 2 Quad Q9550 (2,83\u00a0GHz per un costo a listino di 266 $) si nota come la nuova CPU a parit\u00e0 di numero di core, clock e prezzo, sia in grado di fornire prestazioni superiori mediamente del 27,5% con punte del 50% in quelle applicazioni che beneficiano direttamente della presenza della tecnologia SMT, ovvero quelle multimediali che per loro natura sono altamente multi thread.\nSe si mette invece a confronto il Core i5 750 (2,66\u00a0GHz per un costo a listino di 198 $) con il Core 2 Quad Q9400 (2,66\u00a0GHz per un costo a listino di 183 $), entrambi sprovvisti della tecnologia SMT, il vantaggio della nuova soluzione \u00e8 mediamente del 21% con punte per le applicazioni che beneficiano della presenza del controller della memoria integrato.\nAnche il confronto diretto tra i Core i7 e i Core i5, la cui maggiore differenza \u00e8 la presenza nei primi della tecnologia SMT, delinea un chiaro vantaggio delle soluzioni pi\u00f9 potenti: a parit\u00e0 di clock si hanno incrementi medi del 15%.\nPrezzi delle varie versioni al momento del lancio.\nCome detto, Lynnfield viene commercializzato sia come Core i5 che come Core i7; di seguito i modelli presentati l'8 settembre 2009:\nModelli ancora attesi sul mercato.\nNel primo trimestre del 2010 inoltre, sono attesi 2 ulteriori modelli dal consumo pi\u00f9 contenuto secondo la stessa filosofia utilizzata in precedenza anche per alcuni specifici modelli di Core 2 Quad Yorkfield:\nLynnfield anche sui server monoprocessore.\nAl pari di quanto fatto anche con il core Bloomfield (e i suoi predecessori), Intel continua ad utilizzare il core pensato per l'ambito desktop, in questo caso Lynnfield, anche nel settore dei server monoprocessore basati su Xeon UP (Unique Processor). Si tratta in sostanza di usare le stesse versioni di processore destinate normalmente al mercato desktop in sistemi pensati per l'ambito server, quindi abbinati a particolari motherboard e memorie RAM con particolari requisiti di affidabilit\u00e0 e prestazioni. \u00c8 un modo per creare soluzioni con gli stessi requisiti di un server, senza la necessit\u00e0 di implementare le costose soluzioni biprocessore Xeon DP.\nDi seguito i modelli che sono stati presentati contemporaneamente alle varianti desktop:\ne una versione a voltaggio ridotto (Low Voltage):\nModelli arrivati sul mercato.\nLa tabella seguente mostra i modelli di Core i5, Core i7 e Xeon UP, basati su core Lynnfield, arrivati sul mercato. Molti di questi condividono caratteristiche comuni pur essendo basati su diversi core; per questo motivo, allo scopo di rendere maggiormente evidente tali affinit\u00e0 e \"alleggerire\" la visualizzazione alcune colonne mostrano un valore comune a pi\u00f9 righe. Di seguito anche una legenda dei termini (alcuni abbreviati) usati per l'intestazione delle colonne:\nNota: la tabella soprastante \u00e8 un estratto di quelle complete contenute nelle pagine del Core i5, del Core i7 e dello Xeon.\nIl successore.\nAl momento Intel non ha ancora annunciato alcun successore per il core Lynnfield. In ogni caso, secondo la strategia Intel, dovrebbe trattarsi di un processore appartenente alla seconda generazione di CPU basate su architettura Nehalem e prodotto a 32 nm, che al momento viene indicata mediante il nome in codice Westmere."}
{"id": "1482819", "revid": "179521", "url": "https://it.wikipedia.org/wiki?curid=1482819", "title": "Flauto Magico", "text": ""}
{"id": "1482821", "revid": "486946", "url": "https://it.wikipedia.org/wiki?curid=1482821", "title": "Colorspectrum Aramis", "text": ""}
{"id": "1482822", "revid": "486946", "url": "https://it.wikipedia.org/wiki?curid=1482822", "title": "Aramis Trimex", "text": ""}
{"id": "1482824", "revid": "1745361", "url": "https://it.wikipedia.org/wiki?curid=1482824", "title": "Auge (mitologia)", "text": "Auge () \u00e8 un personaggio della mitologia greca. Fu una principessa di Arcadia.\nGenealogia.\nFiglia di Aleo e di Neera, ebbe da Eracle il figlio Telefo.\nMitologia.\nNelle varie versioni del mito, Auge rimase incinta da Eracle e quando il padre la scopr\u00ec, ordin\u00f2 di farla allontanare ed in tutti questi racconti lei ed il figlio Telefo finiscono in Misia e nel regno di Teutrante, dove Auge entra nella corte del re ed il bambino viene adottato.\nApollodoro.\nAuge (che era una sacerdotessa di Atena Alea e quindi obbligata alla castit\u00e0), fu sedotta da Eracle e nascose il neonato nel tempio, ma una piaga avvolse le terre del regno rendendole sterili e gli oracoli rivelarono che la causa fosse il suo sacrilegio, cos\u00ec fu fatta consegnare dal padre ad un abitante di Napulia per essere uccisa ma questi la cedette a Teutrante che la spos\u00f2. \nTelefo fu invece abbandonato sul monte Partenio e fu allattato da una cerva e poi una volta cresciuto giunse in Misia e fu adottato da Teutrante.\nPausania.\nAuge era da tempo amante di Eracle e quando da lui partor\u00ec Telefo, il padre di lei li mise entrambi in una cassa e li gett\u00f2 in mare. Ritrovati da Teutrante, questi s'innamor\u00f2 di lei e la spos\u00f2. \nPausania scrive anche che la sua tomba si trovava a Pergamo sopra il Calcus e consisteva in un tumulo di terra circondato da un basamento di pietra e sormontato da una figura di donna nuda in bronzo.\nFrammenti di Esiodo.\nDai frammenti di Esiodo (una versione molto pi\u00f9 antica), sembra che Auge era gi\u00e0 in Misia quando fu sedotta da Eracle e che questi aveva gi\u00e0 sconfitto le Amazzoni ed era in cerca dei cavalli di Laomedonte.\nDiodoro Siculo.\nEracle era di ritorno dall'avventura contro Ippocoonte ed Auge fu sedotta nella casa del padre (Aleo), che in seguito scopr\u00ec la gravidanza e nonostante lei lo avesse descritto come un atto di violenza, fu consegnata al Napulio per essere affogata nel mare. Ma, mentre veniva condotta e si trovava nei pressi del monte Partenio, disse all'uomo di aver bisogno di ritirarsi dietro ad un cespuglio e l\u00ec partor\u00ec di nascosto il bambino che abbandon\u00f2. Giunti al porto di Napulia in Argolide l'uomo decise di salvarla regalandola ad alcuni Cari in partenza per la Misia ed Auge fu da questi portata da Teutrante.\nIl seguito di Igino.\nIgino racconta un seguito della leggenda, partendo dall'adozione di Auge da parte di Teutrante (quindi non il matrimonio) e della promessa del re a Telefo del proprio regno e di Auge stessa qualora questi lo avesse protetto da Idas che lo stava attaccando. Cos\u00ec una volta che Telefo sconfisse Idas, Auge gli fu consegnata in sposa ma lei, fedele ad Eracle e non sapendo a chi fosse stata ceduta, prima di recarsi di fronte a lui cel\u00f2 una spada con l'intenzione di ucciderlo. Ma un serpente s'insinu\u00f2 tra loro due e lei rivel\u00f2 le sue intenzioni lasciando cadere la spada e rischiando di essere uccisa dal proprio figlio. \nDisperata, Auge invoc\u00f2 Eracle dando modo a Telefo di riconoscerla."}
{"id": "1482829", "revid": "580", "url": "https://it.wikipedia.org/wiki?curid=1482829", "title": "Astilio", "text": "Nella mitologia greca, Astilio era il nome di uno dei tanti centauri; ma, a differenza degli altri, era dotato di arti magiche.\nIl mito.\nAstilio era dotato di enormi capacit\u00e0 di indovino, soprattutto per uno della sua razza. Fu lui a predire la morte di Ippodamia proprio nel giorno delle sue nozze.\nSi oppose invano ai fratelli centauri, ammonendoli che non facessero guerra contro ai Lapiti poich\u00e9 prevedeva un esito infelice per la sua gente. Ma la guerra scoppi\u00f2 su una disputa e Astilio fugg\u00ec con Nesso lontano dagli scontri."}
{"id": "1482831", "revid": "465169", "url": "https://it.wikipedia.org/wiki?curid=1482831", "title": "Fugitive Slave Act", "text": "La Legge sugli schiavi fuggitivi (in lingua inglese: \"Fugitive Slave Act\") fu approvata nel febbraio del 1793 dal Congresso degli Stati Uniti d'America, e controfirmato dalla presidenza di George Washington il 12 febbraio dello stesso anno.\nContesto.\nLa legge era una risposta ad una controversia sorta tra Pennsylvania e Virginia. Sebbene il problema degli schiavi fuggiti fosse stato regolato all'Assemblea di Philadelphia nel 1787 (articolo IV, sezione 2 del documento finale), emerse la convinzione che la cooperazione tra stati avrebbe favorito l'applicazione della norma. In realt\u00e0, le differenze tra le convinzioni morali e le questioni riguardanti la responsabilit\u00e0 legale dell'applicazione rese difficile la traduzione (\"rendition\") dei fuggitivi.\nIl caso che acceler\u00f2 il processo decisionale del Congresso nel 1793 riguardava il caso di uno schiavo, John Davis, al centro di una contesa tra Virginia e Pennsylvania. Il governatore di quest'ultimo stato, Thomas Mifflin, chiese l'estradizione di tre virginiani accusati di aver rapito Davis e di averlo portato, appunto, in Virginia. Il governatore virginiano, Beverly Randolph, rifiut\u00f2 di concedere l'estradizione, sostenendo che Davis era uno schiavo fuggito, soggetto quindi alla \"rendition\". Mifflin obiett\u00f2 che Davis era libero, e che doveva essere protetto. La legge fu approvata, appunto, per risolvere questa controversia. La legge rappresent\u00f2 il primo di vari tentativi del governo federale fece per bilanciare il diritto alla libert\u00e0 personale e la propriet\u00e0, laddove il riconoscimento della libert\u00e0 in uno stato andasse direttamente a violare la difesa della propriet\u00e0 degli schiavi in un altro stato.\nLa legge.\nSebbene la qualificazione degli schiavi come oggetto di \"propriet\u00e0\", negasse ad essi la possibilit\u00e0 di difendere i propri diritti costituzionali, la Legge sugli schiavi fuggitivi del 1793 negava questo diritto anche ai liberti. Agli schiavi fuggiti non era permesso ottenere processi con una giuria, e non era raro che ai fuggitivi non fosse permesso mostrare prove della propria libert\u00e0 dinanzi alla corte. Chiunque aiutasse gli schiavi, inoltre, era punito con una multa di 500 dollari.\nConseguenze.\nLa legge rafforz\u00f2 le previsioni della Costituzione che proteggevano lo schiavismo. Aiutare un fuggitivo sarebbe stato, da allora, un reato federale. Inoltre, essa prevedeva il meccanismo legale attraverso il quale gli schiavi fuggiti potevano essere catturati (anche negli stati abolizionisti), portati davanti al magistrato, e riportati ai padroni. La legge rese ogni schiavo fuggito un \"fuggitivo a vita\", in quanto poteva essere ricatturato in qualsiasi momento e in qualsiasi parte degli Stati Uniti, insieme ai figli nati, in seguito, da donne rese schiave. Una vera e propria industria di cacciatori di schiavi nacque in seguito alla legge, e a volte capitava che anche alcuni afroamericani liberi fossero catturati illegalmente e venduti come schiavi.\nLa misura si scontr\u00f2 presto con l'opposizione degli stati del nord, e furono approvate le Leggi sulle libert\u00e0 personali per intralciare gli ufficiali che eseguivano la legge. L'Indiana (1824) e il Connecticut (1828) accordarono processi con giurie ai fuggitivi che facevano appello contro una precedente decisione ad essi sfavorevole. Nel 1840, lo stato di New York e quello del Vermont estesero il diritto al processo con giuria ai fuggitivi, e forn\u00ec ad essi aiuto legale. L'opposizione alla legge, agli inizi del XIX secolo prese la forma dell'aiuto sistematico agli afroamericani nella loro fuga verso Canada e Nuova Inghilterra. Questo sistema prese il nome di Ferrovia Sotterranea."}
{"id": "1482832", "revid": "682976", "url": "https://it.wikipedia.org/wiki?curid=1482832", "title": "Archefonte", "text": "Nella mitologia greca, Archefonte era un giovane eroe innamorato di Arsinoe, la figlia di Nicocreonte.\nMitologia.\nArchefonte amava con tutto se stesso la donna ma lei continuava a rifiutarlo, fino a quando lui disperato decise di uccidersi.\nDi fronte a tale spettacolo Arsinoe non diede alcun segno di dispiacere ed Afrodite piena d'ira vedendo un cuore tanto freddo, decise di trasformarla in pietra."}
{"id": "1482835", "revid": "1745361", "url": "https://it.wikipedia.org/wiki?curid=1482835", "title": "Archemoro", "text": "Nella mitologia greca, Archemoro (Archemorus) era il nome del figlio di Euridice e Licurgo: \u00e8 chiamato anche Ofelte.\nEra nato a Nemea.\nIl mito.\nArchemoro fu allevato da Ipsipile, regina di Lemno, la quale cercava di crescerlo da solo. La donna consult\u00f2 un oracolo sul destino del bambino e le fu suggerito di non poggiarlo mai per terra prima che sapesse camminare.\nDurante la guerra dei Sette contro Tebe, i greci dell'armata di Adrasto re di Argo traversavano un giorno la foresta di Nemea in cerca di qualche ruscello, perch\u00e9 erano assetati, quando incontrarono l'illustre nudrice che allattava il giovane principe. Chiesero quindi indicazioni a Ipsipile e lei li condusse ad una fontana vicina e per giungervi con pi\u00f9 celerit\u00e0 lasci\u00f2 solo nell'erba il fanciullo Archemoro, vicino ad una pianta di sedano. Vicino alla pianta si nascondeva un serpente che uccise Archemoro.\nI Greci afflitti dalle funesta sventura, uccisero il serpente, fecero al fanciullo dei superbi funerali, ed istituirono in suo onore i giochi Nemei.\nEtimologia.\nArchemoro significa \u201cil conduttore della morte\u201d."}
{"id": "1482837", "revid": "126257", "url": "https://it.wikipedia.org/wiki?curid=1482837", "title": "Carlo Crespi Croci", "text": "Biografia.\nCarlo Crespi nacque, terzo di tredici figli, da Daniele Crespi, fattore in una tenuta locale, e sua moglie Luisa Croci.\nNel 1907 inizi\u00f2 il noviziato a Foglizzo e tra il 1909 e il 1911 studi\u00f2 filosofia a Valsalice, dove conobbe ed era compagno di classe del sacerdote Renato Ziggiotti, futuro successore di Don Bosco. Domenica 28 gennaio 1917 fu ordinato sacerdote.\nNel 1921, Carlo consegu\u00ec la laurea in scienze naturali con specializzazione in botanica presso l'universit\u00e0 di Padova, discutendo una tesi intitolata \"Contributo alla conoscenza della Fauna d'acqua dolce dell'Estense e localit\u00e0 limitrofe. Paludi, canali, fossi, sorgenti degli Euganei, dei laghi di Arqu\u00e0 e Venda\". Dopo tre mesi si diploma, nella medesima citt\u00e0, in pianoforte e composizione al conservatorio Cesare Pollini.\nVisse sessant'anni come missionario in Ecuador, anche con gli indigeni J\u00edvaros dell'Amazzonia ecuadoriana. Oltre che alla sua opera di religioso, si dedic\u00f2 all'educazione, al cinema, all'antropologia e all'archeologia. Fu uno dei primi ricercatori della Cueva de los Tayos.\nCrespi fu uno dei precursori del cinema ecuadoriano con il suo documentario \"Los invincibles shuaras del Alto Amazonas\" (1926). Le immagini furono recuperate e conservate anni dopo le riprese.\nNel corso della sua vita da missionario raccolse un considerevole numero di reperti archeologici, con i quali intendeva costituire un museo. In seguito ad alcuni furti, nel 1978, con il consenso di padre Crespi, si ritenne opportuno che le opere di sicuro valore fossero acquistate per la collezione del Banco Central del Ecuador. Furono inventariati e ceduti pi\u00f9 di cinquemila oggetti, dei quali fu riconosciuto il carattere e il valore archeologico, oltre a un numero minore di altri, di carattere pittorico, scultoreo ed etnografico. Altra parte di essi erano artefatti OOPArt che alcuni supposero essere antecedenti al periodo del diluvio universale, attorno ai quali gi\u00e0 dal decennio precedente si erano sviluppati interesse e dibattito.\nSvolse la sua opera principalmente a Cuenca, laddove fond\u00f2 varie scuole e istituti, elementari, tecnici e universitari, oltre a refettori e laboratori per l'infanzia pi\u00f9 povera. Nel 1940 istitu\u00ec la facolt\u00e0 di scienze dell'educazione, della quale fu il primo rettore. Fu proclamato \"cittadino pi\u00f9 illustre di Cuenca nel XX secolo\", laddove la sua memoria rimane nel nome di diverse istituzioni, nella via a lui intitolata e nella piazza, nella quale gli fu eretto un monumento che lo raffigura assieme ad un bambino.\nCausa di beatificazione.\nIl 24 marzo 2006 a Cuenca si apr\u00ec la causa per la sua beatificazione da parte della Chiesa cattolica."}
{"id": "1482838", "revid": "1745361", "url": "https://it.wikipedia.org/wiki?curid=1482838", "title": "Atinnio", "text": "Nella mitologia greca, Atinnio o Atimnio era il nome di uno dei tanti figli di Zeus avuto da una certa donna chiamata Cassiopea o Fenice.\nIl mito.\nAtinnio nel mito lo si confonde con Mileto. Fu lui a far nascere la rivalit\u00e0 fra Minosse, Sarpedonte e Radamanto\nEtimologia.\nIl nome Atimnio significa mai sazio di eroici elogi"}
{"id": "1482840", "revid": "119695132", "url": "https://it.wikipedia.org/wiki?curid=1482840", "title": "I grandi successi originali (Ricchi e Poveri)", "text": "I grandi successi originali \u00e8 una doppia raccolta dedicata al gruppo dei Ricchi e Poveri. Esce nel 2000 per la serie \u00abFlashback\u00bb, distribuita dalla major BMG, che ha rilevato, a suo tempo, la RCA, colosso discografico dell'epoca, una di tre principali etichette a cui la band faceva riferimento - le altre due erano la Fonit Cetra/Dischi Ricordi, negli anni settanta, e la Baby Records, negli anni ottanta. Il doppio CD contiene 24 canzoni, indifferentemente tratte dal repertorio del gruppo sia come quartetto - dagli esordi, nel 1967, fino alla vigilia del Festival di Sanremo 1981, quando la bionda cantante genovese Marina Occhiena lasci\u00f2 il gruppo - che come trio - dal 1981, l'anno del loro successo pi\u00f9 conosciuto a livello internazionale, la hit \"Sar\u00e0 perch\u00e9 ti amo\", fino al periodo pi\u00f9 recente. La collection viene proposta, infatti, quasi in concomitanza con l'atteso ritorno discografico del gruppo, avvenuto nel 1999, con quello che \u00e8 stato il primo lavoro parzialmente nuovo, dopo un periodo di inattivit\u00e0 discografica, \"Parla col cuore\", album/raccolta contenente 6 inediti e alcuni vecchi successi, promosso all'inizio del nuovo millennio.\nLa raccolta si distingue nel marasma di collection dedicate al gruppo, tra pubblicazioni ufficiali e non ufficiali, autorizzate o meno, nazionali ed estere, limitate alla band come trio oppure estese fino a comprendere brani del periodo come quartetto. Tutte queste compilation costituiscono l'intero catalogo dei Ricchi e Poveri oggi disponibile, e rappresentano, ormai, l'unico modo per riascoltare almeno una parte delle canzoni nel repertorio della band, dato che tutta la loro produzione \u00e8 andata, gi\u00e0 da molti anni, fuori catalogo: gli album originali non sono tutti facili da reperire o, comunque, sono costosi, tra i pi\u00f9 quotati sul mercato dei collezionisti."}
{"id": "1482841", "revid": "125703904", "url": "https://it.wikipedia.org/wiki?curid=1482841", "title": "BPER Banca", "text": "BPER Banca S.p.A., gi\u00e0 conosciuta in passato come \"Banca Popolare dell'Emilia-Romagna\", \u00e8 una banca nazionale italiana sesta per attivo con una quota di mercato del 5,79% per filiali. La quota di mercato sui finanziamenti alla clientela, escluse le sofferenze, si attesta al 3,02% al 31 ottobre 2019 e quella sui depositi risulta al 3,07%.\nQuotata nell'indice FTSE MIB, la banca \u00e8 presente in 19 regioni italiane (non ha filiali in Valle d'Aosta, mentre in Sardegna la rete commerciale \u00e8 della controllata Banco di Sardegna) e all'estero ha uffici di rappresentanza a Hong Kong e Shanghai, oltre che partenariato con gruppi bancari esteri, istituzioni e studi di consulenza. Il gruppo bancario \"Gruppo BPER\", di cui \u00e8 la capogruppo, comprende anche Bibanca e il gi\u00e0 citato Banco di Sardegna.\nA seguito dell'acquisizione di UBI Banca da parte di Intesa Sanpaolo, dal 22 febbraio 2021 alcune filiali di entrambe le societ\u00e0 vengono assorbite dal gruppo emiliano per ragioni di antitrust.\nStoria.\nL'istituto bancario nasce come banca popolare nel 1867 con la denominazione di \"Banca Popolare di Modena\" S.c.a.r.l. Nel 1983, in seguito alla fusione con la Banca Cooperativa di Bologna, assume il nome di \"Banca Popolare dell'Emilia\", poi sostituito nel 1992 con la ragione sociale \"Banca Popolare dell'Emilia-Romagna\" dopo la fusione con la Banca Popolare di Cesena.\nNel 2016, con la trasformazione da banca popolare a societ\u00e0 per azioni, la denominazione ufficiale passa a BPER Banca S.p.A.\nL'impegno verso il territorio.\nDall'inizio degli anni 1920 concede al Comune di Modena e alla Provincia di Modena finanziamenti che permettono di realizzare opere pubbliche, come il completamento dell'elettrificazione delle ferrovie provinciali e l'avvio della bonifica del Burana. Sempre in quegli anni la Popolare di Modena partecipa al finanziamento della bonifica del bacino Parmigiana Moglia, comprendente una vasta area della bassa modenese. Nel 1923 la banca, grazie un finanziamento, salva l'Universit\u00e0 di Modena dalla chiusura per il basso numero di iscritti. L'impegno verso progetti di utilit\u00e0 sociale continua anche negli anni del secondo dopoguerra. Fra i progetti finanziati: la costruzione del nuovo mercato bestiame e l'aerautodromo di Modena. Nel dopoguerra la banca sostiene molte micro-imprese che sorgono in provincia e, grazie al boom edilizio, eroga mutui per la casa che favoriscono le famiglie di operai e impiegati.\nL'evoluzione del Gruppo BPER.\nBanca popolare dell'Emilia, nella forma di societ\u00e0 cooperativa a responsabilit\u00e0 limitata \u00e8 stata costituita il 1\u00ba gennaio 1982, attraverso la fusione di Banca Popolare di Modena e Banca Cooperativa di Bologna.\nIl 1\u00ba maggio 1992 Banca Popolare dell'Emilia incorpora Banca Popolare di Cesena, assumendo cos\u00ec la denominazione di Banca Popolare dell'Emilia-Romagna.\n1994-2001: gli anni delle acquisizioni.\nPartendo dall'acquisizione della maggioranza di Banca Popolare di Ravenna, fra il 1994 e il 2000 sono stati acquisiti molti istituti, alcuni successivamente incorporati dalla capogruppo o da altre banche del gruppo bancario, dando cos\u00ec corpo al progetto di unificare nel Gruppo BPER diverse banche locali, preservandone l'autonomia e il radicamento territoriale. Acquisisce il 76.087% della Cassa di Risparmio di Vignola.\nNel 1995 acquisisce la Banca Popolare di Lanciano e Sulmona e la Banca Popolare del Materano. Nel 1997 viene acquistato il Credito Commerciale Tirreno e la Banca Popolare di Crotone. Nel 1998 acquisisce la Banca del Monte di Foggia, Banca popolare del Sinni e Banca popolare di Aprilia. Nel 1999 acquista Banca popolare di Castrovillari e Corigliano Calabro, Banca popolare di Salerno, Carispaq (Cassa di Risparmio dell'Aquila). Nel 2000 acquisisce la Banca popolare dell'Irpinia. Nel 2001 acquista il Banco di Sardegna e la Banca di Sassari.\n2003-2011: nasce il Gruppo BPER.\nNel 2003 viene fondata la Banca della Campania, che include le controllate Banca popolare dell'Irpinia, la Banca popolare di Salerno e l'ex Credito Commerciale Tirreno; successivamente viene inglobata anche la Banca del Monte di Foggia (2006). Nel 2004 viene acquistata la Eurobanca del Trentino e ABF Factoring, nel 2005 ABF Leasing. Il 30 aprile 2005 la Banca ha assunto la denominazione sociale di \"Banca popolare dell'Emilia-Romagna societ\u00e0 cooperativa\".\nNel 2005 acquista la quota di minor 23.913% della Cassa di Risparmio di Vignola dalla Fondazione di Vignola per 33 milioni di euro, ottenendo la totalit\u00e0 delle azioni. Nel 2006 acquista da Unicredit partecipazioni in Cassa di Risparmio di Bra (31.021%), Cassa di Risparmio di Fossano (23.077%), Cassa di Risparmio di Saluzzo (31.019%) e Cassa di Risparmio di Savigliano (31.006%) per 149 milioni di euro. Nel 2008 nasce la Banca Popolare del Mezzogiorno, dalla fusione delle controllate Banca Popolare del Materano e Banca Popolare di Crotone.\nBPER nel tempo ha rafforzato il modello federale, attraverso la razionalizzazione delle strutture di governo, di quelle operative e delle fabbriche di prodotto. Nel 2009 le azioni BPER vengono quotate alla Borsa Italiana, nel segmento Blue Chip del mercato MTA. Nel 2010 viene incorporata la Cassa di Risparmio di Vignola e avviene la fusione per incorporazione in BPER di Eurobanca del Trentino S.p.A., entrambe banche del Gruppo.\n2012-2014: semplificazione dell'assetto organizzativo.\nIl piano industriale 2012-2014 ha previsto la semplificazione dell'assetto organizzativo del Gruppo con alcune operazioni, quali l'incorporazione di Meliorbanca nel novembre 2012 e di Banca Popolare di Lanciano e Sulmona, Cassa di Risparmio della Provincia dell'Aquila e Banca Popolare di Aprilia nel maggio 2013. Nel 2013 ha acquisito dalla Fondazione Cassa di Risparmio di Bra il 35.98% della Cassa di Risparmio di Bra per 23,9 milioni di euro ottenendo il controllo con il 67% delle azioni. Nel 2013 ha acquisito Serfina Banca, di cui gi\u00e0 controllava il 17,87% ereditato da Banca Popolare di Lanciano e Sulmona.\nIl 30 ottobre 2013 il consiglio di amministrazione ha approvato una riorganizzazione dell'intero gruppo bancario, attraverso la fusione per incorporazione nella capogruppo di tutte le sue banche aventi sede nella penisola. Il 27 maggio 2014 il CdA ha reso noto, dopo l'approvazione del progetto di fusione, che l'incorporazione di Banca popolare del mezzogiorno, Banca della Campania e Banca Popolare di Ravenna sarebbe stato perfezionato a fine novembre 2014, divenendo poi efficace in data 24 novembre 2014.\n2015-2017: il marchio BPER Banca, trasformazione in SpA e acquisto Carife.\nIl 16 aprile 2015 Banca popolare dell'Emilia-Romagna cambia il marchio storico (quadrato inclinato a forma di \"G\" e denominazione per esteso) nel nuovo \"BPER: Banca\" con i due punti distintivi.\nA seguito dell'introduzione in Italia nel 2015 della nuova normativa sulle banche popolari, il successivo 26 novembre 2016 l'assembla straordinaria dei soci ha deliberato di trasformare l'istituto da societ\u00e0 cooperativa a societ\u00e0 per azioni; conseguentemente si dovr\u00e0 approvare il nuovo statuto sociale. Il 28 novembre 2016 viene formalmente registrato presso il registro delle imprese di Modena la nuova denominazione ufficiale \"BPER Banca S.p.A.\" e la trasformazione da societ\u00e0 cooperativa a societ\u00e0 per azioni. Il giorno successivo Ettore Caselli si dimette dalla carica di presidente del consiglio di amministrazione.\nIl 30 giugno 2017 BPER acquista dal Fondo Nazionale di Risoluzione una delle Target Bridge Institutions, Nuova Cassa di Risparmio di Ferrara S.p.A. e le societ\u00e0 controllate al prezzo simbolico di 1 euro dopo un aumento di capitale di Nuova Carife sostenuto dal Fondo nazionale di risoluzione e la vendita dei crediti deteriorati per 340 milioni. Nuova Cassa di Risparmio di Ferrara S.p.A. viene fusa per incorporazione in BPER Banca S.p.A. il 20 novembre 2017.\n2018-2019: acquisto di Unipol Banca e Arca.\nNel 2018 Unipol Gruppo S.p.A., il singolo maggiore azionista della banca con circa il 9%, aumenta tra gioved\u00ec e venerd\u00ec 21-22 giugno la sua partecipazione portandola al 14,23% e una settimana pi\u00f9 tardi al 15,06%. Incassa poi ad agosto l'autorizzazione della BCE (rinnovata a gennaio 2019) ad arrivare fino al 19,9% finendo di fatto ad avere il controllo della banca.\nIl 7 gennaio 2019 il consiglio di amministrazione dell'Istituto, riunito quasi in contemporanea con l'omologo organo di Unipol Gruppo S.p.A., approva il bilancio 2018 ma, soprattutto, delibera l'acquisto del 100% di Unipol Banca S.p.A. per 220 milioni di euro. L'operazione prevede anche la contestuale cessione a UnipolReC Spa di un pacchetto di crediti problematici (NPL) di BPER Banca e del Banco di Sardegna per 130 milioni di euro complessivi (valore nominale 1,3 mld di euro). Durante lo stesso consiglio \u00e8 inoltre deliberata l'acquisizione dalla Fondazione Banco di Sardegna della restante quota del 49% di azioni ordinarie e privilegiate del Banco di Sardegna portando cos\u00ec BPER Banca a detenere l'intero pacchetto azionario dell'Istituto sardo. L'acquisto verr\u00e0 pagato con 33 milioni di azioni ordinarie BPER (che far\u00e0 salire la quota dell'azionista in BPER al 9,4%) e 180 milioni di euro in contanti, tale somma verr\u00e0 usata dalla Fondazione per la sottoscrizione di un'obbligazione convertibile (tasso dell'8,75 annuo) che per 8 anni le dar\u00e0 la possibilit\u00e0 di salire fino al 16% nell'azionariato dell'istituto modenese. Deciso anche il controllo di Arca Holding.\nUn mese pi\u00f9 tardi, nel febbraio 2019, viene approvato il piano industriale sino al 2021 che prevede di raggiungere quell'anno 450 milioni di utile ma prevede anche 1.300 esuberi e il taglio di 230 sportelli (met\u00e0 entro la fine del 2019), pari al 20% delle 2018 filiali.\nIl 22 luglio 2019 perfeziona l'acquisto di 12.154.752 azioni ordinarie di Arca Fondi SGR per un corrispettivo di \u20ac 83.867.788,80, incrementando la partecipazione dal 32,752% al 57,06% del capitale sociale. Nello stesso periodo acquisisce per 180 milioni il 49% di Banco di Sardegna posseduto dalla Fondazione, arrivando cos\u00ec al controllo del 100%.\nIl 31 luglio 2019 perfeziona l'acquisto di 897.384.181 azioni ordinarie di Unipol Banca S.p.A. dal Gruppo Unipol e la cessione di NPL come da accordo del 7 gennaio 2019. Unipol Banca viene fusa per incorporazione in BPER Banca S.p.A. dal 25 novembre 2019.\n2020: acquisto degli sportelli UBI Banca e Intesa Sanpaolo, incorporazione CRBRA e CRSaluzzo.\nIl 17 febbraio 2020 BPER annuncia di voler acquisire 400-500 filiali con relativi clienti e crediti in seguito all'offerta pubblica di scambio di Intesa Sanpaolo su azioni di UBI Banca, che per decisione dell'Antitrust diventano 532 di cui circa la met\u00e0 in Lombardia. Per eseguire questo acquisto ad ottobre 2020 fa un aumento di capitale di 802,26 milioni di euro.\nIl 27 luglio 2020 BPER incorpora le banche Cassa di Risparmio di Saluzzo S.p.A. controllata totalmente e Cassa di Risparmio di Bra S.p.A. controllata con il 84,29% e viene eseguito un aumento di capitale riservato alla Fondazione Cassa di Risparmio di Bra per il 15,71% della Cassa di Risparmio di Bra.\nIl 12 novembre 2020 si \u00e8 conclusa la prima delle due trattative richieste dall'Autorit\u00e0 garante della concorrenza e del mercato per la cessione di 620 sportelli a BPER Banca; alle 486 filiali dotate di autonomia contabile, si sono sommati 134 punti operativi ad operativit\u00e0 limitata, privi di autonomia contabile.\nIl 21 aprile 2021 viene nominato dal CDA il nuovo amministratore delegato Piero Luigi Montani\nQuotazione in Borsa.\nBPER Banca \u00e8 una ex banca popolare quotata sull'MTA della Borsa Italiana, appartenente all'indice FTSE MIB ed \u00e8 una componente dello Standard Ethics Italian Banks Index.\nAl 5 ottobre 2012, con una capitalizzazione di 1,47 miliardi di euro, risultava essere l'ottavo gruppo bancario tra quelli quotati alla Borsa di Milano.\nDati finanziari.\nQuella che segue \u00e8 la tabella di comparazione dei dati finanziari consolidati del Gruppo BPER negli ultimi anni.\nAzionariato.\nL'azionariato \u00e8 il seguente:\nIl Gruppo bancario BPER.\nBanche del Gruppo BPER.\nOltre alla capogruppo BPER Banca S.p.A., il Gruppo BPER \u00e8 composto da altre 3 banche:\nLa banca partecipa nell'azionariato di Banca Privata Leasing S.p.A. (9,555%), Cassa di Risparmio di Savigliano S.p.A. (31,006%) e Cassa di Risparmio di Fossano S.p.A. (23,077%)"}
{"id": "1482845", "revid": "1543377", "url": "https://it.wikipedia.org/wiki?curid=1482845", "title": "Magangu\u00e9", "text": "Magangu\u00e9 \u00e8 un comune della Colombia facente parte del dipartimento di Bol\u00edvar. Situata sulle sponde del fiume Magdalena, al sud del dipartimento, \u00e8 la seconda citt\u00e0 pi\u00f9 importante dello stesso.\nLe sue principali attivit\u00e0 economiche sono la pesca, l'allevamento, l'agricoltura e l'artigianato.\nMagangu\u00e9 nome deriva dal Maguey voce indigena.\nI siti pi\u00f9 tradizionali di questa citt\u00e0 sono la Cattedrale di La Candelaria, che si trova di fronte al fiume, il Parco de Las Americas, la via di Las Flores, che \u00e8 la via dei negozi, il parco degli studenti.\nMagangu\u00e9 \u00e8 la patria di grandi musicisti come Chico Cervantes e Martin Madera (Premio Grammy) ed \u00e8 anche promessa musicali di molti gruppi che operano in diversi generi come cumbia, vallenato, rock, tropicale, pop, e reggeton.\nIl centro abitato venne fondato da Diego Carvajal nel 1610, mentre l'istituzione del comune \u00e8 del 9 aprile 1960."}
{"id": "1482846", "revid": "339392", "url": "https://it.wikipedia.org/wiki?curid=1482846", "title": "Megatherm-G\u00f6d\u00f6ll\u0151i FK", "text": ""}
{"id": "1482847", "revid": "339392", "url": "https://it.wikipedia.org/wiki?curid=1482847", "title": "G\u00f6d\u00f6ll\u00f5i Futsal Club", "text": ""}
{"id": "1482848", "revid": "339392", "url": "https://it.wikipedia.org/wiki?curid=1482848", "title": "Megatherm GFK", "text": ""}
{"id": "1482856", "revid": "729019", "url": "https://it.wikipedia.org/wiki?curid=1482856", "title": "Junkers Ju 352", "text": "Lo Junkers Ju 352 \"Herkules\" fu un trimotore da trasporto tattico ad ala bassa prodotto dall'azienda tedesca Junkers GmbH negli anni quaranta.\nSviluppato dallo Junkers Ju 252 venne utilizzato dai reparti di trasporto della Luftwaffe durante le fasi finali della seconda guerra mondiale.\nStoria del progetto.\nDurante la tarda primavera del 1942, il Reichsluftfahrtministerium incaric\u00f2 l'ufficio progetti della Junkers a Dessau di esaminare la possibilit\u00e0 di ridisegnare la struttura dello Junkers Ju 252 facendo il massimo uso di materiali non strategici, sostituendo anche gli originali motori Junkers Jumo 211 F con i motori radiali Bramo 323 R-2 Fafnir a 9 cilindri, risolvendo le eccedenze di questi ultimi nei magazzini. Il risultato fu un velivolo concettualmente e visivamente molto vicino al progetto di partenza ma che aveva caratteristiche tali da ritenerlo di fatto un nuovo modello. L'ala dello \"Ju 352\" aveva il profilo esterno molto simile a quello del suo predecessore, ma era montata pi\u00f9 indietro sulla fusoliera ed era costruita interamente in legno.\nInoltre conservava il \"Trapoklappe\", il caratteristico portellone-rampa di carico posteriore, che permetteva ai veicoli e alle merci di essere caricati al livello della fusoliera.\nIn generale lo \"Ju 352\" fu considerato un grande miglioramento rispetto allo Junkers Ju 52 da trasporto con cui la Luftwaffe inizi\u00f2 il conflitto ma pur sempre notevolmente inferiore alle prestazioni dello Ju 252 da cui derivava direttamente.\nLe consegne dei primi \"Ju 352\" erano appena cominciate quando, nell'estate del 1944, le vicende avverse del conflitto dovute alla controffensiva alleata port\u00f2 alla decisione di abbandonare la produzione di ulteriori aerei da trasporto, e nel mese di settembre gli ultimi due \"Ju 352 A\" uscirono dalla linea di produzione. In tutto erano stati costruiti 10 modelli di preserie e 33 di normale produzione.\nDopo che la produzione era stata interrotta furono proposti ulteriori sviluppi del progetto compreso la versione \"Ju 352 B\" che avrebbe previsto motori pi\u00f9 potenti e un armamento difensivo pi\u00f9 pesante, ma questi sviluppi restarono a livello progettuale."}
{"id": "1482858", "revid": "339392", "url": "https://it.wikipedia.org/wiki?curid=1482858", "title": "In Time Sport Club", "text": ""}
{"id": "1482861", "revid": "729019", "url": "https://it.wikipedia.org/wiki?curid=1482861", "title": "Junkers Ju 252", "text": "Lo Junkers Ju 252 fu un trimotore da trasporto ad ala bassa prodotto in piccola serie dall'azienda tedesca Junkers GmbH nei primi anni quaranta.\nSviluppato dallo Junkers EF 77, progetto di aereo di linea basato sull'esperienza acquisita sullo Ju 52/3, venne utilizzato come trasporto tattico dalla Luftwaffe durante la seconda guerra mondiale.\nStoria del progetto.\nNel 1938 Hugo Junkers, proprietario e progettista dell'azienda che portava il suo nome, inizi\u00f2 a valutare la possibilit\u00e0 di realizzare un nuovo velivolo da trasporto civile che potesse sostituire il suo precedente Ju 52/3 introducendo migliorie tecnologiche atte ad aumentarne le prestazioni. Il progetto, al quale venne assegnato la designazione aziendale EF 77, venne affidato all'ingenrere Konrad Eichholtz il quale realizz\u00f2 un disegno che manteneva le caratteristiche generali del suo predecessore, trimotore ad ala bassa con scompartimento passeggeri a 21 posti a sedere, ma abbandonava la caratteristica costruzione in metallo ondulato in favore di una superficie liscia ed introduceva un carrello d'atterraggio retrattile.\nIl progetto, proposto alla compagnia aerea Deutsche LuftHansa (DLH) e valutato dal Reichsluftfahrtministerium (RLM) non riscosse per\u00f2 l'interesse sperato in quanto non si ritennero sufficienti i vantaggi rispetto alla semplicit\u00e0 di costruzione e della robustezza dimostrata fino ad allora dal \"Tante Ju\" (Zia Ju), affettuoso soprannome con cui era conosciuto lo Ju 52.\nNel 1939, la Letov di Praga, affiliata Junkers dopo la creazione del Protettorato di Boemia e Moravia, realizz\u00f2 un nuovo progetto, ulteriore sviluppo dalla maggiore autonomia e capacit\u00e0 incrementata a 30 passeggeri, il quale riscosse l'interesse della DLH e dell'RLM che ne approv\u00f2 la costruzione assegnandogli la designazione ufficiale Ju 252. Tuttavia nel settembre dello stesso anno, data dell'inizio della Campagna di Polonia, l'RLM ritenne necessario dare la priorit\u00e0 alla produzione di velivoli da combattimento e lo sviluppo venne momentaneamente sospeso.\nLo svolgersi della seconda guerra mondiale, in quella fase favorevole alla Germania, determin\u00f2, su ordine dell'RLM, il riavvio del programma di sviluppo dello Ju 252 ma a differenza dell'EF 77 e dei primi progetti del modello definitivo, concepito per un uso solamente civile, in prospettiva di un uso anche a scopo militare. Le nuove esigenze di trasporto nel territorio nazionale ed occupato modificarono le richieste da parte di RLM e DLH per una versione dotata di una maggiore capacit\u00e0 ed autonomia. L'ultima versione del progetto alla quale collabor\u00f2 anche l'ufficio tecnico della Fokker, risult\u00f2 ulteriormente distante dai progetti originali e sottoposta nel 1940 alla valutazione delle commissioni militari e civili venne finalmente approvata. Una delle caratteristiche del progetto dello Ju 252 fu l'ideazione della \"Trapoklappe\", una rampa di carico idraulica situata in posizione ventrale che poteva essere aperta verso la parte posteriore del velivolo. Quando era completamente abbassata consentiva il carico di veicoli pesanti e merci parallelamente al livello della fusoliera.\nNel giugno 1940 l'RLM emise un ordine di fornitura per tre prototipi da destinare a prove di valutazione tuttavia non richiese una priorit\u00e0 nello sviluppo ritenendo ancora sufficienti le caratteristiche fornite dai pari ruolo gi\u00e0 in servizio.\nI primi tre esemplari adottarono la designazione Ju 252 V1-V3 ed erano destinati a prefigurare la variante A-0 inizialmente concepita per uso civile. Il primo esemplare ad essere portato in volo la prima volta si alz\u00f2 dalla pista di Dessau il 5 giugno 1942, ai comandi del pilota collaudatore dell'azienda Joachim Matthies. Quando l'iniziale ciclo di prove di volo e la valutazione in condizioni operative furono concluse, l'RLM emise un iniziale ordine per la fornitura di 25 esemplari della versione militare da trasporto tattico, caratterizzata dall'adozione della rampa di carico posteriore, ordine in seguito ridotto a soli 12 aeromobili. Questi, dal V4-V15, vennero in seguito ridesignati Ju 252 A-1.\nVenne anche prevista una variante idrovolante, designata Ju 252 W, della quale venne realizzato un modello destinato alla galleria del vento ma il suo sviluppo venne sospeso prima che ne venisse completato il primo prototipo.\nSebbene lo Ju 252 avesse caratteristiche decisamente superiori al modello che doveva sostituire, la situazione in quel momento non permetteva l'interruzione delle linee di produzioni preesistenti. In pi\u00f9 l'RLM era dell'opinione che qualsiasi velivolo avesse dovuto prendere il posto dello Ju 52/3m doveva ricorrere a risorse, a materiali strategici ed a propulsori diversi da quelli destinati agli aerei da combattimento.\nLa squadra di progettisti Junkers dello stabilimento di Dessau fu incaricata di esaminare la possibilit\u00e0 di ridisegnare lo Ju 252 in modo da inserire una notevole quantit\u00e0 di parti in legno nella sua struttura e di poter utilizzare per la propulsione, in luogo degli Junkers Jumo 211 F 12 cilindri a V rovesciata raffreddati a liquido, le notevoli scorte in eccedenza dei motori radiali Bramo 323 R-2 Fafnir a 9 cilindri. Il risultato fu un velivolo che, pur conservando una notevole somiglianza, aveva caratteristiche tali da poterlo ritenere un nuovo e distinto modello per cui l'RLM gli assegn\u00f2 la designazione ufficiale Ju 352.\nLa produzione dello Ju 252 venne quindi interrotta in favore del nuovo modello rimanendo limitata a 15 velivoli, ovvero i prototipi gi\u00e0 assemblati e gli esemplari gi\u00e0 in avanzata fase di costruzione.\nDescrizione tecnica.\nLo Ju 252 era un velivolo di costruzione metallica dall'impostazione classica che riproponeva la configurazione generale del predecessore Ju 52/3, trimotore ad ala bassa, introducendo il carrello retrattile.\nPropulsione.\nLa propulsione era affidata ai motori Junkers Jumo 211, dei 12 cilindri a V rovesciata raffreddati a liquido in grado di erogare, nella versione F adottata dai modelli di serie, una potenza pari a 1\u00a0340 PS (986 kW) ciascuno, collocati in tre gondole, una all'estremit\u00e0 anteriore della fusoliera e due sul bordo d'attacco alare, assieme ai tipici radiatori anulari ed abbinati ad eliche tripala.\nArmamento.\nL'armamento adottato era solo allo scopo di difesa e consisteva in una torretta ad azionamento elettrico EDL-131 dotata di una mitragliatrice calibro 13 mm pi\u00f9 due MG 15 calibro 7,92 mm posizionate sui finestrini della fusoliera per la copertura laterale.\nImpiego operativo.\nGli esemplari iniziarono ad essere consegnati ai Lufttransportstaffel (LTS), reparti da trasporto della Luftwaffe, tra la fine del 1942 ed il 1943. Un Ju 252 risulta essere stato assegnato ad una squadriglia dotata di aerei da trasporto quadrimotore, in seguito ridesignata Lufttransportstaffel 290 (LTS 290), affiancando i quadrimotori Ju 290 gi\u00e0 in organico. Altri risultano essere stati impiegati nel Gruppo \"Gartenfeldt\" ed utilizzati in missioni speciali per l'infiltrazione di agenti in Nord Africa per conto del \"Reichssicherheitshauptamt\". Due esemplari inoltre risultarono essere operativi nel I gruppo del 200\u00ba stormo da bombardamento (I/KG 200)."}
{"id": "1482862", "revid": "1305772", "url": "https://it.wikipedia.org/wiki?curid=1482862", "title": "Robert Scott", "text": ""}
{"id": "1482863", "revid": "26415", "url": "https://it.wikipedia.org/wiki?curid=1482863", "title": "Promontorio del Gargano", "text": ""}
{"id": "1482866", "revid": "12739023", "url": "https://it.wikipedia.org/wiki?curid=1482866", "title": "Associazione senza scopo di lucro", "text": ""}
{"id": "1482867", "revid": "188116", "url": "https://it.wikipedia.org/wiki?curid=1482867", "title": "Unione delle camere penali", "text": "L\u2019Unione delle Camere Penali Italiane (UCPI) \u00e8 un'organizzazione che rappresenta gli avvocati italiani che esercitano la professione nel campo del diritto penale italiano. Ha sede in Roma in Via del Banco di Santo Spirito 41.\n\u00c8 un'associazione senza scopo di lucro i cui membri sono avvocati che prestano patrocinio nell'ambito dei procedimenti penali. Aderiscono all'unione ogni camera penale con almeno venti iscritti, costituita nel circondario di uno o pi\u00f9 tribunali e ivi hanno sede. Possono aderire a ciascuna camera gli iscritti negli albi degli avvocati di quel determinato territorio.\nAttualmente vi aderiscono 130 camere penali per un totale di pi\u00f9 di 9000 avvocati iscritti.\nScopi.\nGli scopi statutari sono la promozione della conoscenza, della diffusione, e della tutela dei valori fondamentali del diritto penale e dell'equo processo penale in una societ\u00e0 democratica indicati all'art. 2 dello Statuto, approvato il 23 settembre 1995 ad Alghero.\na) promuovere la conoscenza, la diffusione, la concreta realizzazione e la tutela dei valori fondamentali del diritto penale e del giusto ed equo processo penale in una societ\u00e0 democratica; \nb) operare affinch\u00e9 i diritti e le prerogative dell'avvocatura siano garantiti conformemente alle norme costituzionali e internazionali; \nc) tutelare il prestigio e il rispetto della funzione del difensore, gli interessi professionali dell'avvocatura, anche attraverso l'elaborazione di proposte di riforma legislativa; \nd) promuovere gli studi e le iniziative culturali e politiche volti a migliorare la giustizia penale, a sostenere le riforme dell'ordinamento giudiziario aderenti alle esigenze della collettivit\u00e0 e a garantire l'indipendenza e l'autonomia della giurisdizione;\ne) vigilare sulla corretta applicazione della legge; \nf) affermare che il diritto di difesa deve trovare adeguata rappresentanza e tutela politica, quale strumento di garanzia delle potenzialit\u00e0 dell'individuo.\nGli organi.\nL'Unione tiene il proprio congresso annualmente con un rinnovo delle cariche interne ogni biennio (congresso ordinario). I congressi che intervallano, nei due anni, i congressi ordinari, sono chiamati congressi straordinari. Al congresso, i delegati delle camere penali eleggono il presidente e la giunta. Assieme alla giunta e al vicepresidente, il presidente indica un segretario.\nPresidente e segretario firmano gli atti esecutivi dell'Unione delle camere penali (delibere di astensione, etc.) e, assieme alla giunta, rappresentano l'organo esecutivo dell'Unione.\nLa giunta, rinnovata in occasione dell'ultimo congresso di Sorrento svoltosi il 18, 19 e 20 ottobre 2018 \u00e8 la seguente:\nIl Consiglio delle camere penali \u00e8 composto dai presidenti di ciascuna camera penale aderente all'Unione e ha, fra le sue funzioni, quella di raccordo tra la giunta nazionale e le camere penali.\nStrutture.\nCopiosa \u00e8 la dottrina e i contributi scientifici da parte di altre strutture interne, come il Centro Studi Marongiu, la Scuola nazionale di formazione specialistica e numerosi osservatori tematici sul mondo del diritto penale. \nGli osservatori istituiti dalla giunta sono i seguenti:\nNumerose sono le pubblicazioni editoriali e scientifiche\nLa rivista.\nL'Ucpi possiede una rivista ufficiale, il bimestrale \"Parola alla Difesa\", diretta dal Presidente e dal prof. Giorgio Spangher. e una web tv CamerePenaliTV.\nI congressi e le evoluzioni nelle strutture interne.\nDal X congresso di Bari 2004 all'XI congresso di Ancona 2006.\nL'avvocato Ettore Randazzo viene confermato dal X congresso ordinario. \nL'avvocato Salvatore Scuto sostituisce alla vicepresidenza l'avvocato Paolo Trombetti. Confermato segretario l'avvocato Valerio Spigarelli.\nDall'XI congresso di Ancona 2006 al XIII congresso di Palermo 2010.\nA seguito dell'esaurimento dei due mandati dell'avvocato Ettore Randazzo il congresso 2006 di Ancona elegge l'avvocato Oreste Dominioni che, in seguito, verr\u00e0 confermato anche in occasione del XII congresso di Parma 2008. \nVicepresidente della giunta per il biennio 2006-2008 \u00e8 l'avvocato Beniamino Migliucci, mentre per il biennio 2008-2010 l'avvocato Renato Borzone.\nNella carica di segretario si succedono lo stesso Borzone (2006-2008) e l'avvocato Lodovica Giorgi (2008-2010).\nDal XIII congresso di Palermo 2010 al XV congresso di Venezia 2014.\nDopo la conclusione del doppio mandato di Dominioni, il XIII congresso di Palermo elegge, quale Presidente, l'avvocato Valerio Spigarelli del Foro di Roma e gi\u00e0 segretario dell'Unione con la I e II giunta Randazzo che si impone sulla candidatura dell'avvocato Domenico Battista. \nLa giunta Spigarelli viene confermata anche a seguito dello svolgimento del XIV congresso ordinario del 2012 a Trieste. \nPer i successivi quattro anni l'avvocato Giuseppe Conti ricopre la carica di Vicepresidente mentre gli avvocati Franco Oliva (2010-2012) e Vinicio Nardo (2012-2014) si succedono alla segreteria.\nIl XV congresso di Venezia 2014, il XVI congresso di Bologna 2016 e la proposta di legge sulla separazione delle carriere.\nDal congresso ordinario di Venezia del settembre 2014, il presidente dell'Unione \u00e8 l'avvocato Beniamino Migliucci mentre segretario \u00e8 l'avvocato Francesco Petrelli (confermati in tali cariche anche in occasione del XVI congresso ordinario di Bologna del 2016). Migliucci era stato eletto dopo la scadenza del doppio mandato dell'avvocato Valerio Spigarelli, del Foro di Roma e contro la candidatura di Salvatore Scuto, presidente, all'epoca della Camera Penale di Milano e gi\u00e0 vicepresidente con la giunta di Ettore Randazzo.\nDall'ottobre 2016 nuovo Vicepresidente della seconda giunta Migliucci \u00e8 l'avvocato e professore Giovanni Flora, il quale \u00e8 subentrato all'avvocato Domenico Ciruzzi, del Foro di Napoli, eletto nel 2014. \nPresidente del Consiglio delle Camere Penali (organo che ha il potere di elaborare, definire e approvare, per iniziativa di ciascuno dei suoi componenti o su proposta del Presidente dell'Unione o della Giunta, direttive politiche generali in sviluppo, aggiornamento o integrazione di quelle approvate dal Congresso [art. 8 dello Statuto, formato dagli oltre 120 presidenti delle Camere Penali di tutta Italia) \u00e8, dal 2016, l'avvocato Armando Veneto.\nMigliucci, \u00e8 stato riconfermato, il 2 ottobre 2016, con oltre il 70% dei voti, nella carica di Presidente dell\u2019Unione delle Camere Penali Italiane durante il XVI congresso ordinario di Bologna contro la candidatura dell'avvocato Mauro Anetrini, del Foro di Torino (delegati votanti 301, Migliucci 213 voti, Anetrini 55 voti, schede bianche 33).\nIl 18 marzo 2017 l'Unione, a Salerno, annuncia la costituzione del Comitato per la separazione delle carriere nella magistratura e la successiva presentazione di una proposta di legge di iniziativa popolare in tal senso. La raccolta delle firme viene organizzata dall'Unione stessa poi appoggiata da varie forze politiche, associazioni, volontari ed enti di cultura e delle professioni. Il 23 marzo 2017, in occasione dell'astensione delle udienze, proclamata dalla giunta in protesta contro la decisione del Governo di porre la questione di fiducia al Senato sul disegno di legge di riforma al processo penale, Rita Bernardini annuncia il sostegno all'iniziativa del Partito Radicale Transnazionale. \nIl 4 maggio 2017 l'Unione provvede presso la Corte di Cassazione al deposito del disegno di legge costituzionale di iniziativa popolare sulla separazione delle carriere e, nello stesso giorno, annuncia la costituzione di un comitato promotore atto a raccogliere le 50.000 firme necessario affinch\u00e9 il testo possa essere consegnato in Parlamento. \nIl Comitato promotore ed organizzatore, con a capo il Presidente delle Camere Penali Migliucci, vide al suo interno gli avvocati Anna Vittoria Chiusano, Fabio Ferrara, Rinaldo Romanelli, Gaetano Pecorella, Oreste Dominioni, Giuseppe Belcastro, l'accademico Marcello Gallo, il magistrato Piero Tony, la coordinatrice dell\u2019Ufficio di Presidenza del Partito Radicale Rita Bernardini, il Segretario della Fondazione Luigi Einaudi Onlus e giornalista Simone Santucci, che di tale campagna \u00e8 stato il responsabile della comunicazione e dell\u2019ufficio stampa.\nDiversi punti di raccolta vengono allestiti dalle Camere penali territoriali nei tribunali e nelle piazze italiane e pi\u00f9 di 30.000 firme vengono raggiunte in un mese di raccolta. Tra i firmatari figurano, tra gli altri, Matteo Salvini, Roberto Giachetti, Giovanni Toti, Fabrizio Cicchitto, Anna Maria Bernini, Massimo Bordin, Flavio Tosi, Arturo Diaconale, Enrico Costa, Renato Brunetta, Massimo Cialente, Paolo del Debbio, Claudio Martelli, Francesco Paolo Sisto, Davide Giacalone, Giuliano Pisapia, Mario Giordano, Gian Marco Chiocci, Stefano de Luca, Alessandro Barbano, Sergio D'Elia, Maurizio Turco, Stefania Pezzopane, Simona Vicari, Danilo Leva, Carlo Nordio, Paolo Romani, Alda D'Eusanio, Vincenzo Palumbo, Andrea Mascherin, Laura Iannotta, Simone Santucci.\nIl 4 luglio, dopo soli due mesi di campagna di raccolta firme sui sei a disposizione, l'Ucpi annuncia il superamento delle cinquantamila firme necessarie a presentare in Parlamento il disegno di legge mentre il 31 ottobre dello stesso anno, al termine dei sei mesi previsti in Costituzione per il deposito, alla Camera dei Deputati l'Ucpi consegna il testo di legge.\nIl XVII congresso di Sorrento del 2018.\nDal congresso ordinario di Sorrento dell'ottobre del 2014, esaurito il doppio mandato di Migliucci, viene eletto Presidente l'avvocato Gian Domenico Caiazza, gi\u00e0 Presidente della Camera Penale di Roma, che prevale su Renato Borzone per 177 voti a 150. Alla vicepresidenza subentra l'avvocato Nicola Mazzacuva, ordinario di Diritto Penale all\u2019Universit\u00e0 di Bologna, mentre alla segreteria \u00e8 eletto l\u2019avvocato Eriberto Rosso.\nI presidenti dell'Unione dalla fondazione ad oggi.\nPrecedenti presidenti sono stati:"}
{"id": "1482870", "revid": "547034", "url": "https://it.wikipedia.org/wiki?curid=1482870", "title": "Michael Pacher", "text": "\u00c8 considerato uno dei maestri pi\u00f9 importanti del Quattrocento austriaco, vero punto di contatto tra arte nordica e costruzione prospettica di tipo rinascimentale italiano.\nBiografia.\nSulla vita di Michael Pacher si possiedono poche notizie sicure, perlopi\u00f9 ricavate da documentazione indiretta, come fatture, contratti e ricevute di vario tipo. La nascita si colloca intorno al 1430 o 1432. \u00c8 probabile che sia nato a M\u00fchlen, una frazione di Falzes, o a Brunico, dal momento che le prime notizie lo vedono attivo in questa citt\u00e0. Dopo avere iniziato, tra il 1443 e il 1445, il suo apprendistato nelle botteghe della citt\u00e0 vecchia (\"Stadtgasse\"), e avere completato il primo ciclo di quattro anni di formazione, si rec\u00f2, come era uso allora, a perfezionarsi per un paio d'anni altrove. Intorno al 1450 lo si trova a Padova, dove entra in contatto con l'arte di Jacopo Bellini, Donatello ed Andrea Mantegna. Il \"periodo italiano\" e i contatti avuti con questi importanti artisti, segneranno tutta la sua produzione artistica successiva.\nRientrato a Brunico, dove ottenne la cittadinanza e il titolo di maestro d'arte, si spos\u00f2 con Ottilia (di cui si ignora il cognome), da cui ebbe almeno un figlio, Hans, che segu\u00ec le sue orme come artista, e una figlia, Margarete. Tra gli allievi della sua scuola vi fu anche un Friedrich Pacher che \u00e8 conosciuto come artista di valore, ma non \u00e8 chiaro se e in che modo sia imparentato con lui. Gli storici sono orientati a ritenere che fosse un nipote.\nIntorno al 1471 deve aver avuto luogo un suo viaggio nelle Fiandre dal momento che si ha notizia di suoi contatti con artisti fiamminghi del tempo. Si hanno anche indizi di un suo soggiorno alla corte ducale di Mantova, forse su chiamata dei Gonzaga.\nNegli ultimi tre anni di vita si stabil\u00ec a Salisburgo, dove oper\u00f2 e concluse la sua esistenza.\nOpere.\nPartito dallo stile dei maestri sudtirolesi, intorno al 1450 Michael Pacher perviene, sotto l'influsso di Hans Multscher (che lascia un lavoro anche a Vipiteno) e della scuola del Norditalia, in particolare dello scultore Donatello e del pittore Andrea Mantegna, ad un linguaggio artistico nuovo per i territori di lingua tedesca. La prospettiva lineare caratterizza le sue rappresentazioni architettoniche e spaziali. Plasticit\u00e0, espressione intensa e gesti eloquenti caratterizzano le sue figure. Il suo modo di trattare luci e ombre conferisce alle sue immagini un aspetto realistico. Egli unisce idealmente scultura lignea e pittura.\nLe opere pi\u00f9 conosciute di Michael Pacher sono le sue preziose pale d'altare, tra cui:\nTuttavia, solo il polittico di St. Wolfgang si \u00e8 conservato per intero, mentre le restanti opere principali del Maestro si sono conservate solo parzialmente e si possono osservare, per esempio, nell'Alte Pinakothek di Monaco o nella galleria austriaca del Belvedere di Vienna.\nNotevoli esempi di affreschi del Maestro si possono trovare nella importante Basilica romanica del \"Benediktinerstift Sankt Paul\" presso Sankt Paul im Lavanttal in Carinzia. In essi Pacher rappresenta un ciclo di raffigurazioni di santi all'interno di volte gotiche, che avevano sostituito i soffitti piatti romanici dopo un incendio.\nInfine, molte opere minori del Maestro, spesso riconducibili alla sua scuola, sono disseminate in diversi paesi della Provincia autonoma di Bolzano, in Austria nelle regioni del Tirolo, del Salisburghese e della Carinzia e in Germania in alcune zone della Baviera."}
{"id": "1482872", "revid": "12739161", "url": "https://it.wikipedia.org/wiki?curid=1482872", "title": "Gordion", "text": ""}
{"id": "1482875", "revid": "633110", "url": "https://it.wikipedia.org/wiki?curid=1482875", "title": "Classe Jaguar", "text": ""}
{"id": "1482880", "revid": "287204", "url": "https://it.wikipedia.org/wiki?curid=1482880", "title": "Serie A 2007-2008 (calcio femminile)", "text": "Il campionato di Serie A 2007-2008 \u00e8 stato il quarantunesimo campionato della massima serie femminile italiana di calcio.\nIl ha conquistato lo scudetto per la terza volta nella sua storia, la seconda consecutiva dopo la vittoria nella stagione 2006-2007. Sono retrocesse in Serie A2 il Trento e il Firenze. Il titolo di capocannoniere della Serie A \u00e8 andato per l'ottava volta a Patrizia Panico, autrice di 27 goal.\nStagione.\nNovit\u00e0.\nAl termine stagione 2006-2007 il Vigor Senigallia e il Porto Mantovano sono state retrocesse in Serie A2. Al loro posto sono state promosse la Riozzese, vincitrice del girone A della Serie A2, e la Trento, vincitrice del girone B della Serie A2. Dopo la rinuncia, e successivo scioglimento, dell'Agliana, il Chiasiellis \u00e8 stato ripescato in Serie A. Tutte e tre le neopromosse partecipavano per la prima volta nella loro storia alla Serie A.\nFormula.\nLe 12 squadre partecipanti si affrontano in un girone all'italiana con partite di andata e ritorno per un totale di 22 giornate.\nLa squadra campione d'Italia e la seconda classificata si qualificano alla UEFA Women's Cup 2008-2009.\nLe ultime due classificate retrocedono in Serie A2.\nClassifica finale.\nLegenda:\nNote:"}
{"id": "1482883", "revid": "43530", "url": "https://it.wikipedia.org/wiki?curid=1482883", "title": "Super Bowl (USA)", "text": ""}
{"id": "1482885", "revid": "43530", "url": "https://it.wikipedia.org/wiki?curid=1482885", "title": "Superbowl Italiano", "text": ""}
{"id": "1482890", "revid": "256896", "url": "https://it.wikipedia.org/wiki?curid=1482890", "title": "Camere penali", "text": ""}
{"id": "1482893", "revid": "1899119", "url": "https://it.wikipedia.org/wiki?curid=1482893", "title": "Prologo del Vangelo secondo Giovanni", "text": "Il Prologo del Vangelo secondo Giovanni, testo capitale del cristianesimo primitivo, costituisce l'incipit del \"Vangelo secondo Giovanni\" ed \u00e8 anche detto Inno al Logos perch\u00e9 gli studiosi ed esegeti di tale testo sono giunti alla conclusione trattarsi di una rielaborazione realizzata da Giovanni stesso e dai suoi discepoli di un preesistente \"Inno al logos\". Comunque sia, tale scritto e gli scritti ad esso affini hanno avuto la loro culla di nascita in una ben precisa comunit\u00e0 del cristianesimo primitivo, quella costituitasi in Asia Minore a Efeso e nelle localit\u00e0 limitrofe facenti capo alla guida Giovanni e alla stessa Maria di Nazareth che aveva seguito Giovanni su indicazione di Ges\u00f9 stesso nel fuggire alle persecuzioni a Gerusalemme dove era stanziata la comunit\u00e0 madre del cristianesimo primitivo.\nQuestioni di storia editoriale.\nIl \"Vangelo secondo Giovanni\" \u00e8 stato scritto originariamente in greco. Il testo, tuttavia, contiene latinismi ed ebraismi. Questo vangelo \u00e8 molto diverso rispetto agli altri: ci sono molte meno parabole, meno miracoli, non vi \u00e8 accenno all'eucaristia, al Padre nostro, alle beatitudini. Compaiono invece nuove espressioni per indicare Ges\u00f9.\nSecondo la tradizione l'autore \u00e8 uno dei dodici apostoli, quello prediletto. Probabilmente il testo, scaturito comunque dagli ambienti giovannei, \u00e8 stato scritto da pi\u00f9 persone e in tempi diversi, per essere completato intorno all'anno 100.\nIl Prologo o Inno al Logos.\n\"Inno al Logos\"\nTesto liturgico latino\nD\u00f3minus vob\u00edscum.\nR/. Et cum sp\u00edritu tuo.\nFa un segno di croce sull\u2019Altare o sulla cartagloria, poi tre segni di croce su s\u00e9 stesso: sulla fronte, sulle labbra e sul petto - lo stesso fanno i fedeli - e dice:\n In\u00edtium sancti Evang\u00e9lii sec\u00fandum Io\u00e1nnem.\nR/. Gl\u00f3ria tibi, D\u00f3mine.\nCongiunte le mani, prosegue:\nIn princ\u00edpio erat Verbum, \net Verbum erat apud Deum,\net Deus erat Verbum.\nHoc erat in princ\u00edpio apud Deum.\n\u00d3mnia per ipsum facta sunt: \net sine ipso factum est nihil, quod factum est:\nin ipso vita erat, \net vita erat lux h\u00f3minum:\net lux in t\u00e9nebris lucet,\net t\u00e9nebr\u00e6 eam non comprehend\u00e9runt. \nFuit homo missus a Deo,\ncui nomen erat Io\u00e1nnes.\nHic venit in testim\u00f3nium,\nut testim\u00f3nium perhib\u00e9ret de l\u00famine, \nut \u00f3mnes cr\u00e9derent per illum.\nNon erat ille lux,\nsed ut testim\u00f3nium perhib\u00e9ret de l\u00famine. \nErat lux vera,\nqu\u00e6 ill\u00faminat \u00f3mnem h\u00f3minem veni\u00e9ntem in hunc mundum.\nIn mundo erat,\net mundus per ipsum factus est,\net mundus eum non cogn\u00f3vit.\nIn pr\u00f3pria v\u00e9nit,\net sui eum non recep\u00e9runt.\nQuotquot autem recep\u00e9runt eum,\ndedit eis potest\u00e1tem f\u00edlios Dei f\u00ederi,\nhis qui cr\u00e9dunt in n\u00f3mine eius:\nqui non ex sangu\u00ednibus, \nneque ex volunt\u00e1te carnis,\nneque ex volunt\u00e1te viri,\nsed ex Deo nati sunt.\n(il Sacerdote e tutti genuflettono) \nEt Verbum caro factum est , \n(e rialzandosi prosegue:) \net habit\u00e1vit in nobis;\net v\u00eddimus gl\u00f3riam eius,\ngl\u00f3riam quasi Unig\u00e9niti a Patre,\nplenum gr\u00e1ti\u00e6 et verit\u00e1tis. \nR/. - Deo gr\u00e1tias.\nQui di seguito \u00e8 riportata la traduzione del \"Prologo\" Giovanneo tratta dalla Bibbia interconfessionale approvata dalle principali chiese cristiane.\nIl tema del logos.\nLa principale tematica trattata da Giovanni \u00e8 senza alcun dubbio la sua originale concezione ebraico ellenistica del Messia identificato con il logos che per Giovanni \u00e8 paragonabile a quell'arch\u00e8 che a partire da cinque secoli prima i fondatori della filosofia gi\u00e0 trattarono prima di lui e che videro di volta in volta identificato nell'acqua (Talete), nell'\u00e1peiron (Anassimandro), l'aria (Anassimene), il fuoco o il logos nella concezione propria di Eraclito, il numero (Pitagora), il dio-tutto di Senofane o ancora l'Essere di Parmenide, l'amore e l'odio nella concezione propria di Anassagora, il movimento degli atomi in Democrito o infine il mondo delle idee di Platone fino ad arrivare appena tre secoli prima del Logos Giovanneo al motore che nella concezione propria di Aristotele pur essendo immobile tutto muove.\nCos\u00ec Giovanni con questa sua originale concezione del Cristo costituisce anche un ponte tra due mondi culturali e civilt\u00e0 diverse: quella ebraica e quella greca.\nCon pochi tratti grazie alla sua estrema capacit\u00e0 di sintesi traccia la storia dell'intero universo a partire proprio dal logos che era in principio nel proverbiale \"Prologo\" del suo vangelo.\nE qui non manca di precisare che questo logos \u00e8 quel messia gi\u00e0 annunziato dagli antichi profeti di Israele, e questo messia \u00e8 il cristo che senza rimanere nel vago chiama per cos\u00ec dire con nome e cognome: Ges\u00f9 di Nazareth, pi\u00f9 noto come maestro delle scritture di cui egli stesso \u00e8 stato allievo, facente parte del suo entourage pi\u00f9 stretto tra i numerosi apostoli e discepoli.\nE ancora, allorch\u00e9 i suoi amici cristiani con un pi\u00f9 marcato orientamento gnostico opteranno per una interpretazione pi\u00f9 disincarnata e astratta del logos che era in principio egli ribadir\u00e0 fermo e irremovibile contro questa concezione astratta la sua concezione del logos che era in principio fatto di corpo e sangue. Per Giovanni infatti il mistero dell'incarnazione del logos che era in principio non \u00e8 un mistero in quanto anche lui in un certo senso come i moderni scienziati legati all'esperienza dei sensi dir\u00e0 quasi omologandosi ad un empirista radicale: non vi parlo di astrazioni ma di..\"ci\u00f2 che noi abbiamo udito, ci\u00f2 che noi abbiamo veduto con i nostri occhi,ci\u00f2 che noi abbiamo contemplato e ci\u00f2 che le nostre mani hanno toccato\"..\"la vita si \u00e8 fatta visibile\".\nIn una parola cos\u00ec si firma alla fine del resoconto della sua esperienza diretta e vivente del Logos: io, Giovanni, \"il testimone\", come pi\u00f9 semplicemente amava essere chiamato (Prima lettera di Giovanni).\nAnni dopo e a partire da San Girolamo l'utilizzo che Giovanni fa del termine \"Logos\" viene reso con la traduzione in latino \"Verbum\"; da allora anche in italiano per lo pi\u00f9 il concetto greco-giovanneo di Logos viene assimilato a \"il Verbo\".\nL'incarnazione del Logos fine della storia.\nCome si pu\u00f2 notare il resoconto-testimonianza della buona notizia cos\u00ec come viene riportata nell'interpretazione che Giovanni ne d\u00e0 alla luce della sua grande capacit\u00e0 riflessiva inizia con le stesse parole con cui inizia l'interpretazione della storia universale riportata dalla Bibbia ebraica dalla quale lui stesso proviene e alla quale \u00e8 stato formato sin dall'infanzia: \"Bereshit\" termine ebraico che in greco fa \"En Arch\u00e8\" (\u1f18\u03bd \u1f00\u03c1\u03c7\u1fc7) ovvero \"In Principio\".\nIn questo modo il prologo giovanneo che annuncia il tema portante tutta la visione giovannea del logos che era in principio, ripete lo schema della \"Genesi\", primo libro della Torah (la Legge) riallacciandosi cos\u00ec a tutta la tradizione dell'ebraismo dell'Antico Testamento, ma rielaborandola dal punto di vista di quanto lui aveva sperimentato nel corso della sua feconda oltre che lunga esistenza, e in questa continuit\u00e0 riflessiva introduce quello che \u00e8 il tema centrale del quarto vangelo ovvero l'incarnazione di questo logos che era in principio quale \"vero novum storico\" dei nuovi tempi il quale a sua volta \"preludia all'apocalisse\" che va intesa come un evento che, se deve ancora avvenire, simultaneamente \u00e8 gi\u00e0 avvenuta in quanto la presenza nella storia della persona concreta di Ges\u00f9, presenza ormai irreversibile e incancellabile, \u00e8 gi\u00e0 la presenza della fine della storia all'interno della storia stessa. Detto in altri termini: la prima incarnazione del logos che era in principio, cio\u00e8 l'uomo Ges\u00f9, presente nell'uomo Giovanni stesso, questo \u00e8 l'apocalisse.\nDifferenti traduzioni dei primi due versi del Prologo del Vangelo di Giovanni.\nLa pi\u00f9 comune traduzione dei passi (1, 1-2) \u00e8:\nIn principio era il Verbo, e il Verbo era presso Dio e il Verbo era Dio. Egli era, in principio, presso Dio\n(Revised Standard Version, King James Version, Diodati, Nuova Riveduta, Luzzi, World English Bible, A Conservative Version, Darby) o \"e il Verbo era Dio\" (Vulgata, C.E.I., Reina Valera).\nLogos \u00e8 a volte tradotto Parola, altre volte Verbo.\nCi sono differenti traduzioni dei passi in questione, per esempio:\nLa Good News Bible 1966-2001: e lui era lo stesso di Dio\nLa Revised English Bible 1970-1989: e colui che era Dio, era la Parola\nLa Bibbia del quattordicesimo secolo di Wycliffe (derivata dalla Volgata del quarto secolo): In principio era la Parola, e la Parola era con Dio, e Dio era la Parola\n1956 The Wuest Expanded Translation: \u201cIn principio la Parola esisteva gi\u00e0. E la Parola era con Dio il Padre. E la Parola era assoluta Divinit\u00e0 nella sua essenza (nota: S. Wuest, Kenneth (1956). New Testament: An Expanded Translation. Wm. B. Eerdmans Publishing Company. p. 209. ISBN 0-8028-1229-5.)\n1808 \u201ce la parola era un dio\u201d - Thomas Belsham The New Testament, in An Improved Version, Upon the Basis of Archbishop Newcome's New Translation: With a Corrected Text, London.\n1864 \u201ce dio era la Parola\" The Emphatic Diaglott by Benjamin Wilson, New York and London.\n1867 \u201cIn principio il Vangelo fu predicato dal Figlio. E il Vangelo era la Parola, e la Parola era con il Figlio, e il Figlio era con Dio, e il Figlio era di Dio\u201d - The Joseph Smith Translation of the Bible.\n1935 \u201ce la Parola era divina\u201d - The Bible\u2014An American Translation, by John M. P. Smith and Edgar J. Goodspeed, Chicago.\n1955 \u201cLa Parola era divina\u201d - The Authentic New Testament, by Hugh J. Schonfield, Aberdeen.\n1975 Das Evangelium nach Johannes, di Siegfried Schulz \"e un dio (o, di specie divina) era la Parola\",\n1978 Das Evangelium nach Johannes, di Johannes Schneider \"e di una sorta simile a Dio era il l\u00f3gos\",\n1979 Das Evangelium nach Johannes, di J\u00fcrgen Becker \"e un dio era il l\u00f3gos\"\n2015 Watch Tower Bible and Tract Society of Pennsylvania. Testimoni di Geova: \"In principio era la Parola, e la Parola era con Dio, e la Parola era un dio\".\nUso nella liturgia.\nNella liturgia cattolica tradizionale (Messa Tridentina) il Prologo del Vangelo secondo S. Giovanni viene letto ad ogni Messa dopo la benedizione, dal \"cornu Evangelii\" (lato sinistro) dell'altare, da una cartagloria. Come qualsiasi lettura evangelica viene preceduto dall'orazione \"Dominus vobiscum\" e dalla proclamazione \"Initium + Sancti Evangelii secundum Iohannem.\" Al versetto 5 \"et Verbum Caro factum est\" il sacerdote e con lui i fedeli genuflettono, per poi rialzarsi subito. Al termine del Prologo i ministri rispondono \"Deo gratias.\"\nQuesto rito \u00e8 detto \"Ultimum Evangelium\"."}
{"id": "1482896", "revid": "767487", "url": "https://it.wikipedia.org/wiki?curid=1482896", "title": "Nightmare Detective", "text": "Nightmare Detective \u00e8 un film del 2006 di Shinya Tsukamoto.\nTrama.\nLa polizia indaga sulla morte di alcune persone, il cui decesso \u00e8 stato catalogato, anche in merito alle dichiarazioni di alcuni testimoni, come suicidio. Ma la giovane ispettrice Keiko Kirishima scopre un elemento che accomuna questi decessi: tutte le vittime, per lo pi\u00f9 persone depresse, avevano memorizzato, sul proprio cellulare, uno stesso numero telefonico, che avevano chiamato poco prima di morire. Analizzando le ultime chiamate delle vittime, la polizia non riesce a captare la voce del loro comune interlocutore, ma soltanto una voce femminile che ripete \"aiuto\".\nKirishima, convinta di trovarsi dinanzi a casi di omicidio, sospetta che l'assassino agisca sulla vittima attraverso il telefono, facendo uso di una forma di potente ipnosi. A causa della stranezza del caso, all'interno del distretto di polizia vengono stabilite due sezioni investigative: una si occuper\u00e0 delle indagini secondo metodi tradizionali, l'altra, presieduta dalla stessa Kirishima e dal detective Wakamiya, proceder\u00e0 secondo metodi soprannaturali. L'ispettrice chiede l'aiuto di un certo Kagenuma, un ragazzo che, secondo alcune fonti, ha la capacit\u00e0 di penetrare nei sogni delle altre persone; ma lui si rifiuta di assistere la polizia nelle indagini, in quanto l'utilizzo delle sue capacit\u00e0 paranormali determinano un suo deterioramento fisico e psichico che lo hanno portato a rischiare di morire.\nIncassato il suo no, il detective Wakamiya decide di telefonare al numero misterioso; l'interlocutore \u00e8 0, un uomo, che per\u00f2 smaschera il vero intento del poliziotto. Addormentatosi poco dopo su una poltrona all'interno del distretto, Wakamiya viene colto da convulsioni, ma non riesce a svegliarsi; Kirishima, disperata, chiama Kagenuma che stavolta acconsente ed accorre in loro aiuto; messosi in contatto telepatico con Wakamiya, Kagenuma penetra nel suo sogno, ma \u00e8 ormai troppo tardi, un qualcosa di indefinibile fa a pezzi il poliziotto all'interno del suo sogno e ferisce lo stesso Kagenuma. Kirishima, che aveva assistito \"dal di fuori\" alla morte del suo collega, telefona a sua volta a 0, costringendo Kagenuma a dover entrare anche nei suoi sogni per non vederla morire.\nAddormentatasi, l'ispettrice si trova finalmente faccia a faccia con l'assassino, il fantomatico 0, il quale le rivela di sentirsi costretto ad uccidere, a causa di una furia omicida che lo avvinghia ogni volta che entra in contatto telefonico con la sua vittima. Sempre nel sogno, Kirishima tenta la fuga e si rifugia in una vecchia fornace, assediata da 0; ma il tempestivo intervento di Kagenuma la salva uccidendo l'assassino e svelandone il terribile passato, che lo aveva visto assistere alla morte della sorellina (era suo il grido di aiuto che si udiva durante le telefonate), rimasta intrappolata all'interno della stessa fornace.\nProduzione.\nIl film \u00e8 stato girato interamente nel quartiere Adachi di Tokyo ed ha avuto un seguito, intitolato Nightmare Detective 2 (2008), sempre diretto (ma non interpretato) da Tsukamoto.\nDistribuzione.\nPresentato in concorso alla Festa del Cinema di Roma 2006, in Italia \u00e8 stato distribuito direttamente per il mercato home video dalla Raro Video.\nAccoglienza.\nCritica.\nIn merito a Nightmare Detective, il critico cinematografico Enrico Ghezzi, da sempre ammiratore di Tsukamoto, ha detto:\n\"Questo ed altri suoi film, come A Snake of June e soprattutto Vital, sono discese dentro il corpo, sortite dentro l'anima, l'immaginato. Il suo \u00e8 un cinema cos\u00ec classicamente installato nell'estremo, da potersi definire violentemente classico (...) Tsukamoto, come un palombaro, si cala nelle ossessioni, nei giochi, nell'amore, nell'odio, si cala nella possibilit\u00e0 di vivere o sopravvivere alla morte, o di soprammorire alla vita; \u00e8 veramente un cinema mai visto (...), forse l'unico modo di vedere la cosa, il nero, la non forma.\""}
{"id": "1482900", "revid": "767487", "url": "https://it.wikipedia.org/wiki?curid=1482900", "title": "Eduard Sch\u00f6nfeld", "text": "Biografia.\nDopo aver studiato sotto la guida di Friedrich Wilhelm Argelander a Bonn, divenne assistente all'Osservatorio di Bonn e poi direttore della Specola di Mannheim.\nCollabor\u00f2 col suo maestro alla compilazione della Bonner Durchmusterung, opera imponente, terminata nel 1862, che contiene le ascensioni rette e le declinazioni di tutte le 324.198 stelle dell'emisfero boreale sino alla magnitudine 9 e di un gran numero di stelle di magnitudine 10.\nQuesta rassegna fu poi estesa da Schonfeld fino a 23\u00b0 di declinazione sud e completata da astronomi argentini sino al polo celeste australe.\nSchonfeld si interess\u00f2 anche allo studio delle nebulose (cos\u00ec all'epoca erano denominate anche le galassie e gli ammassi stellari) e delle stelle variabili.\nI risultati delle osservazioni sulle nebulose sono contenuti in due cataloghi pubblicati nella rivista \"Astronomische Beobachtungen der Grossherzoglichen Sternwarte zu Mannheim\", prima e seconda parte, rispettivamente nel 1862 e 1875. Gli studi e le osservazioni sulle stelle variabili sono stati pubblicati nei \"Jahresberichte des Mannheimer Vereins f\u00fcr Naturkunde\" numeri 32 (del 1866) e 39 (del 1875).\nAlla morte del suo maestro, Argelander, nel febbraio 1875, divenne direttore dell'Osservatorio di Bonn.\nIn suo onore l'asteroide \"1929 PB\" \u00e8 stato chiamato 5926 Sch\u00f6nfeld ed \u00e8 stato dato il suo nome anche ad un cratere di 24 km sulla Luna ."}
{"id": "1482902", "revid": "767487", "url": "https://it.wikipedia.org/wiki?curid=1482902", "title": "Franco Godi", "text": "Biografia.\nAttivo nel campo della pubblicit\u00e0 (settore nel quale ha ottenuto diversi riconoscimenti), \u00e8 cresciuto a Prato dove ha intrapreso l'attivit\u00e0 di musicista e autore componendo con un proprio gruppo musiche per programmi di Radio Firenze.\nIl debutto per\u00f2 avviene nel 1963 come cantante, con il 45 giri \"Bikini di visone\"/\"Twist del battimano\", pubblicato dalla Galleria del Corso, etichetta di propriet\u00e0 di Teddy Reno, e inciso a Milano negli studi di Renato Carosone, con il suo quartetto composto da Luciano Zotti (piano), Franco Boldrini (basso) e Piero Barbetti (batteria).\nIspirandosi allo stile jazzistico di Quincy Jones e Armando Trovajoli, \u00e8 stato autore di numerose colonne sonore per cortometraggi e film d'animazione, tra cui quelle dei film di Bruno Bozzetto \"Allegro non troppo\" e \"Vip - Mio fratello superuomo\".\n\u00c8 conosciuto con l'appellativo di \"Mr Jingle\", per essere stato l'autore delle musiche di numerosi spot pubblicitari di grande notoriet\u00e0, all'interno di Carosello. Ha composto anche la favola musicale \"Susanna in viaggio per la luna\", con protagonista Susanna, testimonial dei formaggini Invernizzi, e altri brani utilizzati dalla pubblicit\u00e0 ma indirizzati al pubblico infantile.\nFra i personaggi dei fumetti per i quali ha creato le musiche figurano Nick Carter, del duo Bonvi-Guido De Maria; \"SuperGulp!\", dello stesso De Maria; \"La Linea\" di Osvaldo Cavandoli; il \"Signor Rossi\", ancora di Bozzetto. Con Francesco Guccini ha creato la figura di \"Salomone pirata pacioccone\".\nHa collaborato con numerosi registi italiani ed esteri, fra cui i fratelli Taviani, Giuliano Montaldo, Gillo Pontecorvo, Ermanno Olmi, Richard Lester, Vittorio De Sica, Gabriele Salvatores e Renzo Martinelli.\nNel 1976 ha fondato l'etichetta discografia Best Sound, con la quale ha prodotto, tra gli altri, i Gemelli DiVersi, gli Articolo 31 e Space One.\nPer la televisione ha musicato le sigle di \"Domenica in\", \"Parola mia\" di Luciano Rispoli, \"Il mercato del sabato\", \"Unomattina\", \"La grande corsa\", \"Una grande occasione\", \"Verissimo\". Sempre per la tv ha composto le musiche per la fiction \"Don Tonino\" e, insieme al DJ Albertino e agli Articolo 31, ha fatto parte nel 2001 del cast del film \"Senza filtro\" diretto da Mimmo Raimondi, dedicato all'ambiente della musica hip hop."}
{"id": "1482903", "revid": "767487", "url": "https://it.wikipedia.org/wiki?curid=1482903", "title": "Topolino e il canguro", "text": "Topolino e il canguro (\"Mickey's Kangaroo\") \u00e8 un cortometraggio di Topolino del 1935 il suo 76\u00b0 in totale, ultimo ad essere girato in bianco e nero."}
{"id": "1482907", "revid": "124123", "url": "https://it.wikipedia.org/wiki?curid=1482907", "title": "Corrado Beguinot", "text": "Biografia.\nBeguinot \u00e8 stato per trentacinque anni (1964-1999) professore ordinario alla cattedra di \"Tecnica Urbanistica\" all'Universit\u00e0 degli Studi di Napoli Federico II, mentre dal 1959 al 1965 ricopr\u00ec la cattedra \"Composizione Architettonica\".\nDirettore dell\"'Istituto di Architettura e Urbanistica\", dal 1959 al 1976 e del \"Dipartimento di Pianificazione e Scienza del Territorio\" all'Universit\u00e0 degli Studi di Napoli Federico II, dal 1992 al 1999.\nMembro della \"\"International Federation for Housing and Planning\" The Hague-Netherlands e della \"Deutscher Verband Fur Wohnungswesen, Stadtebau und Raumplannung\", Bonn-Germania, dal 1960.\nEsperto presso il Ministero degli Affari Esteri per la Cooperazione Culturale, Scientifica e Tecnica, dal 1976 al 1985.\nPresidente del Comitato Tecnico della Facolt\u00e0 di Architettura del Politecnico di Milano (1970-1973).\nDirettore della Facolt\u00e0 di \"Urban and Regional Planning\" della Universit\u00e0 del Cairo (Egitto), dal 1978 al 1985.\n\"Ciudadano Professor\" dell'Universit\u00e0 Sim\u00f3n Bol\u00edvar di Caracas (Venezuela), dal 1978.\nHa fondato, nel 1985, il gruppo \"Innovazione Tecnologica e Trasformazioni Territoriali per la Citt\u00e0 del XXI Secolo\" che sviluppa la ricerca sulla \"Citt\u00e0 Cablata\" attraverso una serie di \"osservatori\" istituiti in varie citt\u00e0 del mondo (oltre alle citt\u00e0 italiane, Tokyo, Pune, Delft, Newcastle u.T., Barcellona, Harbin, Monaco, Ginevra, Parigi, Gerusalemme, ecc.).\nComponente del Comitato Consultivo per la formazione nel campo dell'Architettura, delle Comunit\u00e0 Economiche Europee in Bruxelles, dal 1987 al 1991.\nComponente della Commissione per la realizzazione della sede dell'Istituto Universitario Europeo di Firenze in Fiesole, dal 1987.\n\u00c8 stato, nel 1993, il promotore della redazione di una nuova \"Carta dell'Urbanistica\", la \"Carta di Megaride '94\", scritta con la collaborazione di 600 studiosi della citt\u00e0 di trentadue diversi Paesi.\nComponente della Commissione per il nuovo Manuale dell'Architetto: Istituto dell'Enciclopedia Treccani e Consiglio Nazionale delle Ricerche, dal 1995 al 1997.\nPresidente del Consiglio Scientifico dell'Istituto per la Pianificazione e Gestione del Territorio del CNR, dal 1982 al 1999.\nComponente del Comitato Nazionale di Consulenza per le Scienze di Ingegneria e di Architettura e per le Scienze dell'Ambiente e dell'Habitat del CNR, dal 1982 al 1994.\nComponente delle Commissioni per il \"Progetto Finalizzato Edilizia\", del \"Progetto Finalizzato Ambiente e Territorio\", del \"Progetto Finalizzato Trasporti\", del \"Progetto Strategico Aree Metropolitane\" del \"Progetto Finalizzato Innovazione e Recupero\" del CNR, dal 1982 al 1995.\nComponente del Consiglio Superiore Tecnico del Ministero delle poste e delle telecomunicazioni, dal 1986 al 1994.\nPresidente della Fondazione Aldo Della Rocca, \"Ente Morale di Studi urbanistici\" Roma, dal 1992.\nPresidente della Fondazione Ivo Vanzi Napoli, dal 1996 al 2000.\nHa promosso, nel 2000, la ricerca per la definizione della \"carta dei principi sulla citt\u00e0 interetnica europea\" a supporto del Master Universitario internazionale (teso alla formazione degli esperti del governo delle trasformazioni urbane) e della Sperimentazione Progettuale (su cinque citt\u00e0 metropolitane europee, espressive della realt\u00e0 urbana interetnica).\nHa elaborato nel 2006/2007 il progetto del Corso di Laurea Magistrale per la formazione degli esperti del governo delle trasformazioni urbane nella citt\u00e0 europea interetnica cablata.\nDirettore delle \"Collane di Studi di Urbanistica\" dell'Istituto di Architettura e Urbanistica (1959-76) e del Dipartimento di Pianificazione e Scienza dei Territorio dell'Universit\u00e0 degli Studi di Napoli Federico II (1985-1999) nelle quali sono pubblicati 61 volumi con contributi personali, di colleghi e di giovani assistenti.\nProgettista di numerosi piani urbanistici, territoriali, comunali, paesistici, sanitari e di sviluppo industriale, (tra cui quelli di Napoli \u2013 Caserta \u2013 Salerno \u2013 Avellino e Campobasso), nonch\u00e9 di varie opere architettoniche tra cui la nuova Facolt\u00e0 di Medicina di Napoli, la Cittadella postale e delle telecomunicazioni e il Palazzo di Giustizia (con Massimo Pica Ciamarra e Michele Capobianco) siti nel centro Direzionale di Napoli."}
{"id": "1482910", "revid": "767487", "url": "https://it.wikipedia.org/wiki?curid=1482910", "title": "Topolino giardiniere (film 1935)", "text": "Topolino giardiniere (\"Mickey's Garden\") \u00e8 un film del 1935 diretto da Wilfred Jackson. \u00c8 un cortometraggio d'animazione della serie \"Mickey Mouse\", distribuito negli Stati Uniti dalla United Artists il 13 luglio 1935.\nTrama.\nIl giardino di Topolino \u00e8 invaso dagli insetti e lui li combatte con l'insetticida, ma presto lo esaurisce e gli insetti sono nuovamente liberi di banchettare. Topolino prepara allora dell'altro insetticida e cerca di avvelenare gli insetti, ma la pompa \u00e8 bloccata e quindi cerca di sbloccarla. Nel frattempo Pluto, inseguendo un insetto, \u00e8 rimasto con la testa bloccata in una zucca. Mentre corre all'impazzata per il giardino tentando di liberarsi, si scontra con Topolino, che si spruzza addosso l'insetticida che aveva in mano e inizia ad avere le allucinazioni.\nTopolino si ritrova in una realt\u00e0 distorta dove lui, la sua casa e Pluto sono rimpiccioliti mentre gli insetti e le piante sono giganteschi. Gli insetti si mettono a bere l'insetticida, che invece di ucciderli d\u00e0 loro una sensazione di ebbrezza. Cominciano quindi a inseguire Topolino e Pluto (liberatosi dalla zucca ingigantita). Per sfuggire a un coleottero, Topolino e Pluto salgono su un fiore ma sono cacciati via da un'ape. Pluto viene poi inghiottito da una lucciola col singhiozzo, mentre Topolino si imbatte in un verme con cui inizia a lottare.\nAlla fine Topolino si sveglia e scopre, con sua grande gioia, che il verme era in realt\u00e0 il suo tubo per innaffiare. Pluto riesce a liberarsi dalla zucca schiantandosi casualmente su Topolino, quindi inizia a leccarlo.\nDistribuzione.\nEdizione italiana.\nIl film fu distribuito in Italia nel 1937 in lingua originale. Il primo doppiaggio italiano conosciuto \u00e8 quello realizzato dalla Royfilm per l'inclusione nella VHS del marzo 1986 \"Winny Puh a tu per tu\". Nel febbraio 1991 il corto fu incluso nella VHS \"Topolino superstar\" con un nuovo doppiaggio ad opera della stessa societ\u00e0 (con la collaborazione del Gruppo Trenta), poi utilizzato in tutte le successive occasioni. Non essendo stata registrata una colonna internazionale, in entrambi i casi \u00e8 stata alterata la musica presente durante l'unica battuta del film (pronunciata da Topolino nel finale).\nEdizioni home video.\nDVD.\nUna volta restaurato, il cortometraggio fu distribuito per la prima volta in DVD-Video nel primo disco della raccolta \"Topolino star a colori\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In America del Nord fu incluso anche nel DVD \"Starring Mickey\", uscito l'11 gennaio 2005 come primo volume della collana \"Classic Cartoon Favorites\"."}
{"id": "1482913", "revid": "767487", "url": "https://it.wikipedia.org/wiki?curid=1482913", "title": "Rudolf Alexander Schr\u00f6der", "text": "Fu tra i fondatori della rivista \"Die Insel\" (L'isola, dal 1899).\nSaldamente ancorato alla cultura classica, di cui fu critico profondo e valente traduttore, contenne in strutture tradizionali la propria invenzione poetica, esprimendo in numerosi lavori il proprio alto sentimento religioso."}
{"id": "1482917", "revid": "339392", "url": "https://it.wikipedia.org/wiki?curid=1482917", "title": "P.C.U.S.", "text": ""}
{"id": "1482920", "revid": "1718925", "url": "https://it.wikipedia.org/wiki?curid=1482920", "title": "Qualcosa che non c'\u00e8", "text": "Qualcosa che non c'\u00e8 \u00e8 una canzone di Elisa pubblicata nel 2006 nel primo greatest hits della cantautrice, dal quale \u00e8 stata estratta come quarto e ultimo singolo radiofonico nel 2007.\nIl brano.\nLa canzone fu scritta da Elisa dopo un periodo di blocco creativo ed \u00e8 uno dei brani pi\u00f9 personali ed intimi della cantautrice. Originariamente non fu scritta pensando alla pubblicazione, la quale \u00e8 invece avvenuta nella prima raccolta della cantautrice su stimolo di persone di sua fiducia.\nLa canzone \u00e8 stata inclusa come bonus track nell'edizione canadese della raccolta americana \"Dancing\", pubblicata nel 2008. \u00c8 una delle uniche due canzoni in italiano (entrambe bonus track, assenti nella versione USA) comprese nella raccolta come omaggio agli italiani residenti in Canada. Il brano \u00e8 stato pubblicato in versione acustica nel settimo album di Elisa, \"Ivy\".\nIl brano \u00e8 inoltre presente nella colonna sonora del film \"Generazione mille euro\", diretto da Massimo Venier.\n\u00c8 il sesto singolo in italiano di Elisa (il quarto di cui \u00e8 autrice).\nIl singolo.\nIl singolo \u00e8 uscito solo come download digitale. \u00c8 stato distribuito un CD promo per le radio, dalle quali la canzone \u00e8 stata sporadicamente trasmessa a partire dal 2 novembre 2007. Il singolo, bench\u00e9 estratto dalla raccolta \"Soundtrack '96-'06\", anticipa l'uscita della raccolta dal vivo \"Soundtrack '96-'06 Live\", per la quale funge da supporto. Il promo \u00e8 preso di mira dai collezionisti.\nIl video.\nIl video della canzone \u00e8 stato girato dalla stessa Elisa e dal team \"The Underdog\", vede oltre a primi piani del viso della cantautrice e a colorate immagini astratte, la presenza di alcune scene della registrazione del concerto pubblicata anche nel DVD \"Soundtrack '96-'06 Live\". Il primissimo piano della cantautrice ricorda molto quello del video di \"Sleeping in Your Hand\", il primo video di Elisa, quasi a voler chiudere il cerchio costituito dal primo decennio di attivit\u00e0."}
{"id": "1482923", "revid": "767487", "url": "https://it.wikipedia.org/wiki?curid=1482923", "title": "Il messaggio", "text": "Il messaggio (titolo originale: \"The Message\" o \"Mohammad, Messenger of God\") \u00e8 un film del 1976 diretto da Moustapha Akkad.\nIl film \u00e8 stato girato in parallelo (shot-for-shot) in due versioni diverse, una in inglese (\"The message\") e una in arabo (\"Al-ris\u00e2lah\"). Ogni versione aveva un proprio cast quindi ogni scena veniva girata due volte, prima con un gruppo di attori e subito dopo con l'altro gruppo.\nNel film non vengono mai mostrate immagini del profeta Maometto, n\u00e9 si sente la sua voce, n\u00e9 si pu\u00f2 riprendere la sua ombra, in rispetto dei dettami islamici.\nTrama.\nIl film racconta con dovizia di particolari la storia dell'Islam dalla rivelazione del Corano al profeta Maometto alla cacciata dalla Mecca fino alla riconquista della stessa da parte dei musulmani.\nRiguardo alla figura del profeta Maometto era stato posto il veto da parte delle alte cariche della religione islamica, che ne vietarono la rappresentazione in qualunque forma; addirittura vietarono di sentirne la voce e vederne anche solo l'ombra, per cui le scene in cui \u00e8 presente Maometto spesso si svolgono in soggettiva, con i protagonisti che parlano rivolti alla macchina da presa."}
{"id": "1482933", "revid": "72396", "url": "https://it.wikipedia.org/wiki?curid=1482933", "title": "Macchine di Moore", "text": ""}
{"id": "1482935", "revid": "72396", "url": "https://it.wikipedia.org/wiki?curid=1482935", "title": "Automa di Moore", "text": ""}
{"id": "1482938", "revid": "116545335", "url": "https://it.wikipedia.org/wiki?curid=1482938", "title": "Cultura del Gaudo", "text": "La cultura del Gaudo \u00e8 una cultura eneolitica sviluppatasi nel sud Italia tra la fine del IV e la prima met\u00e0 del III millennio a.C.. Prende il nome dalla \"necropoli di Spina-Gaudo\" situata nei pressi della foce del fiume Sele, in provincia di Salerno. Si trova a circa 1-2 km di distanza dal noto sito di Paestum.\nSito eponimo.\nLa \"necropoli del Gaudo\", \u00e8 un sito archeologico della piana di Paestum, frutto di una scoperta casuale avvenuta nell'autunno del 1943, durante la costruzione di una pista d'atterraggio da parte degli alleati anglo-americani, presenti in zona dopo lo sbarco a Salerno, e fu esplorata dal 1945 al 1947 dalla Soprintendenza alle Antichit\u00e0 di Salerno.\nLe tracce pi\u00f9 antiche di insediamenti umani nella zona pestana risalgono al paleolitico; le pi\u00f9 recenti sono quelle che si riferiscono alla cosiddetta \"cultura del Gaudo\". \nPosta a circa un chilometro da Paestum la necropoli venuta alla luce si estende per un'area di circa 2000 m\u00b2, in cui sono state rinvenute 34 tombe.\nCultura materiale e origini.\nGli aspetti materiali portano a dimostrare la piena omogeneit\u00e0 della ceramica del Gaudo e a identificare e localizzare i centri di origine e di diffusione di questa cultura principalmente in Anatolia e nell\u2019isole del mar Egeo.\nPellegrino Claudio Sestieri sostiene nel 1960 che le brocche sferiche della civilt\u00e0 del Gaudo ricordino le forme globulari delle civilt\u00e0 dell'Egeo piuttosto che i vasi italici. Ne deriva \"una contemporaneit\u00e0 della cultura del Gaudo con lo strato II di Troia e le epoche Proto-Minoico III e Medio-Minoico I, per un periodo che andrebbe fra il 2400 e il 1900 a.C.\nNello specifico si ritiene che le origini della cultura del Gaudo siano dovute a una migrazione di una popolazione nomade guerriera dall'Anatolia settentrionale.\nSepolture.\nLe tombe a \"forno\" erano scavate nella roccia con un pozzetto d'accesso che conduceva a una o due camere sepolcrali a sepoltura multipla.\nIl rito funebre era svolto da pi\u00f9 persone; una volta conclusosi, la cella sepolcrale era chiusa da un grande masso.\nLe sepolture erano utilizzate per successive deposizioni; in questo caso, i resti del defunto pi\u00f9 recente venivano spostati in fondo alla cella, insieme a quelli che lo avevano preceduto. Nelle tombe sono stati ritrovati numerosi askoi, caratteristici vasi a saliera.\nLo studio della disposizione delle ossa e degli arredi funebri ha fatto ritenere agli studiosi che queste genti si raggruppassero in clan familiari di indole guerriera."}
{"id": "1482940", "revid": "62221", "url": "https://it.wikipedia.org/wiki?curid=1482940", "title": "Lussemburghesi", "text": ""}
{"id": "1482948", "revid": "98077", "url": "https://it.wikipedia.org/wiki?curid=1482948", "title": "Cannero", "text": ""}
{"id": "1482950", "revid": "107346632", "url": "https://it.wikipedia.org/wiki?curid=1482950", "title": "Macchina di Mealy", "text": "Nella teoria della calcolabilit\u00e0, la macchina di Mealy \u00e8 un automa a stati finiti i cui valori di uscita sono determinati dallo stato attuale e dall'ingresso corrente, a differenza della macchina di Moore, che invece lavora solo in funzione dello stato corrente. Tuttavia, non per tutte le macchine di Mealy si pu\u00f2 definire una macchina di Moore equivalente.\nIn quanto il modello di Mealy basa lo stato d'uscita della macchina sia sullo stato in cui si trova, sia sugli input che riceve la macchina, mentre il modello di Moore \u00e8 valido per le macchine che basano l'output soltanto sullo stato corrente della macchina, indifferentemente dagli input.\nL'automa deve il suo nome al suo promotore, lo statunitense G. H. Mealy, che lo descrisse nel trattato \"A Method for Synthesizing Sequential Circuits\" nel 1955.\nLa macchina di Mealy fornisce un rudimentale modello matematico per le macchine cifrate. Utilizzando per l'alfabeto degli ingressi e delle uscite le lettere dell'alfabeto latino, l'automa pu\u00f2 lavorare su una data stringa di lettere (ovvero una sequenza di ingressi) che provvede a convertire in una stringa cifrata (ossia una sequenza di uscite). Sebbene sia possibile, ad esempio, descrivere Enigma attraverso una macchina di Mealy, il diagramma degli stati risulterebbe troppo complicato per capire il funzionamento delle macchine cifrate.\nDefinizione formale.\nUna macchina di Mealy \u00e8 una sestupla, {\"S\", \"S\"0, \u03a3, \u039b, \"T\", \"G\"}, costituita da:"}
{"id": "1482952", "revid": "72396", "url": "https://it.wikipedia.org/wiki?curid=1482952", "title": "Automa di Mealy", "text": ""}
{"id": "1482953", "revid": "1776051", "url": "https://it.wikipedia.org/wiki?curid=1482953", "title": "Ghindeni", "text": "Ghindeni \u00e8 un comune della Romania di 1.802 abitanti, ubicato nel distretto di Dolj, nella regione storica dell'Oltenia."}
{"id": "1482954", "revid": "147181", "url": "https://it.wikipedia.org/wiki?curid=1482954", "title": "Amun", "text": ""}
{"id": "1482956", "revid": "1718925", "url": "https://it.wikipedia.org/wiki?curid=1482956", "title": "Acqua Lete", "text": "Lete (SGAM) S.p.A. \u00e8 un'azienda fondata a Pratella e con sede a Roma dal 2011. Il principale prodotto commercializzato \u00e8 l'acqua omonima che sgorga nel Matese, massiccio montuoso tra Campania e Molise. Inoltre produce anche le acque Prata e Sorgesana\nStoria.\nNel 1893 la SGAM inizia a imbottigliare, in vetro, l'Acqua Lete. Negli anni ottanta l'azienda inizia ad imbottigliare anche in PET.\nLa fonte dell'acqua Lete si trova sul fronte campano del Matese precisamente a Letino (in provincia di Caserta), vicino al confine col Molise. L'acqua ha il certificato 100% Energia Rinnovabile di E.ON, che assicura l'utilizzo di sola energia rinnovabile.\nIl nome deriva dall'omonimo fiume della provincia di Caserta che nasce sul massiccio del Matese, precisamente nel \"campo delle secine\" ad un'altitudine di 1028\u00a0, nel comune di Letino, lungo e affluente di sinistra del fiume Volturno. A Pratella, \u00e8 ubicato lo stabilimento d'imbottigliamento dell'acqua. Gi\u00e0 dall'Ottocento la sua acqua, raccolta dalla sorgente in anfore di terracotta, veniva trasportata su carri di legno in un vasto territorio. Tra la fine dell'Ottocento e l'inizio del Novecento, l'acqua Lete ottenne i primi riconoscimenti a livello internazionale e ben presto, dalla produzione artigianale, si pass\u00f2 ai primi impianti di imbottigliamento.\nSponsorizzazioni.\nLete \u00e8 dal 2005 lo sponsor di maglia principale del Napoli, da cui lo slogan \"Bevi bene tifa meglio\".\nDalla stagione 2013/2014 \u00e8 uno dei partner ufficiali dell'Inter e della Fiorentina, presente come cartellonistica nello stadio e come bottiglie fornite in dotazione ai calciatori per allenamenti e partite.\nDal 2015 Lete \u00e8 l'acqua ufficiale della Nazionale Italiana sostituendo Uliveto.\nDalla stagione 2018/2019 Sorgesana \u00e8 sponsor ufficiale del Bari.\nNel settembre 2020 in occasione del GP di Toscana di Formula 1 al Mugello \u00e8 event partner di Scuderia Ferrari in occasione del Gran Premio numero 1000 della Ferrari in F1."}
{"id": "1482957", "revid": "1543377", "url": "https://it.wikipedia.org/wiki?curid=1482957", "title": "Essentuki", "text": "Essentuki \u00e8 una citt\u00e0 della Russia ciscaucasica (Kraj di Stavropol'), situata sul pedemonte settentrionale del Caucaso, 213 chilometri a sudest del capoluogo del territorio, Stavropol'.\nLa citt\u00e0 fu fondata nel 1825; ricevette lo \"status\" di citt\u00e0 nel 1917. Essentuki \u00e8 una citt\u00e0 termale, interessata da un consistente flusso turistico.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1482958", "revid": "767487", "url": "https://it.wikipedia.org/wiki?curid=1482958", "title": "Gighera", "text": "Gighera \u00e8 un comune della Romania di 3.321 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 3 villaggi: Gighera, Nedeia, Z\u0103val."}
{"id": "1482959", "revid": "80339", "url": "https://it.wikipedia.org/wiki?curid=1482959", "title": "Jessentuki", "text": ""}
{"id": "1482961", "revid": "80339", "url": "https://it.wikipedia.org/wiki?curid=1482961", "title": "Yessentuki", "text": ""}
{"id": "1482962", "revid": "121753576", "url": "https://it.wikipedia.org/wiki?curid=1482962", "title": "Capo Rizzuto", "text": "Capo Rizzuto \u00e8 una frazione di Isola di Capo Rizzuto, in provincia di Crotone, in Calabria.\nSituata sul versante jonico della Calabria, \u00e8 una delle principali localit\u00e0 balneari di Isola di Capo Rizzuto.\nGeografia fisica.\nTerritorio.\nSorge su un promontorio che si stende sul mare caratterizzato dall'affascinante alternarsi di scogliere scoscese e selvagge, piccole calette e spiagge di finissima sabbia che va dal colore giallo dorato al rosso corallo ornata dal fiorire spontaneo della vegetazione propria della macchia mediterranea; i colori del mare sfumano dall'azzurro cielo al verde smeraldo i cui fondali ospitano il patrimonio della flora e della fauna dell'area protetta offrendo ai visitatori spettacoli meravigliosi. \nUn paesaggio meraviglioso tanto da meritare l'istituzione dell'area marina protetta di Capo Rizzuto che offre itinerari di rara bellezza, un percorso esclusivo tra l'affascinante e incontaminato patrimonio naturalistico.\nLuoghi d'interesse.\nSulla costa sorge la \"Torre Vecchia\", una torre cilindrica, con massiccia cordonatura a conci lapidei, eretta nel sec. XVI a guardia costiera contro le incursioni saracene. La torre era custodita da un caporale e da un milite, che avevano il compito di vigilare giorno e notte e segnalare la presenza di navi sospette con particolari segnali: fumo durante il giorno e fal\u00f2 la notte. L'accesso all'interno della torre avveniva mediante un rustico ponte levatoio in legno.\nIl Santuario della Madonna Greca, dedicato alla Protettrice di Isola di Capo Rizzuto. Semplice e maestoso, \u00e8 di nuova costruzione: la posa della prima pietra \u00e8 datata infatti 1991. La superficie del Santuario \u00e8 di circa 800 m2 e si arricchisce di altri 200 m2 di balconate."}
{"id": "1482965", "revid": "729019", "url": "https://it.wikipedia.org/wiki?curid=1482965", "title": "Stazione di Fabriano", "text": "La stazione di Fabriano \u00e8 la stazione che serve la citt\u00e0 di Fabriano ed \u00e8 ubicata sulla linea Roma-Ancona; dalla stessa hanno origine le linee per Pergola, il cui esercizio \u00e8 sospeso, e per Civitanova.\nStoria.\nLa prima stazione di Fabriano, posta immediatamente a nord del centro cittadino, fu inaugurata il 29 aprile 1866 insieme alla tratta di ferrovia che da Falconara Marittima raggiungeva Foligno.\nIn seguito all'attivazione della linea per Urbino (1895), venne spostata nella posizione attuale. Il fabbricato viaggiatori della prima stazione fu adibito a uffici, ed \u00e8 tuttora esistente.\nDurante la seconda guerra mondiale, la nuova stazione venne danneggiata; il fabbricato viaggiatori venne sostituito da un edificio in stile moderno al termine del conflitto, progettato dall'architetto Paolo Perilli e inaugurato il 18 agosto 1948.\nIn seguito ai danneggiamenti della seconda guerra mondiale sulla Fermignano-Pergola nel 1944 il capolinea non fu pi\u00f9 Urbino, ma venne spostato a Pergola. \nStrutture e impianti.\nIl fabbricato viaggiatori ospita diversi servizi per i viaggiatori tra cui biglietteria, sala d'attesa, bar, agenzia viaggi e edicola, oltre alla dirigenza del movimento ferroviario.\nAll'interno si contano 5 binari passanti per il servizio passeggeri serviti da tre banchine collegate tramite un sottopassaggio.\nLa stazione dispone anche di uno scalo merci con numerosi binari sia tronchi che passanti, oltre ad una rimessa per locomotive.\nMovimento.\nAlla stazione di Fabriano circolano circa 80 treni al giorno, tra Frecciabianca (una coppia al giorno Ravenna-Roma Termini), Intercity (2 coppie Ancona-Roma Termini), Regionali Veloci (per Roma Termini) e Regionali (sia nella direttrice Ancona-Fabriano-(Foligno/Terni/Orte) che verso Macerata/Civitanova Marche).\nServizi.\nLa stazione \u00e8 classificata da RFI nella categoria \"silver\".\nLa stazione dispone di:"}
{"id": "1482966", "revid": "1776051", "url": "https://it.wikipedia.org/wiki?curid=1482966", "title": "Giubega", "text": "Giubega \u00e8 un comune della Romania di 2.311 abitanti, ubicato nel distretto di Dolj, nella regione storica dell'Oltenia."}
{"id": "1482968", "revid": "6923", "url": "https://it.wikipedia.org/wiki?curid=1482968", "title": "Giovanni Teodoro di Baviera", "text": "Biografia.\nFiglio di Massimiliano II Emanuele di Baviera e di Teresa Cunegonda di Polonia. Vista la sua condizione di fratello minore, giovanissimo, intraprese la carriera ecclesiastica ed il 12 marzo 1719, al posto del fratello Clemente Augusto, ottenne il vescovato di Frisinga.\nPoco dopo acquis\u00ec anche il vescovato di Ratisbona. Con questi vescovati in suo possesso assunse una posizione favorevole alla Francia e a Carlo Alberto di Baviera, sostenuto nella sua ascesa al trono imperiale di Borbone. Luigi XV, nel 1732 sostenne la candidatura di Giovanni Teodoro a Gran Maestro dell'Ordine Teutonico, ruolo che invece venne poi affidato al fratello, Clemente Augusto.\nNel 1743 venne nominato cardinale e nel 1744 vescovo di Liegi, dove mor\u00ec il 27 gennaio 1763.\n\u00c8 annoverato in quella generazione dei Wittelsbach che ebbe molti membri appartenenti al clero.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1482969", "revid": "729019", "url": "https://it.wikipedia.org/wiki?curid=1482969", "title": "Opel 10/45 PS e 10/40 PS", "text": "La 10/45 PS e la 10/40 PS erano due autovetture di fascia alta prodotte dalla Casa automobilistica tedesca Opel dal 1925 al 1929.\nProfilo e storia.\nTolta di produzione la 10/30 PS seconda ed ultima esponente della famiglia delle 30PS prodotte durante la prima met\u00e0 degli anni '30, la Casa di R\u00fcsselsheim lanci\u00f2 la nuova evoluzione di quel modello, destinata a rappresentare la fascia intorno ai due litri e mezzo per la seconda met\u00e0 del decennio.\nLa 10/45 PS.\nTale modello fu la 10/45 PS, una vettura nuova, che utilizzava un telaio dal passo pi\u00f9 corto, per l'esattezza 3,01 m (ma che poteva essere anche richiesto con un interasse di 3,25 m). La 10/45 PS era disponibile con alcune interessanti varianti di carrozzeria: torpedo a 6 posti, limousine a 4 porte, coup\u00e9 de ville ed una inedita versione familiare, denominata \"pullman-limousine\".&lt;br&gt;\nLa trasmissione comprendeva una frizione a dischi multipli, un cambio a 3 marce ed un differenziale con dentatura a spirale.&lt;br&gt;\nL'avantreno era a balestre semiellittiche, mentre il retrotreno era a quarto di balestre. L'impianto frenante prevedeva invece freni a tamburo sulle quattro ruote.&lt;br&gt;\nIl motore era un 4 cilindri in linea da 2613 cm\u00b3 a testata separabile. Tale propulsore, a valvole laterali, erogava una potenza massima di 45 CV a 2800 giri/min ed una coppia massima di 100 N\u00b7m a 2600 giri/min.&lt;br&gt;\nLa velocit\u00e0 massima era di 85 km/h, non eccezionali, ma all'incirca allineate alla media dell'epoca. &lt;br&gt;\nLa 10/45 PS fu prodotta fino al 1927.\nLa 10/40 PS.\nLa sostituta della 10/45 PS fu la 10/40 PS, praticamente una versione leggermente depotenziata del modello precedente: il motore, lo stesso 2.6 litri della 10/45 PS, sub\u00ec leggerissimi ritocchi volti a portarne la potenza a 40 CV, anche se alcune fonti rivelano che in alcuni esemplari la potenza massima appariva invariata. Perci\u00f2 ufficialmente si dichiarava che la potenza massima era compresa tra i 40 ed i 45 CV. Tale diminuzione di potenza fu decisa in occasione del lancio della 12/50 PS, che montava un motore da 3.1 litri e da 50 CV, e che in parte poteva essere vista come altra evoluzione della 10/45 PS. La 10/40 PS fu depotenziata per non stare troppo vicina al nuovo modello dal punto di vista delle prestazioni. La meccanica e le prestazioni ricalcavano comunque quasi del tutto il modello precedente. &lt;br&gt;\nLa 10/40 PS fu prodotta fino al 1929."}
{"id": "1482970", "revid": "1305772", "url": "https://it.wikipedia.org/wiki?curid=1482970", "title": "Giurgi\u021ba", "text": "Giurgi\u021ba \u00e8 un comune della Romania di 3.128 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 3 villaggi: Curm\u0103tura, Filaret, Giurgi\u021ba."}
{"id": "1482972", "revid": "287204", "url": "https://it.wikipedia.org/wiki?curid=1482972", "title": "Giurgita", "text": ""}
{"id": "1482973", "revid": "682087", "url": "https://it.wikipedia.org/wiki?curid=1482973", "title": "Cronache Russe", "text": ""}
{"id": "1482974", "revid": "28592", "url": "https://it.wikipedia.org/wiki?curid=1482974", "title": "Cazari ebrei", "text": ""}
{"id": "1482975", "revid": "123696812", "url": "https://it.wikipedia.org/wiki?curid=1482975", "title": "Gogo\u0219u (Dolj)", "text": "Gogo\u0219u \u00e8 un comune della Romania di 849 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 3 villaggi: Gogo\u0219i\u021ba, Gogo\u0219u, \u0218tef\u0103nel."}
{"id": "1482976", "revid": "229617", "url": "https://it.wikipedia.org/wiki?curid=1482976", "title": "Aleksander Borodin", "text": ""}
{"id": "1482978", "revid": "767487", "url": "https://it.wikipedia.org/wiki?curid=1482978", "title": "Goicea", "text": "Goicea \u00e8 un comune della Romania di 2.882 abitanti, ubicato nel distretto di Dolj, nella regione storica dell'Oltenia."}
{"id": "1482979", "revid": "1543377", "url": "https://it.wikipedia.org/wiki?curid=1482979", "title": "Cronologia della scoperta di pianeti e satelliti del Sistema solare", "text": "La cronologia della scoperta di pianeti e satelliti del Sistema solare mostra l'evoluzione delle scoperte dei corpi celesti nel Sistema solare nel corso dei secoli.\nStoricamente il nome dei corpi celesti non viene deciso quando il corpo celeste viene individuato ma solo successivamente.\nNella tabella seguente i satelliti planetari sono indicati in grassetto (per esempio Luna), i pianeti maggiori e minori che ruotano intorno al Sole sono indicati in corsivo (per esempio \"Terra\"). La tabella \u00e8 ordinata per data di pubblicazione/annuncio della scoperta. Le date sono indicate con la seguente simbologia:\nIn alcuni casi, la data \u00e8 incerta e viene evidenziata con un interrogativo (?).\n\"Nota: Le lune contrassegnate con un asterisco (*) hanno avuto una scoperta travagliata, che a volte ha richiesto molti anni per essere confermata; in diversi casi le lune furono perse dopo la loro individuazione e riscoperte in seguito, in altri casi sono state localizzate vagliando vecchie immagini delle missioni Voyager, molti anni dopo la loro ripresa.\"\nLegenda dei colori.\nI pianeti e i satelliti naturali sono segnalati con i seguenti colori:"}
{"id": "1482980", "revid": "1305772", "url": "https://it.wikipedia.org/wiki?curid=1482980", "title": "Goie\u0219ti", "text": "Goie\u0219ti \u00e8 un comune della Romania di 3.110 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 13 villaggi: Ad\u00e2ncata, F\u00e2nt\u00e2ni, Goie\u0219ti, Grui\u021ba, M\u0103l\u0103e\u0219ti, Mogo\u0219e\u0219ti, Muereni, Piore\u0219ti, Pomete\u0219ti, Popeasa, \u021aand\u0103ra, Vladimir, Zl\u0103tari."}
{"id": "1482981", "revid": "287204", "url": "https://it.wikipedia.org/wiki?curid=1482981", "title": "Goiesti", "text": ""}
{"id": "1482985", "revid": "767487", "url": "https://it.wikipedia.org/wiki?curid=1482985", "title": "Grece\u0219ti", "text": "Grece\u0219ti \u00e8 un comune della Romania di 1.851 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 6 villaggi: B\u0103rboi, Busu, Busule\u021bu, Gr\u0103di\u0219tea, Grece\u0219ti, Gropanele."}
{"id": "1482986", "revid": "287204", "url": "https://it.wikipedia.org/wiki?curid=1482986", "title": "Grecesti", "text": ""}
{"id": "1482987", "revid": "83531", "url": "https://it.wikipedia.org/wiki?curid=1482987", "title": "Dmitrij Konstantinovi\u010d", "text": ""}
{"id": "1482989", "revid": "1776051", "url": "https://it.wikipedia.org/wiki?curid=1482989", "title": "I\u0219alni\u021ba", "text": "I\u0219alni\u021ba \u00e8 un comune della Romania di 3.875 abitanti, ubicato nel distretto di Dolj, nella regione storica dell'Oltenia."}
{"id": "1482990", "revid": "287204", "url": "https://it.wikipedia.org/wiki?curid=1482990", "title": "Isalnita", "text": ""}
{"id": "1482991", "revid": "237256", "url": "https://it.wikipedia.org/wiki?curid=1482991", "title": "Dmitri Costantinovich", "text": ""}
{"id": "1482992", "revid": "237256", "url": "https://it.wikipedia.org/wiki?curid=1482992", "title": "Dimitri di Sudzal", "text": ""}
{"id": "1482993", "revid": "729019", "url": "https://it.wikipedia.org/wiki?curid=1482993", "title": "Stazione di Pergola", "text": "La stazione di Pergola \u00e8 una stazione ferroviaria posta lungo la ferrovia Urbino-Fabriano a servizio di Pergola.\nStoria.\nLa stazione venne inaugurata il 28 aprile 1895 insieme al tronco Pergola-Fabriano della ferrovia Urbino-Fabriano. Negli anni la stazione venne interessata da ritrovamenti archeologici.\nIl 20 settembre 1898 venne collegata con Urbino a seguito del completamento della linea Urbino-Fabriano.\nNel 1944, durante il secondo conflitto mondiale, la linea venne seriamente danneggiata dall'esercito tedesco in ritirata, inoltre da quell'anno la tratta Fermignano-Pergola non venne pi\u00f9 riattivata lasciandola in completo abbandono. Al termine del conflitto, la stazione venne riattivata il 20 maggio 1947 contestualmente con la tratta da Fabriano.\nIl 13 novembre 2013 la linea e la stazione, intanto declassata a fermata, stessa vennero chiuse al traffico a causa di piccolo dilavamento di massicciata, avvenuto nei pressi della fermata di Monterosso Marche.\nIl 26 settembre 2021, grazie a Fondazione FS Italiane e Rete Ferroviaria Italiana, autori dei lavori di riattivazione e manutenzione sulla linea su commissione della Regione Marche, la stazione \u00e8 stata riaperta al traffico in veste turistica e interessata da treni in partenza da Ancona per Fabriano, Sassoferrato e infine Pergola.\nStrutture e impianti.\nLa stazione \u00e8 dotata di un fabbricato viaggiatori su due livelli, chiuso e senza servizi offerti ai viaggiatori.\nAll'interno della stazione si contano due binari passanti, che si riuniscono poco dopo per terminare tronchi. A servizio dei due binari vi sono due banchine collegate tramite un attraversamento a raso sui binari. In passato vi erano anche alcuni binari tronchi e un fabbricato per lo scalo merci, tale servizio non viene pi\u00f9 effettuato. Per la riapertura della linea ai treni storici \u00e8 stato rinnovato l'armamento del binario usato per l'inversione della locomotiva, riattivati i deviatoi dove si riuniscono i due binari, rinnovate le banchine, ritinteggiato il fabbricato viaggiatori con l'installazione di un nuovo impianto d'illuminazione.\nLa gestione degli impianti \u00e8 affidata a Rete Ferroviaria Italiana societ\u00e0 del gruppo Ferrovie dello Stato Italiane, che classifica la stazione nella categoria \"bronze\".\nMovimento.\nDa settembre 2021 la stazione \u00e8 interessata da treni turistici organizzati da Fondazione FS Italiane in partenza da Ancona per Fabriano, Pergola e ritorno."}
{"id": "1482996", "revid": "339392", "url": "https://it.wikipedia.org/wiki?curid=1482996", "title": "Carlo Espinasse", "text": ""}
{"id": "1482998", "revid": "1305772", "url": "https://it.wikipedia.org/wiki?curid=1482998", "title": "Izvoare (Dolj)", "text": "Izvoare \u00e8 un comune della Romania di 1.926 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 3 villaggi: Corlate, Domnu Tudor, Izvoare."}
{"id": "1483001", "revid": "210513", "url": "https://it.wikipedia.org/wiki?curid=1483001", "title": "Opel 14/48 PS", "text": ""}
{"id": "1483002", "revid": "12741499", "url": "https://it.wikipedia.org/wiki?curid=1483002", "title": "Tentennano", "text": ""}
{"id": "1483003", "revid": "1305772", "url": "https://it.wikipedia.org/wiki?curid=1483003", "title": "\u00centorsura (Dolj)", "text": "\u00centorsura \u00e8 un comune della Romania di 1.564 abitanti, ubicato nel distretto di Dolj, nella regione storica dell'Oltenia."}
{"id": "1483004", "revid": "767487", "url": "https://it.wikipedia.org/wiki?curid=1483004", "title": "Electric Sun", "text": "Electric Sun sono stati un gruppo musicale hard rock tedesco, fondato da Ulrich Roth dopo l'allontanamento dagli Scorpions nel 1978. Gli Electric Sun pubblicarono 3 album in sei anni di carriera."}
{"id": "1483005", "revid": "1184093", "url": "https://it.wikipedia.org/wiki?curid=1483005", "title": "L\u00f3pez", "text": ""}
{"id": "1483006", "revid": "287204", "url": "https://it.wikipedia.org/wiki?curid=1483006", "title": "Lopez", "text": ""}
{"id": "1483008", "revid": "1043", "url": "https://it.wikipedia.org/wiki?curid=1483008", "title": "L\u00f2pez", "text": ""}
{"id": "1483010", "revid": "767487", "url": "https://it.wikipedia.org/wiki?curid=1483010", "title": "Leu (Dolj)", "text": "Leu \u00e8 un comune della Romania di 5.145 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Leu e Z\u0103noaga."}
{"id": "1483011", "revid": "1186766", "url": "https://it.wikipedia.org/wiki?curid=1483011", "title": "Crocodilopoli", "text": "Crocodilopoli (talvolta anche \"Crocodilopolis\" o \"Krokodilopolis\", che \u00e8 il nome greco-latino in uso presso altre lingue) (greco: ) o Tolemaide Evergete o Arsinoe (greco: ), era una citt\u00e0 dell'antico Egitto, capitale del XXI distretto (Sicomoro del nord) dell'Alto Egitto.\nIl suo antico nome egiziano era Shedyet (\u0160dy.t) e una leggenda la vuole fondata dal sovrano Aha.\nOggi corrisponde alla moderna Fayyum. \nStoria.\nIn epoca faraonica la citt\u00e0 era dedicata al culto di Sobek, il dio coccodrillo. Il culto prevedeva la celebrazione di un \"coccodrillo sacro\", chiamato \"Petsuchos\" secondo la trascrizione dei Greci, che era impreziosito con oro e gioielli. Il coccodrillo viveva in un tempio speciale, fornito di sabbia, una vasca e cibo. Quando il Petsuchos moriva, veniva sostituito con un altro coccodrillo. Per questo motivo i greci chiamarono la citt\u00e0 \"Crocodilopoli\", cio\u00e8 \"Citt\u00e0 del Coccodrillo\".\nQuando la citt\u00e0 pass\u00f2 nelle mani della dinastia di origine macedone dei Tolomei venne ribattezzata \"Tolemaide Evergete\". Successivamente, durante il III secolo a.C., la citt\u00e0 fu rinominata \"Arsinoe\" da Tolomeo II Filadelfo per onorare Arsinoe II, sua sorella e moglie. In questo periodo la citt\u00e0 si ellenizz\u00f2 dotandosi di templi e scuole greci e adottando la lingua greca. Tutta la regione divenne nota come il \"nomo Arsinoite\" (o \"Sicomoro del nord\"). Nel suo apogeo Arsinoe aveva una popolazione di pi\u00f9 di abitanti.\nNell'ultimo periodo della dominazione romana sull'Egitto, Arsinoe fu allegata al dipartimento di \"Arcadia Aegypti\" e divenne una sede episcopale della chiesa romana diventando un fiorente centro della vita cristiana fino al 642, quando il monofisismo copto cedette la citt\u00e0 al conquistatore arabo-musulmano \u02bfAmr ibn al-\u02bf\u0100\u1e63.\nSotto il dominio arabo la citt\u00e0 fu chiamata Mad\u012bnet el Fayyum (\"Citt\u00e0 del Fayyum\").\nDell'antica Crocodilopoli e dei suoi templi e palazzi non \u00e8 restato molto, solo alcuni cumuli di rovine con blocchi scolpiti nella parte nord del Fayyum, in una zona chiamata \"Kiman Faris\" dove probabilmente sorgeva il tempio dedicato al dio Sobek."}
{"id": "1483012", "revid": "210513", "url": "https://it.wikipedia.org/wiki?curid=1483012", "title": "Opel 10/45 PS", "text": ""}
{"id": "1483017", "revid": "110157", "url": "https://it.wikipedia.org/wiki?curid=1483017", "title": "Lipovu", "text": "Lipovu \u00e8 un comune della Romania di 3.276 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Lipovu e Lipovu de Sus."}
{"id": "1483020", "revid": "767487", "url": "https://it.wikipedia.org/wiki?curid=1483020", "title": "Guilty as Sin", "text": "Guilty as Sin \u00e8 il quarto album della hard rock band Brazen Abbot, uscito nel 2003.\nQuesto disco \u00e8 l'ultimo a vedere in formazione i tre componenti degli Europe: Mic Michaeli, Ian Haugland e John Lev\u00e9n; in quello stesso anno infatti i tre rientrano ufficialmente nella formazione originale della loro band con il front-man Joey Tempest."}
{"id": "1483022", "revid": "647919", "url": "https://it.wikipedia.org/wiki?curid=1483022", "title": "Gran principe di Vladimir", "text": ""}
{"id": "1483023", "revid": "28592", "url": "https://it.wikipedia.org/wiki?curid=1483023", "title": "Grande principe di Vladimir", "text": ""}
{"id": "1483024", "revid": "1543377", "url": "https://it.wikipedia.org/wiki?curid=1483024", "title": "Girolamo Bartolomeo Bortignon", "text": "Biografia.\nNato a Fellette, frazione di Romano d'Ezzelino in provincia di Vicenza e diocesi di Padova, il 31 marzo 1905, venne ordinato sacerdote per l'Ordine dei frati minori cappuccini il 3 marzo 1928.\nIl 4 aprile 1944 venne nominato da papa Pio XII amministratore apostolico delle diocesi di Belluno e Feltre e vescovo titolare di Lidda. Ricevette la consacrazione episcopale il 14 maggio dello stesso anno nella basilica del Santissimo Redentore, a Venezia, per l'imposizione delle mani del cardinale Adeodato Giovanni Piazza.\nIl 9 settembre 1945 venne nominato vescovo di Belluno e Feltre. Nel 1946 celebr\u00f2 il primo sinodo interdiocesano. Il 9 settembre 1947 scelse come vicario generale della diocesi di Belluno il giovane Albino Luciani, futuro papa Giovanni Paolo I.\nPer i bellunesi la sua figura \u00e8 legata al sacrificio, il 17 marzo 1945, dei quattro partigiani impiccati ai lampioni di piazza Campitello nel centro di Belluno, poi ribattezzata piazza dei Martiri: Salvatore Cacciatore \"Ciro\", Giuseppe De Zordo \"Bepi\", Valentino Andreani \"Frena\" e Gianleone Piazza \"Lino\". Il vescovo frate accorse e fattosi portare dai Salesiani una scala, nonostante il divieto, si avvicin\u00f2 alle quattro salme ancora calde. Sal\u00ec e ad una ad una le benedisse: amministr\u00f2 loro il balsamo divino, chiuse i loro occhi e prima di ridiscendere li baci\u00f2. Inoltre il 29 marzo 1945, Gioved\u00ec Santo, al campo di concentramento nazista ai prigionieri politici italiani di Bolzano, per confortarli celebr\u00f2 per loro la messa. Successivamente indirizz\u00f2 il 3 aprile 1945 al commissario supremo della regione per protestare contro le rappresaglie e le distruzioni di interi paesi, uomini e cose, l'arresto di preti, le persecuzioni contro lo stesso vescovo.\nDopo quasi cinque anni di servizio episcopale a Belluno e Feltre, non privo di tensioni per aver chiesto e ottenuto dalla Santa Sede di essere esonerato dalla residenza semestrale nella sede di Feltre, il 1\u00ba aprile 1949 venne nominato vescovo di Padova.\n solo dopo alcuni anni il successore di Pio XII, papa Giovanni XXIII, avrebbe nominato Albino Luciani vescovo di Vittorio Veneto.\nAmico di Angelo Giuseppe Roncalli, papa Giovanni XXIII, che lo consultava spesso riguardo alle questioni politiche e personali, ne condivideva anche la diffidenza e il sospetto nei confronti del \"culto\" popolare verso Padre Pio ancora vivente, tanto da venire indicato dagli storici come il vero provocatore della \"seconda persecuzione\" a Padre Pio. La rigida e inflessibile presa di posizione, provoc\u00f2 scontenti, reazioni e scontri con diversi fedeli della diocesi di Padova e con dei suoi sacerdoti, alcuni molto vicini al frate da Pietrelcina.\nNel gennaio del 1964 inaugur\u00f2 il \"Gregorianum\", il collegio con precisi lineamenti cristiani, culturali e civili per essere d'esempio alla trentina di analoghe istituzioni gi\u00e0 sorte o prossime a sorgere in citt\u00e0. Nacquero il CUAMM, il CUMIF, la comunit\u00e0 degli assistenti universitari \"Casa Pio X\", la rivista \"Studia Patavina\", la fondazione \"Storia ecclesiastica padovana\", il collegio universitario \"Leopardi\", il Centro universitario di via Zabarella, la sezione parallela della Facolt\u00e0 di Teologia dell'Italia Settentrionale nel Seminario maggiore.\nFra le sue realizzazioni pi\u00f9 importanti l'Opera della Provvidenza a Sarmeola di Rubano (PD), conosciuta anche come il piccolo \"Cottolengo\" veneto.\nRimase alla guida della diocesi di Padova per trentadue anni, fino al 7 gennaio 1982, ritirandosi nella Casa di spiritualit\u00e0 \"Villa Immacolata\" di Torreglia (Padova) e successivamente presso l'Opera della Provvidenza.\nMor\u00ec a Sarmeola, presso l'Opera della Provvidenza S. Antonio, il 12 marzo 1992.\nIl 14 dicembre 2000 l'arcivescovo-vescovo di Padova Antonio Mattiazzo istitu\u00ec la Fondazione \"Girolamo Bortignon\" per l'educazione e la scuola, intitolata al vescovo di Padova Girolamo Bortignon, per onorare il suo impegno nell'ambito della cultura con iniziative di alto profilo e significato.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1483025", "revid": "767487", "url": "https://it.wikipedia.org/wiki?curid=1483025", "title": "Ky\u014dichi Katayama", "text": "Si \u00e8 laureato all'Universit\u00e0 di Ky\u016bsh\u016b. Il primo libro importante di Katayama fu \"Kehai\" (\"Segno\"): il libro vinse il premio Bungakkai Newcomers.\nKy\u014dichi Katayama ha scritto il libro \"Gridare amore dal centro del mondo\", che solo in Giappone ha venduto circa quattro milioni di copie. Dal libro \u00e8 stato tratto un manga (illustrato da Kazumi Kazui), una serie televisiva ed un film.\nIn italiano \u00e8 stato anche pubblicato il suo romanzo \"Come sabbia \u00e8 il mio amore\"."}
{"id": "1483026", "revid": "767487", "url": "https://it.wikipedia.org/wiki?curid=1483026", "title": "Maglavit", "text": "Maglavit \u00e8 un comune della Romania di 5.455 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Hunia e Maglavit."}
{"id": "1483028", "revid": "28592", "url": "https://it.wikipedia.org/wiki?curid=1483028", "title": "Gran Principe di Vladimir-Suzdal", "text": ""}
{"id": "1483029", "revid": "671029", "url": "https://it.wikipedia.org/wiki?curid=1483029", "title": "Anton Ignaz von Fugger-Gl\u00f6tt", "text": "Biografia.\nDal 1728 residente a Colonia, dal 1727 al 1730 filosofia e dal 1730 al 1734 di diritto \"in utroque iure\" a Innsbruck. Nel 1738 venne nominato canonico a Ellwangen, nel 1750 arciprete a Colonia e nel 1751 canonico presso la Chiesa di San Gereone (Colonia), dove nel 1754 divenne insegnante.\nIl 29 marzo 1756 venne nominato prevosto di Ellwangen venendo approvato il 18 luglio dello stesso anno da papa Benedetto XIV). Nello stesso anno, l'8 settembre, suo fratello Franz Karl Joseph von Fugger-Gl\u00f6tt, venne nominato vescovo ausiliare di Costanza, con la sua benedizione. Come prevosto garant\u00ec l'indipendenza del prevostato di Ellwangen dal vescovato di Augusta che gli era confinante e che da diversi anni tentava di impossessarsi della giurisdizione prevostale.\nIl 25 giugno 1764 divenne insegnante a Colonia ed il 18 gennaio 1769 fu eletto vescovo di Ratisbona con il consenso di papa Clemente XIV del 12 giugno 1769, insediandosi ufficialmente il 17 settembre 1769 a Ratisbona.\nNon potendo pi\u00f9 personalmente risiedere a Ellwangen, il 30 aprile 1770 nomin\u00f2 un proprio coadiutore, mantenendo ad ogni modo il titolo di prevosto dell'abbazia locale.\nMor\u00ec nella sua residenza di Ratisbona il 28 febbraio 1787.\nGenealogia episcopale.\nLa genealogia episcopale \u00e8:"}
{"id": "1483031", "revid": "287204", "url": "https://it.wikipedia.org/wiki?curid=1483031", "title": "Kyoichi Katayama", "text": ""}
{"id": "1483033", "revid": "110157", "url": "https://it.wikipedia.org/wiki?curid=1483033", "title": "Malu Mare", "text": "Malu Mare \u00e8 un comune della Romania di 3.065 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Malu Mare e Preajba."}
{"id": "1483034", "revid": "128334", "url": "https://it.wikipedia.org/wiki?curid=1483034", "title": "Ducky Mallard", "text": "Il dottor Donald \"Ducky\" Mallard \u00e8 un personaggio della serie televisiva \"NCIS - Unit\u00e0 anticrimine\", interpretato da David McCallum.\nPersonaggio.\nCome l'attore che lo interpreta, il dottor Mallard ha origini britanniche (per la precisione scozzesi), ha frequentato l'Universit\u00e0 di Edimburgo e precedentemente il college a Eton. In seguito ha viaggiato molto per il mondo e le sue avventure vengono da lui stesso narrate durante i resoconti che deve fare a Gibbs, durante i quali viene quasi sempre interrotto (l'unico che rimane ad ascoltare \u00e8 il suo assistente). Dovrebbe aver acquisito la cittadinanza americana negli anni Novanta, poi entr\u00f2 a far parte dell'NCIS come anatomopatologo intorno all'anno 1996. \u00c8 l'unico di tutta la serie a chiamare Abby con il suo nome di battesimo: Abigail. Vive con sua madre, malata di Alzheimer, e quattro cani welsh corgi pembroke, che sono alquanto noiosi e fastidiosi. In un episodio viene rapito e quasi ucciso per vendetta dalla famiglia di un criminale che ha contribuito a far condannare. Durante la settima serie si scoprir\u00e0 che la mamma di Ducky \u00e8 morta, dopo aver trascorso un periodo in una casa di riposo, e che Ducky ha intenzione di vendere la casa e i cani che gli ricordano troppo la madre. In un episodio lo si vede anche tentare di intraprendere una relazione con una dottoressa, che si scoprir\u00e0 poi essere una serial killer.\nPossiede una macchina inglese: una Morgan 4/4 della Morgan Motor Company da lui completamente restaurata e con la guida a destra. Ha lavorato in Afghanistan come medico volontario in un campo profughi negli anni '90, dove ha praticato l'eutanasia ad un ragazzo moribondo, che si scoprir\u00e0, veniva torturato con molti altri ospiti del campo da un agente della CIA senza scrupoli a sua insaputa. Per questo Ducky ha rischiato di essere accusato di crimini di guerra, fino a che Gibbs fa arrestare il vero colpevole. Il dottor Mallard viene anche accoltellato nello stesso episodio da una parente del ragazzo.\nNell'ultimo episodio (cliffhanger della nona stagione) in seguito ad una telefonata che comunicava l'attentato ai suoi colleghi avvenuto per mano di Harper Dearing, il dottore ha un grave attacco cardiaco e la sua sorte verr\u00e0 svelata solo nella decima stagione.\nCarattere.\nIl dottor Mallard ha un carattere per lo pi\u00f9 bonario, \u00e8 molto spiritoso e socievole. \u00c8 uno dei personaggi pi\u00f9 caratteristici della serie. Gli unici casi in cui dimostra un carattere molto forte e quasi indisponente si verificano quando un poliziotto non rispetta la scena del crimine (per esempio spostando o frugando il cadavere), o in casi che lo coinvolgono personalmente. In un caso dice anche di aver buttato gi\u00f9 da un precipizio un poliziotto francese. In questi casi \u00e8 lo stesso Gibbs a dirgli di non arrabbiarsi troppo. Nutre per Abigail molto affetto e la stessa Abby \u00e8 molto legata a \"Ducky\", tanto che molto spesso gli dice che lui \u00e8 l'unico vero uomo che conosca. Rimane molto scosso quando scopre che Gibbs, con il quale lavora da 15 anni, gli ha nascosto di aver avuto una moglie ed una figlia che sono state uccise. Ma la caratteristica principale che mostra per tutta la serie \u00e8 la sua abitudine a \"parlare\" con i cadaveri prima di iniziare le autopsie.\nOrigine del soprannome.\nViene soprannominato da tutti \"Ducky\" (\"Anatroccolo\"). In un episodio si scopre che quel nome gli \u00e8 stato dato durante gli anni di college, e che, inizialmente, lo detestava; salvo poi ricredersi ed utilizzarlo come soprannome fisso. Il soprannome \u00e8 un chiaro riferimento al suo cognome: \"Mallard\" in inglese \u00e8 il Germano Reale, o anatra selvatica. \"The Mallard\" \u00e8 anche il soprannome di una locomotiva a vapore inglese, e Ducky ne possiede un modellino che tiene nella sua sala autopsie."}
{"id": "1483041", "revid": "767487", "url": "https://it.wikipedia.org/wiki?curid=1483041", "title": "M\u0103ce\u0219u de Jos", "text": "M\u0103ce\u0219u de Jos \u00e8 un comune della Romania di 1.465 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: M\u0103ce\u0219u de Jos e S\u0103pata."}
{"id": "1483042", "revid": "287204", "url": "https://it.wikipedia.org/wiki?curid=1483042", "title": "Macesu de Jos", "text": ""}
{"id": "1483043", "revid": "287204", "url": "https://it.wikipedia.org/wiki?curid=1483043", "title": "Lola (film)", "text": ""}
{"id": "1483045", "revid": "1776051", "url": "https://it.wikipedia.org/wiki?curid=1483045", "title": "M\u0103ce\u0219u de Sus", "text": "M\u0103ce\u0219u de Sus \u00e8 un comune della Romania di 1.484 abitanti, ubicato nel distretto di Dolj, nella regione storica dell'Oltenia."}
{"id": "1483046", "revid": "287204", "url": "https://it.wikipedia.org/wiki?curid=1483046", "title": "Macesu de Sus", "text": ""}
{"id": "1483048", "revid": "121403550", "url": "https://it.wikipedia.org/wiki?curid=1483048", "title": "Carlo Aymonino", "text": "Biografia.\nCarlo Aymonino nacque a Roma nel 1926. Grazie al sostegno di suo zio Marcello Piacentini fin da piccolo manifest\u00f2 interessi verso l'architettura, imparando a disegnare scenografie per le feste familiari. Attraverso la conoscenza di Mario Mafai, Toti Scialoja, Roberto Melli, Renato Guttuso svilupp\u00f2 anche la passione per l'arte.\nSi laure\u00f2 in architettura alla \"Sapienza\" nel 1950.\nFu docente presso le facolt\u00e0 di architettura di Palermo (1967), Venezia (dal 1963 al 1981) e Roma (dove ricopr\u00ec l'incarico di ordinario di composizione architettonica tra il 1980 e il 1993).\nFu, ancora, rettore dell'Istituto Universitario di Architettura di Venezia tra il 1974 e il 1979.\nDurante i primi anni di attivit\u00e0 aderisce al Neorealismo, \u00e8 in questo periodo che lavora ai progetti per la realizzazione della palazzina Tartaruga a Roma (1951-1954), con Ludovico Quaroni; per il quartiere Spine Bianche a Matera (1954-1957) e per il quartiere Tiburtino a Roma (1950-1954) con Ludovico Quaroni e Mario Ridolfi. Dal 1959 al 1964 ha diviso lo studio con il fratello Maurizio Aymonino.\nGi\u00e0 con la fine degli anni cinquanta la ricerca di Aymonino aspira a dare al progetto il ruolo di risolutore delle complessit\u00e0 e contraddizioni esistenti sia alla scala urbana, che negli stessi dettagli architettonici. Questa sua volont\u00e0 ricompositiva della modernit\u00e0 diventa concreta con il progetto del complesso residenziale Monte Amiata del Gallaratese a Milano (1967-1972), progettato con la collaborazione del fratello Maurizio Aymonino, Alessandro De Rossi, Sachim Messar\u00e8, progetto che vede poi anche il contributo di Aldo Rossi. Il progetto del Gallaratese rappresenta il culmine della ricerca sui fondamenti della nuova scienza urbana, la risposta concreta alla ricerca teorica che stava sviluppando con Aldo Rossi.\nNelle opere e nei progetti degli anni settanta la poetica di Aymonino si esprime seguendo un linguaggio che vede interagire le diversit\u00e0 tipologiche con rigore geometrico e cromatico. Degli anni settanta sono rispettivamente i progetti per l'Universit\u00e0 di Firenze (1971), per l'Universit\u00e0 della Calabria (1973), per il palazzo di Giustizia di Ferrara (1977-1984), il Campus scolastico superiore di Pesaro (1970-1984).\nNel 1976 e nel 1985 \u00e8 stato invitato a partecipare con le sue opere alla XIII e XV Triennale di Milano e alla Biennale di Venezia.\nDal 1981 al 1985 Aymonino ricopre la carica di assessore agli interventi sul centro storico del comune di Roma, dando via ad una serie di attivit\u00e0 e di studi sulla citt\u00e0 che segnano un momento di svolta nel modo di utilizzare e vivere il centro storico. Degli anni ottanta sono i progetti per l'edificio residenziale alla Giudecca a Venezia (1984), il centro residenziale e commerciale Benelli a Pesaro (1980-83), il complesso residenziale Tor Sapienza a Roma (1981-1982), il sistema di piazze al centro di Terni (1985), i sistemi polifunzionali a Scandicci (1989), a San Don\u00e0 di Piave (199]), in via Ostiense a Roma (1991); tra i suoi ultimi progetti la copertura del Giardino Romano all'interno dei Musei Capitolini a Roma.\nFu membro nazionale dell'Accademia nazionale di San Luca (dal 1976), di cui \u00e8 stato presidente dal 1995 al 1996. Ha svolto, fino a pochissimi anni fa, l'attivit\u00e0 professionale nel campo dell'architettura e dell'urbanistica con studio in Roma e Venezia.\nNel 1999 vince la medaglia d'onore per meriti della scienza e della cultura del Ministero della pubblica istruzione; \u00e8 stato decorato del premio Hononary Fellow rilasciato dal The American Institute of Architects nell'anno 2000. Ha esposto le sue opere d'architettura in numerose mostre tenutesi in Italia, Austria, Germania, Belgio, Brasile, Stati Uniti, Canada, Giappone, Cina. Mor\u00ec a Roma nella notte del 3 luglio 2010.\nSepolto presso il cimitero monumentale di Torino, sulla sua lapide della tomba di famiglia ha chiesto fosse inscritto: \u00abCarlo Aymonino, architetto e comunista\u00bb.\nCarlo Aymonino ebbe un primo matrimonio con Ludovica Ripa di Meana con cui ebbe due figli, Aldo (a sua volta architetto) e Livia.\nSuccessivamente spos\u00f2 Roberta Carlotto dalla quale ebbe una figlia, Silvia.\nIl suo terzo e ultimo matrimonio fu con Luciana Tissi dalla quale ebbe il suo quarto e pi\u00f9 giovane figlio, Adriano.\nBiografia riassuntiva.\nSi laurea in Architettura a La Sapienza di Roma nel 1950, diventa assistente volontario presso la cattedra di Urbanistica II, prima con Marcello Piacentini, poi con Plinio Marconi. Consegue nel 1959 la libera docenza presso la Facolt\u00e0 di Architettura poi, nel 1967, diventa docente presso la Facolt\u00e0 di Architettura di Palermo. In seguito \u00e8 professore incaricato presso l'Universit\u00e0 Iuav di Venezia e poi ne diviene rettore. A Roma dal 1980 al 1993 insegna presso la Facolt\u00e0 di Architettura e circa negli stessi anni \u00e8 assessore per gli interventi al centro storico di Roma. Dal 1984 al 1987 ha la rubrica \"L'Architettura\", sul settimanale L'Europeo. Dal 1989 \u00e8 professore onorario degli Altos Estudios del Cayc e dal 1995 al 1996 \u00e8 presidente dell'Accademia di San Luca.\nAnalisi di alcuni suoi progetti.\nConcorso per la ricostruzione del Teatro Paganini, Parma 1964.\nConcorso apertosi nel 1964 con lo scopo di recuperare il teatro Reinach, poi Paganini, distrutto il 13 maggio del 1944 in seguito ad un bombardamento.\nLo sviluppo del progetto segue delle fasi logiche che partono dallo studio urbano della citt\u00e0 preesistente fino alla ricostruzione delle due piazze pubbliche (piazza della Pilotta, Cortile delle Vasche) e un teatro che svolge pi\u00f9 funzioni, dall'opera e commedia a spettacoli vari. Il progetto nasce su due allineamenti: Pilotta e Prefettura, nella cui sovrapposizione vi \u00e8 il teatro, diverse sale e una pinacoteca.\nLe aree si sviluppano su differenti altezze in modo da realizzare un percorso continuo tra i vari spazi pubblici, simile a quello ottenuto al piano terreno. I volumi del corpo di fabbrica sono stati pensati strutturalmente e visivamente come elementi \"puri\", leggendo facilmente in facciata le successive sovrapposizioni.\nComplesso abitativo Monte Amiata.\nIl complesso abitativo Monte Amiata, che sorge nel quartiere Gallaratese, dove fu eretto fra il 1967 e il 1972, consiste in un intervento di grande dimensione a cui prende parte Carlo Aymonino col fratello Maurizio Aymonino e Aldo Rossi.\nIl comune di Milano assieme alla societ\u00e0 proprietaria del suolo, stabilisce, in sede di convenzione, un indice standard di 2.400 abitanti con 169.000 m3 di area edificabile da destinare ad abitazioni.\nGi\u00e0 dal planivolumetrico predisposto dal comune le prime idee sono indirizzate ad un insieme volumetricamente definito da elementi diversi. Nell'impostazione di lavoro, Aymonino ha ignorato il territorio e i rapporti con l'intorno in quanto area priva di suggerimenti, specialmente dal punto di vista naturale. L'insediamento non pu\u00f2 quindi aspirare ad essere una vera e propria citt\u00e0 a causa del suo carattere pressoch\u00e9 monofunzionale.\nIl progetto finale ha per cui accentuato il distacco dall'intorno, cercando di elaborare un piano ben pi\u00f9 compatto. Si sviluppa cos\u00ec l'idea di una costruzione, composta da cinque corpi di fabbrica, articolata e compatta allo stesso tempo, con altezze e profondit\u00e0 diverse. Progetta elementi come logge e ballatoi che facilitano l'accesso dai parcheggi a terra agli atri d'ingresso, corridoi interni, percorsi pedonali, sia orizzontali che verticali, coperti e non, e tre piazze che fungono soprattutto da luogo di incontro o di giuoco, diverse tra loro, una delle quali diventa teatro all'aperto.\nIl Gallaratese va ad inserirsi nella poetica del frammentismo perseguita da Aymonino nel corso degli anni sessanta, da cui la presenza di elementi come i riquadri in vetrocemento degli appartamenti duplex e i volumi cilindrici dei collegamenti verticali che stabiliscono dei punti di riferimento per il controllo dell'immagine d'insieme degli edifici.\nAymonino con questo piano rompe la tradizionale concezione dell'edificio privato in quanto non ha progettato dei semplici appartamenti, ma li ha completati con dei servizi di loro pertinenza e con spazi aggiuntivi inseguendo l'idea di una citt\u00e0 complessa e tumultuosa. Il Gallaratese diventa rapidamente modello di riferimento disciplinare sia sul piano linguistico che figurale per la possibilit\u00e0 di interferire sui processi aggregativi della residenza periferica portandoli ad una riconoscibilit\u00e0 urbana.\nComplesso scolastico, Pesaro 1974-1978.\nIl tema riguarda la progettazione di un'area di espansione a sud della citt\u00e0 di Pesaro concentrata in venti ettari. Il piano regolatore generale prevede la costruzione di un istituto professionale, un istituto commerciale, un liceo scientifico e un istituto tecnico per un totale di circa quattromila studenti. Alla pianificazione prendono parte Cesare Montanari e Maria Luisa Tugnoli.\nLe prime fasi del progetto riguardano il rapporto tra l'area interessata e l'intera struttura urbana, rapporto che nasce attraverso i diversi collegamenti viari. Il passaggio alla scala architettonica tiene conto dell'intorno urbano e delle nuove aree residenziali in espansione, realizzate spesso attraverso leggi di edilizia economica, da cui la necessit\u00e0 di un'architettura che li rappresenti, unificandoli.\nIl pensiero di Aymonino \u00e8 quello di concentrare le diverse esigenze in un unico edificio. Prevede l'inserimento di un centro civico, politico, culturale, commerciale e religioso all'interno del campus in modo da ottenere un luogo d'incontro che si confronta con la vita studentesca e con la realt\u00e0 sociale del quartiere. Ritiene possibile la concentrazione, in un'unica sede, di alcuni servizi scolastici previsti per i vari istituti (biblioteca, mensa, ambulatorio, aula magna) migliorando la loro fruizione da parte del quartiere.\nL'elemento importante \u00e8 relazionare gli edifici, dalle diverse funzioni d'uso, con l'intorno urbano. Una prima relazione funzionale \u00e8 individuata dai percorsi veicolari e pedonali che facilitano l'arrivo al campus.\nIl progetto vuole il liceo scientifico come un unico edificio posto ad angolo, compatto di forme pure e di forte richiamo al mondo classico; gli istituti tecnico e commerciale sono due edifici separati da una piazza interna ma hanno una lunga fascia porticata che unifica l'intero prospetto, si evidenzia cos\u00ec la continuit\u00e0 tra spazi comuni interni coperti e spazi comuni esterni aperti. Lo spazio pubblico viene ad articolarsi in due piazze poste a quote diverse di cui una \u00e8 interessata da un elemento a torre centrale che diventa punto di riferimento.\nPalazzo di Giustizia, Ferrara 1977.\nSi tratta di un intervento all'interno del contesto storico della citt\u00e0, il che comporta una ricerca della modernit\u00e0 da parte di Aymonino, ricerca che si riscontra nel rovesciamento di segni classici come ad esempio, la torre dell'orologio, da elemento di fondo che era viene proiettata in avanti dal cannocchiale rovesciato della galleria trasparente fino a diventare un vero e proprio dispositivo prospettico.\nMa, pi\u00f9 in generale, l'intero intervento, anzich\u00e9 collocarsi come tempio ideale all'interno di una corte, fuoriesce proiettandosi sulla citt\u00e0 attraverso pochi elementi di richiamo resi emblematici.\n\u00c8 presente in Aymonino una disinvoltura nel far assumere agli elementi del progetto, cambiati di segno, connotazioni diverse secondo le diverse esigenze, ma tutto mantiene una certa continuit\u00e0 sia per quanto riguarda i materiali che l'immagine complessiva, adattandosi alle pi\u00f9 differenti situazioni.\nL'uso della galleria vetrata come crocevia coperto, per esempio, ritorna con evidenza anche nel progetto del Centro Direzionale di Firenze (redatto con Aldo Rossi) o a Perugia nel progetto del Palazzo della Regione.\nCasa-parcheggio, Pesaro 1978-1981.\nSi tratta di un intervento nel centro storico di Pesaro, presso il Palazzo Scattolari. Considerato tra i pi\u00f9 coraggiosi del suo itinerario progettuale; progetto che vede la costruzione di una serie di case pubbliche per un determinato numero di abitanti trasferiti dal centro storico.\nL'intervento \u00e8 unico nel suo genere in quanto semplice ed elementare nei suoi tratti compositivi, prevale l'indifferenza dall'intorno e una relativa indipendenza dai regolamenti edilizi, si giunge ad una sorta di azzeratura urbana dove la quantit\u00e0 residenziale entra in conflitto con l'esistente. Aymonino realizza un prospetto che interrompe la continuit\u00e0 degli edificati affaccianti su via Mazza.\nL'intervento nasce su tre formulazioni di metodo: il ripristino morfologico dell'area, l'adeguamento tipologico-formale della nuova edificazione e il restauro scientifico di Palazzo Scattolari. Aymonino recupera la larghezza originaria e gli allineamenti in via Bonami, mantiene al piano terra l'allineamento originario su via Mazza assieme alla destinazione prevalentemente pubblica degli spazi interni risultanti dalla precedente edificazione.\nSi concentra sull'idea di un fabbricato in linea lungo via Mazza che, nel rispetto degli indici di edificabilit\u00e0 consentiti, mantiene volumetrie e altezze adeguate ai fabbricati contigui, senza volont\u00e0 di mimetismi o di rappresentazioni del falso. Tale allineamento \u00e8 posto in relazione con gli spazi interni attraverso un porticato che consente un uso pi\u00f9 diretto e facile sia degli spazi alberati comuni che delle attrezzature sociali di Palazzo Scatolari. L'idea di Aymonino \u00e8 quella di enfatizzare l'eccesso di linguaggio in una situazione in cui si sarebbe attesa una certa pacatezza, l'intervento va ad accentuare la voglia di esprimersi quasi come una sfida al \u201ccomune senso del pudore\u201d. C'\u00e8 comunque un'attenta lettura dei valori che conformano l'anonima continuit\u00e0 del fronte stradale.\nIl progetto prevede setti cementati, un loggiato che chiude in alto l'edificio e il taglio della rampa di scale; la complessit\u00e0 viene portata all'esterno in maniera ordinata e composta tanto che Aymonino ravviva con i colori l'intero edificato trovando sia un aspetto gioioso che ludico. Il riferimento pi\u00f9 diretto a questo intervento \u00e8 senza dubbio il Liceo Scientifico costruito qualche anno prima sempre a Pesaro.\nCentro direzionale Benelli, Pesaro 1980.\nAl progetto prendono parte Fausto Battimeli, Enzo Giannini, mentre il planivolumetrico viene elaborato da Raffaele Panella.\nIl centro Benelli viene studiato nell'ambito della redazione e approvazione del piano regolatore per il centro storico della citt\u00e0 di Pesaro con destinazione d'uso le attivit\u00e0 direzionali.\nDallo studio del piano per il centro storico si propone una soluzione a quadra con le relative appendici. Il progetto esecutivo conferma pertanto una figura centrale con una grande piazza coperta, concetto rilevante \u00e8 il raggruppare in un unico corpo la quantit\u00e0 terziaria corrispondente alla crescita economica futura, assieme ad una percentuale di unit\u00e0 residenziali.\nLe diverse destinazioni d'uso comprendono: parcheggi al piano sotterraneo; negozi, uffici e spazi commerciali nei primi tre piani; residenze nei successivi quattro piani. Si determina pertanto la soluzione architettonica finale che \u00e8 ben attenta a confrontarsi con la scala urbana onde evitare notevoli volumetrie. \u00c8 una misura urbana che viene ottenuta sia con i rapporti lunghezza/altezza della quadra che con l'organizzazione degli spazi richiesti attorno alle due piazze tra loro comunicanti, l'una scoperta e l'altra coperta.\nLa piazza coperta misura 32.40 x 32.40 m ed \u00e8 posta nell'angolo principale della quadra, riconoscibile dall'esterno per i grandi porticati che si sviluppano a tripla altezza e dall'interno per il convergere su di essa della piazza scoperta, dei portici e dei passaggi commerciali pedonali, e per l'affacciarsi dei principali esercizi commerciali. Si tratta di uno spazio sia di incontro che di distribuzione durante le stagioni estiva e invernale.\nProgetto IMA, Ferrara 1982.\nLa volont\u00e0 dell'amministrazione \u00e8 quella di organizzare un luogo qualificato, dal punto di vista architettonico, con l'inserimento di percorsi e ingressi che permeano dalla struttura urbana confinate. Viene elaborata l'idea di una piazza raccolta con quattro accessi pedonali.\nIl progetto prevede sia la realizzazione di unit\u00e0 architettoniche, adibite a uso residenziale e commerciale, con una loro precisa identit\u00e0 funzionale, che la ristrutturazione di una porzione di capannone industriale con destinazione ludica.\nIl corpo edilizio che appare in modo pi\u00f9 spiccato rispetto al resto del sistema \u00e8 un edificio in linea di sei piani, simmetrico rispetto ad un ipotetico asse centrale. Dal progetto si delinea la volont\u00e0 di liberare il piano terreno rendendolo usufruibile alla collettivit\u00e0; questa sua caratteristica di permeabilit\u00e0 \u00e8 compatibile con quella dell'edilizia esistente. \u00c8 intuibile come, lo spazio interno dell'isolato, diventa di uso collettivo in quanto il fronte del fabbricato ha vani passanti l'edificio, ottenuti mediante lo scavo del piano principale della facciata facendo risaltare la scala in forma di colonna, rientrante rispetto al profilo del corpo di fabbrica.\nIl rivestimento dell'edificio viene pensato con pannellature a specchi che permettono ancor di pi\u00f9 un proprio ruolo di mediazione con il contesto, riproponendo le immagini dell'ambiente circostante. La finitura esterna \u00e8 in pietra.\nIl Colosso, Roma 1982-1984.\nL'idea di un progetto sul luogo del Colosso \u00e8 nata da un incontro con il sovrintendente archeologico Adriano La Regina assieme alla collaborazione di Aldo Aymonino, Sandro Giulianelli e Maria Luisa Tugnoli.\nCarlo Aymonino \u00e8 incaricato di pensare ad una nuova costruzione sull'area recuperata delle fondamenta del Colosso, un quadrato di 15 x 15 m; la struttura sarebbe diventata elemento di raccordo visivo e di completamento volumetrico tra il Colosseo e il tempio di Venere e Roma, lo stesso ruolo che nell'antichit\u00e0 svolgeva il Colosso. Le uniche testimonianze dell'antica statua sono immagini impresse su monete e descrizioni letterarie. La distruzione del Colosso viene attribuita da Maestro Gregorio a papa Gregorio Magno in quanto rappresentazione del Sole o di Roma: \u00abgirava continuamente e con moto uguale al Sole e tenendo gli occhi sempre rivolti verso l'astro\u00bb.\nLa prima idea di progetto \u00e8 quella di un monolite di marmo a base quadrata di 15 x 15 m e alto 36 m, spaccato in un angolo a 45 gradi da uno stretto passaggio contenente all'interno una scala scavata nel materiale marmoreo e conducente ad un belvedere superiore dal quale \u00e8 possibile ammirare i Fori, la vicinanza del Colosseo, i ruderi del Colle Oppio. Il percorso va rastremandosi verso l'alto per alleggerire il monolite.\nPassaggio successivo \u00e8 lo svuotamento del monolite, mantenendo comunque sui lati sud e ovest due pareti in blocchi di marmo di due metri di spessore, con una piccola porta sul lato ovest al piano terreno e una finestra di affaccio al culmine della parete sud.\nNello spazio interno si collocano i percorsi verticali, l'ascensore e la scala a chiocciola. La terrazza panoramica in alto si affaccia sui lati nord e sud. La memoria dell'immagine del Colosso viene rappresentata a bassorilievo, formata dai massi della parete sud, la faccia appare a tutto tondo nel belvedere, il braccio destro lo si legge nel fianco dando l'idea di una prigione.\nProgetto per il mercato coperto e piazza ex caserma Massa, Lecce 1985.\nLa piazza dell'ex caserma Massa viene concepita come un'area riconoscibile nel suo spazio e nelle sue architetture.\nLa decisione dell'amministrazione comunale cade nella scelta di ricostruire la tettoia dell'ex mercato coperto, assicurare la permanenza di una funzione pubblica consolidatasi nel tempo e recuperare la struttura architettonica che rappresentava quella funzione.\nNasce quindi un progetto che ha volont\u00e0 di risolvere una parte centrale della citt\u00e0 fin da quel momento rimasta incompiuta architettonicamente.\nAymonino progetta un edificio con attivit\u00e0 direttive e commerciali a destinazione pubblica con un'ampia piazza antistante.\nL'edificio del mercato \u00e8 composto da tre corpi di fabbrica:\ndue terminali a semicerchio, dove nel primo sono localizzate le funzioni come il mercato del pesce e il bar (al piano terreno), laboratori comunali (al secondo piano) e uffici privati al terzo piano, nell'uno; la Borsa merci per i prodotti agricoli nell'altro.\nIl corpo centrale \u00e8 impostato intorno alla grande tettoia che copre la passeggiata pubblica e il mercato, comprendente il box del mercato e i vari negozi, agenzie e uffici o studi privati. Due grandi gallerie vetrate completano l'edificio dalla parte di via S. Lazzaro, hanno il compito sia di congiungere la piazza e lo spazio coperto con la via, sia di assorbire le attivit\u00e0 commerciali pi\u00f9 pregiate.\nAl piano interrato sono sistemati i parcheggi e i servizi tecnologici di pertinenza del mercato. Le parti esterne sono in pietra tufacea leccese per istituire un corretto ambientamento dell'opera; il pavimento della passeggiata coperta, dei passaggi trasversali, delle gallerie coperte, \u00e8 anch'esso in pietra leccese a garantire la continuit\u00e0 dei percorsi.\nLa forma della piazza \u00e8 dettata dall'esigenza di realizzare uno spazio unitario garantendo la pi\u00f9 diffusa accessibilit\u00e0 pedonale attraverso ampi porticati e facile accessibilit\u00e0 carrabile grazie a parcheggi di sosta e di servizio.\nProgetto di tre piazze, Terni 1985.\n\u00c8 l'incontro tra il cardo e il decumano della citt\u00e0 romana che enfatizzano il segno dell'antico Foro. Nel catasto gregoriano del 1819 viene indicata come piazza pubblica, a questa si affianca una seconda piazza, detta \u201cpiazza ginnastica\u201d con perimetro irregolare ma pi\u00f9 raccolta. I bombardamenti delle guerre hanno deformato e reso parzialmente irriconoscibile l'antica struttura. Per questo motivo Ridolfi imposta il piano di ricostruzione, in una prima fase, e quello regolatore, nella fase successiva, confermando e completando il sistema centrale imperniato sulle tre piazze: piazza del Popolo (ex piazza Vittorio Emanuele), piazza Solferino e piazza Europa, ove si affaccia palazzo Spada (opera di Antonio da Sangallo il giovane).\nA Carlo Aymonino viene affidato il compito di accentuare la diversit\u00e0 delle tre piazze. Elabora un'ipotesi complessiva in cui sono riconoscibili le varie componenti: le colonne marmoree mozze o intere tra la piazza del Popolo e la piazza Europa, come un confine permeabile che divide e collega i due spazi.\nNella piazza Europa concepisce quattro oggetti architettonici in pietra, con destinazione museale negli spazi pi\u00f9 agibili e rappresentativi, nella grande nicchia una statua; il tutto con misure che non entrino in concorrenza con i volume preesistenti, ma danno la possibilit\u00e0 ai quattro oggetti di essere capiti in s\u00e9 e nel loro insieme.\nLa piazza \u00e8 poi completata con una fontana in pietra e una larga panchina che accentua la vocazione del luogo all'incontro e al riposo.\nRiconoscimenti postumi.\nLa Triennale di Milano, nel maggio 2021 a dieci anni dalla scomparsa, gli ha dedicato una mostra dal titolo \"Carlo Aymonino. Fedelt\u00e0 al tradimento\", nata dalla volont\u00e0 delle figlie Livia e Silvia. La mostra si basa su materiali d\u2019archivio, progetti, dipinti, testi, fotografie e interviste, volti a far emergere non solo la visione architettonica urbana, ma questioni private come la politica, le passioni e la vita della famiglia."}
{"id": "1483050", "revid": "1776051", "url": "https://it.wikipedia.org/wiki?curid=1483050", "title": "M\u00e2r\u0219ani", "text": "M\u00e2r\u0219ani \u00e8 un comune della Romania di 4.938 abitanti, ubicato nel distretto di Dolj, nella regione storica dell'Oltenia."}
{"id": "1483053", "revid": "287204", "url": "https://it.wikipedia.org/wiki?curid=1483053", "title": "Marsani", "text": ""}
{"id": "1483054", "revid": "63282964", "url": "https://it.wikipedia.org/wiki?curid=1483054", "title": "Ferrovia Mercato San Severino-Sarno/Nocera Inferiore", "text": ""}
{"id": "1483055", "revid": "118806440", "url": "https://it.wikipedia.org/wiki?curid=1483055", "title": "Conciliazione", "text": ""}
{"id": "1483056", "revid": "125819601", "url": "https://it.wikipedia.org/wiki?curid=1483056", "title": "Premiatissima", "text": "Premiatissima \u00e8 stato il primo variet\u00e0 televisivo di successo della neonata Canale 5, l'alternativa al \"Fantastico\" della Rai.\nLo show rappresentava il ritorno ad una competizione musicale, riprendendo la formula della celebre \"Canzonissima\" che era terminata nel 1974. Il programma era sponsorizzato dal detersivo Dixan che per anni leg\u00f2 il proprio nome a quello della trasmissione.\nLa prima edizione ottenne un ottimo riscontro, per questo venne riproposta fino al 1986, per un totale di 5 edizioni.\nPremiatissima '82.\nPremiatissima '82 consisteva in una competizione tra cantanti divisi in 6 squadre, articolata in tredici puntate, di cui la prima and\u00f2 in onda il 29 ottobre 1982.\nPresentata da Claudio Cecchetto ed Amanda Lear, ebbe subito notevole successo, sia grazie alla popolarit\u00e0 di Cecchetto (reduce dalla conduzione di tre Festival di Sanremo e di \"Fantastico 2\"), sia per l'affinit\u00e0 con \"Canzonissima\".\nMiss Fortuna di questa prima edizione fu Fabrizia Carminati, all'epoca \"signorina buonasera\" di Canale 5.\nLo show veniva trasmesso dallo studio 7 di Cologno Monzese, per l'occasione arredato con una suggestiva scenografia di specchi, che ne ricoprivano interamente pavimento e pareti, in modo da farlo sembrare pi\u00f9 grande. Il palcoscenico, leggermente sopraelevato, era sovrastato dal cosiddetto \"Quadro della Moda\", una scenografia rettangolare con luci colorate al neon. La regia in questo ambiente era di Davide Rampello, mentre tutte le esibizioni musicali venivano realizzate su chroma key ed elaborate al computer sotto la direzione di Valeriu Lazarov. L'ambiente virtuale nel quale venivano registrate le esibizioni veniva invece chiamato \"Magic Studio\".\nLa sigla iniziale del programma era \"Take a chance\" di Bizzy &amp; Co., mentre quella finale era \"Incredibilmente donna\", cantata da Amanda Lear.\nCiascuna squadra comprendeva sei concorrenti, a cui se ne aggiungevano altri tre che fungevano da jolly. Le squadre erano cos\u00ec articolate.\nLe squadre venivano votate da una giuria interna che cambiava di puntata in puntata.\nIl programma, in questa prima edizione trasmesso al venerd\u00ec, si scontr\u00f2 con il varieta della Rete 2 della Rai, \"Portobello\" condotto da Enzo Tortora, che totalizzava 15.000.000 di telespettatori a puntata. \"Premiatissima\" parte in sordina con 2.000.000 di ascoltatori, arriva ad una media di 5.000.000 (con punte di 7.000.000) nelle prime 12 puntate. La tredicesima ed ultima puntata, trasmessa il 31 dicembre 1982, chiuse con 9.000.000 di telespettatori, da tutti considerato un grande successo per un network televisivo alle prime armi quale era allora Canale 5: in tale occasione venne decretata anche la vittoria finale, che and\u00f2 alla squadra \"Fortissima\".\nLa 5\u00aa puntata and\u00f2 in onda in versione molto ridotta a causa di un incendio che ha coinvolto lo studio in cui veniva registrata la trasmissione.. Cecchetto defin\u00ec quella puntata come \u201c4 bis\u201d e s'\u00e8 trattato di un montaggio di alcune esibizioni tratte della puntate precedenti; \u00e8 stata realizzata presso il Magic Studio dal solo Cecchetto che ha spiegato che lo studio principale non era a agibile per via dell'incendio provocato da un cortocircuito ad una macchina per il fumo.\nLa 9\u00aa puntata, per festeggiare il Natale, and\u00f2 in onda sabato sera (appunto giorno di Natale) anzich\u00e9 venerd\u00ec.\nPer festeggiare il Capodanno 1983 venne confezionata una puntata speciale, dalla durata superiore alle due ore, al termine del quale venne proclamata la squadra vincente e vennero estratti i numeri dei biglietti vincenti di una sorta di lotteria indetta dalla trasmissione.\nPer le riprese delle ultime due puntate vennero usate due steadycam a cavo, comandate da operatori in tuta rossa, chiaramente visibili in alcune inquadrature.\nPremiatissima '83.\nPremiatissima '83 \u00e8 la seconda edizione del variet\u00e0, che, visto il successo ottenuto l'anno prima, viene promosso dal venerd\u00ec al sabato, con l'ambizioso intento di fare da concorrenza allo show del primo canale Rai abbinato alla Lotteria Italia, riproposto con un nuovo cast e una versione ancora pi\u00f9 ricca.\nAlla conduzione c'\u00e8 Johnny Dorelli, che subentr\u00f2 in extremis a Cecchetto, sempre affiancato da Amanda Lear, la partecipazione di Gigi Sabani nelle vesti d'imitatore (reduce dal successo di \"Fantastico 2\" e \"Fantastico 3\") e dei comici Gigi Sammarchi e Andrea Roncato.\nMiss Fortuna di questa seconda edizione fu Nadia Cassini.\nLa regia e le coreografie erano affidate a Gino Landi, l'orchestra diretta da Augusto Martelli, gli autori Sergio Paolini e Cristiano Minellono, la scenografia era di Tullio Zitkowsky ed i costumi di Jeanne Grosmont.\nDa questa edizione, lo studio venne arredato diversamente in modo da farlo sembrare pi\u00f9 capiente, con un forte aumento di posti a sedere per il pubblico, questa volta disposto a gradini e pi\u00f9 vicino al palcoscenico. La parte superiore della scenografia era rivestita da un grande specchio inclinato che creava un suggestivo gioco di riflessi, mentre ai lati erano poste luci rosse tubolari al neon. Sopra il palco campeggiava, incastonata nella scenografia, la scritta \"Premiatissima\", ottenuta anch'essa con neon rossi. Durante molte esibizioni veniva inoltre attivato il \"Quadro della Moda\", il pannello contenente ulteriori luci colorate al neon che componevano schemi geometrici.\nLa sigla iniziale \"A me mi torna in mente una canzone\" \u00e8 interpretata da Gigi Sabani, quella finale \"No Regrets\" \u00e8 cantata da Amanda Lear.\nNel corso delle puntate, Amanda Lear ha inoltre fatto promozione al suo nuovo album \"Tam-Tam\" (1983), presentando in ogni puntata una diversa canzone del disco.\nI cantanti partecipanti, divisi nelle squadre \"Alta Fedelt\u00e0\", \"Anni Sessanta\", \"Jukebox\", \"Superclassifica\" e \"Turbo\", furono: Anna Oxa, Ivan Cattaneo, Lucio Dalla, Milva, Sergio Caputo, Gazebo, Ivan Graziani, Bobby Solo, Tiziana Rivale, Valerio Liboni, Christian, Lu Colombo, Francesco La Notte, Marco Ferradini, i Ricchi e Poveri, Rossana Casale, Rond\u00f2 Veneziano, Fanigliulo, Paco D'Alcatraz, Pino D'Angi\u00f2, Ron, Angelo Branduardi, Iva Zanicchi e Ivan Thillet. Ogni squadra aveva inoltre un superospite internazionale: Charles Aznavour, Christopher Cross, Mike Oldfield, Gilbert Montagn\u00e9, Randy Crawford, i Genesis, Kim Carnes, Irene Cara, Tina Turner e il sassofonista Gerry Mulligan.\nIn questa edizione la giuria interna viene sostituita dal pubblico che votava le squadre con le accessioni delle luci a destra della poltrona.\nL'ultima puntata di questa stagione and\u00f2 in onda il 31 dicembre 1983 e vide la partecipazione in qualit\u00e0 di superospiti di Peppino Di Capri e Riccardo Cocciante.\nQuesta edizione di \"Premiatissima\" ottenne molto pi\u00f9 successo della precedente, riuscendo, con stupore di molti, a sorpassare negli ascolti il programma-rivale di Rai 1 \"Fantastico 4\" condotto da Gigi Proietti con Heather Parisi, Teresa De Sio, Valeria Cavalli e Jinny Steffan.\nPremiatissima '84.\nPremiatissima '84 fu condotta da Johnny Dorelli con Ornella Muti, Miguel Bos\u00e9, Gigi e Andrea, Gigi Sabani e Augusto Martelli.\nI testi erano firmati da Cristiano Minellono, Fosco Gasperi, Giorgio Faletti, Boris Makaresko e Gustavo Palazio, le scenografie realizzate da Tullio Zitkowsky e i costumi da Enrico Rufini; le coreografie e la regia erano di Gino Landi.\nLa prima puntata and\u00f2 in onda sabato 6 ottobre 1984, l'ultima il 29 gennaio 1985 per un totale di 18puntate (compresa l'anteprima).\nLa sigla iniziale di Miguel Bos\u00e9 si intitolava \"Miraggi\". La sigla di coda era la canzone vincitrice della puntata, bissata dalla sua interprete. In ogni puntata Miguel Bos\u00e9 cantava una canzone tratta dal suo album \"Bandido\". In molte puntate, \u00e9 totalmente assente dallo studio, persino durante i saluti finali. Vanno quindi semplicemente replicati video di canzoni gi\u00e0 trasmesse in puntate anteriori.\nI protagonisti indossavano abiti ideati da Nicola Trussardi.\nIn questa edizione gareggiarono otto cantanti femminili interpretando ognuna 6 brani di altri artisti. Si esibivano soltanto 4 cantanti per puntata durante le prime 12 settimane. Dopo una puntata anomala, per le semifinali (puntate 14a 15), erano presenti tutte 8, e riproponevano 3 delle loro 6 cover (le due pi\u00f9 votate dal pubblico, ed una ripescata dalla cantante stessa). Non potendo scegliere il brano da portare in finale, le reazioni furono svariate. Orietta Berti disse di essere contenta perch\u00e9 la canzone votata era la sua preferita, mentre Dori Ghezzi si rivel\u00f2 sorpresa, Iva Zanicchi contrariata, e Patty Pravo esclam\u00f2 che il brano a lei assegnato era l'ultimo che avrebbe voluto avere.\nClassifica finale:\nSulle 48 canzoni proposte, vince Margherita. La canzone che ha ottenuto meno punteggio (l'unica al di sotto dei 100.000 voti) \u00e9 Il negro zumbon, cantata da Patty Pravo, decisamente molto pi\u00f9 interessata dal fare dei numeri musicali spettacolari, che dal cantare brani commerciali per arrivare prima.\nNonostante gli investimenti e lo sfarzo superiori alle due edizioni precedenti, il programma non riesce a bissare il successo sperato, tanto che l'anno successivo verr\u00e0 riproposto nella prima serata del venerd\u00ec; in questa stagione infatti il confronto diretto con lo show del sabato sera della concorrenza, \"Fantastico 5\" condotto da Pippo Baudo con Eleonora Brigliadori, Heather Parisi, Jos\u00e9 Luis Moreno ed il corvo Rockfeller e Loredana Bert\u00e8, si conclude con la netta vittoria del variet\u00e0 della Rai (14 milioni di telespettatori in media per \"Fantastico 5\" e solo 4,5 milioni per \"Premiatissima\").\nPremiatissima '85.\nPremiatissima '85 ritorna nell'autunno di Canale 5 dal 4 ottobre, per un totale di 15 puntate.\nIl cast di quell'anno vede confermato alla conduzione Johnny Dorelli, affiancato dalla debuttante Sabrina Salerno nel ruolo di Miss Fortuna.\nIl cast \u00e8 composto anche da Alfredo Papa, il trio comico La Tresca (composto da Silvio Vannucci, Liliana Eritrei e Giampaolo Fabrizio) e vede la partecipazione straordinaria di Nino Manfredi.\nGli autori sono Clericetti, Domina, Roderi e Starace, la scenografia \u00e8 di Dino Pozzi, i costumi di Enrico Rufini, coreografie e regia sono a cura di Gino Landi, l'orchestra \u00e8 diretta da Augusto Martelli.\nLa sigla iniziale \"La cosa si fa\" e quella di coda \"Quante volte\" sono entrambe scritte da Umberto Bindi e cantate da Johnny Dorelli.\nTra gli ospiti d'onore Diego Armando Maradona ed Umberto Bindi.\nIn gara in questa edizione sono quattro gruppi musicali:\nVincitori dell'edizione risultarono i Ricchi e Poveri con \"L'anno che verr\u00e0\", seguono i Ro.Bo.T. con \"Che sar\u00e0\", i Passengers con \"Casablanca\" e il Gruppo Italiano con \"Cuando calienta el sol\".\nIn questa stagione, \"Premiatissima\" torna ad andare in onda, cos\u00ec come la prima edizione, nella prima serata del venerd\u00ec: nella sua vecchia collocazione, il variet\u00e0 ritrova il successo (una media di 10 milioni di telespettatori) e viene riconfermato anche per l'anno successivo; questa \u00e8 anche l'ultima edizione ad andare in onda dallo studio 7 di Cologno Monzese.\nPremiatissima '86.\nPremiatissima '86 torna in onda dall'11 ottobre 1986 con 15 nuovi appuntamenti, conduce Johnny Dorelli che in ogni puntata fu affiancato da una copresentatrice diversa: Zeudi Araya, Serena Grandi, Sylvie Vartan, Ursula Andress, Barbara Bouchet, Ver\u00f3nica Castro, Julia Migenes Johnson e l'allora eurodeputata Emma Bonino.\nLe due \"ragazze d'oro\" erano Paola Perego (all'epoca debuttante e misconosciuta fotomodella) e Alessandra Cavagnero (gi\u00e0 affermata indossatrice e modella).\nFra gli ospiti Enrico Montesano, Paul Young, Daryl Hall, Lello Arena, Henri Salvador, Amii Stewart, Nino Manfredi, Loredana Bert\u00e8, Amanda Lear, Bo Derek e Roberto Benigni in una delle sue rare apparizioni sulle TV berlusconiane.\nI testi sono di Antonio Amurri, Dino Verde, Marcello Ciorciolini, Stefano Jurgens e Sandro Leoni; la scenografia di Tullio Zitkowsky ed Enrico Pozzi; i costumi di Enrico Rufini, le coreografie di Enzo Paolo Turchi, l'orchestra \u00e8 diretta da Augusto Martelli e la regia \u00e8 affidata a Davide Rampello.\n\"Premiatissima\" lasci\u00f2 lo studio 7 di Cologno Monzese per trasferirsi allo studio 1 del Centro Palatino di Roma (all'epoca appena restaurato e, con i suoi 1.800 metri quadrati, definito il pi\u00f9 grande studio televisivo d'Europa).\n24 i cantanti in gara ai nastri di partenza suddivisi in sei gironi:\nNelle prime sei puntate eliminatorie soltanto i primi due classificati di ogni girone sono automaticamente ammessi agli ottavi di finale, fra i terzi passano il turno i pi\u00f9 votati mentre i quarti sono eliminati. Le gare degli ottavi di finale sono ad eliminazione diretta e determinano il passaggio alla fase successiva di otto concorrenti. Alle semifinali accedono quattro cantanti che si incontreranno in due semifinali. I due eliminati nelle semifinali gareggeranno nella finale per il terzo e quarto posto, mentre i due vincitori delle stesse dovranno conquistare il primo e secondo posto.\nRisulter\u00e0 vincitrice Rossana Casale davanti a Rosanna Fratello, la coppia Pupo-Fiordaliso e Orietta Berti.\nQuesta sar\u00e0 l'ultima edizione del programma: tornata infatti dopo un anno nella prima serata del sabato, \"Premiatissima\", nella guerra degli ascolti, soccombe contro il \"Fantastico 7\" dei record condotto sempre da Pippo Baudo con Lorella Cuccarini, Alessandra Martines, Il Trio (Massimo Lopez, Anna Marchesini e Tullio Solenghi) e Nino Frassica (una media del 52% e 16.000.000 di ascoltatori a favore di \"Fantastico 7\" e per \"Premiatissima\" solo il 16% con 4.000.000 di telespettatori) e in primavera il passaggio dello stesso Baudo alla Fininvest per la conduzione del nuovo show dell'autunno, \"Festival\", sancisce definitivamente la fine del programma.\nIl Magic Studio.\nDal punto di vista della tecnica audio visiva, il Magic Studio (Studio 1 a Milano Due - Segrate) \u00e8 stato uno dei primi esempi pi\u00f9 interessanti di effetti speciali analogici nella televisione.\nNei primi anni '80 la gestione Fininvest invest\u00ec centinaia di milioni di lire dell'epoca per acquistare un nuovo tipo di apparato video chiamato \"Squeeze-Zoom\". Questo apparecchio poteva fondere assieme quattro sorgenti video, creando interessanti effetti speciali: era in grado di gestire il \"picture in picture\" cio\u00e8 differenti riquadri video uno nell'altro oppure affiancarli, o ancora appiattirli o allungarli. La caratteristica interessante dello Squeeze-Zoom consisteva nella possibilit\u00e0 di simulare una \"scenografia tridimensionale\" modificando la geometria dei vari riquadri (uno per il pavimento, uno per il soffitto, due per le pareti et cetera) dando una prospettiva nuova all'immagine. Inoltre, con l'uso del Chroma Key e di cartelli opportunamente elaborati con materiali riflettenti e inquadrati dalle telecamere che montavano filtri polarizzati fatti ruotare da motori elettrici, si potevano realizzare scenografie virtuali con dettagli in movimento.\nQuesta macchina aveva anche la possibilit\u00e0 di modificare il segnale video con effetti speciali per le tecnologie dell'epoca; era in grado di creare un effetto mosaico, poteva creare uno o infiniti doppioni speculari del segnale video ed era in grado di generare uno psichedelico \"effetto scia\" (trail) mantenendo impressionati nello schermo i fotogrammi precedenti.\nAl regista Valerio Lazarov spettava il compito di rendere il tutto ancora pi\u00f9 surreale ed innovativo per l'epoca predisponendo di volta in volta prospettive diverse per ognuna delle varie telecamere che servivano alla realizzazione dei video clip."}
{"id": "1483057", "revid": "28592", "url": "https://it.wikipedia.org/wiki?curid=1483057", "title": "Gran Principe di Vladimir", "text": ""}
{"id": "1483059", "revid": "136053", "url": "https://it.wikipedia.org/wiki?curid=1483059", "title": "Sicilia citra", "text": ""}
{"id": "1483060", "revid": "599013", "url": "https://it.wikipedia.org/wiki?curid=1483060", "title": "Camel Meriem", "text": "Carriera.\nClub.\nHa iniziato la carriera nel 1997 al Sochaux, prima di trasferirsi al Bordeaux nel 2002; ha poi giocato per l'Olympique Marsiglia, prima di passare definitivamente al .\nIl 21 maggio 2009 il giocatore decide di non prolungare il contratto con il , e quindi lascia il club a fine stagione in cerca di una nuova squadra.\nHa passato l'ultima settimana del dicembre 2009 ad allenarsi con il ma, non avendo convinto il ct dei Rovers Sam Allardyce, la dirigenza non se l'\u00e8 sentita di fargli firmare un contratto.\nFirma quindi fino alla fine dell'anno per i greci dell', per poi cambiare nuovamente squadra l'anno successivo, quando viene ingaggiato dalla formazione dell'Arles-Avignon, neopromossa nella Ligue 1 francese.\nIl 3 giugno 2011, alla scadenza del contratto, firma un biennale col Nizza.\nNazionale.\nVanta 3 presenze senza reti con la , collezionate tra il 2004 e il 2005."}
{"id": "1483061", "revid": "1632387", "url": "https://it.wikipedia.org/wiki?curid=1483061", "title": "Astaroth", "text": "Nella demonologia medievale, Astaroth (anche chiamato Ashtaroth, Astarot e Asteroth) \u00e8 descritto come un principe dell'Inferno o duca dell'Inferno, a seconda dei vari grimori.\nNella gerarchia dei demoni proposta dalla Cabala esoterica, Astaroth \u00e8 a capo degli spiriti impuri perturbatori di anime (\"Gamchicolh\").\nOrigine.\nIl termine \"Astaroth\" trae la sua origine da Astarte, divinit\u00e0 fenicia femminile adorata attorno al II secolo a.C.\nEssa ha come equivalente babilonese Ishtar e precedentemente la sumera Inanna. \u00c8 menzionata nella Bibbia ebraica nella forma \"Ashtoreth\" (singolare) e \"Ashtaroth\" (plurale, in riferimento alla presenza di pi\u00f9 statuette di \"Ashtoreth\"). Tale ultima forma fu direttamente traslitterata nelle prime versioni della Bibbia in greco antico e in latino, nelle quali si perde l'accezione femminile e plurale dell'originale in ebraico.\nDescrizione.\nLa prima apparizione di Astaroth quale demone maschile \u00e8 nel diciannovesimo capitolo del \"Libro di Abramelin\", grimorio scritto nella prima met\u00e0 del XV secolo, tra gli otto sotto-principi assieme Magoth, Asmodeus, Beelzebub, Oriens, Paimon, Ariton ed Amaimon, i quali vanno \u00ablegati\u00bb e dominati per evitare la loro influenza nefasta.\nIn \"Pseudomonarchia Daemonum\" del 1577, Johann Weyer lo descrive in questi termini: \"Astaroth \u00e8 un grande e potente duca, che si manifesta direttamente nella forma di un angelo caduto, seduto sopra un dragone infernale e portando nella sua mano destra una vipera\" e afferma che esso \u00e8 al comando di 40 legioni dei demoni; inoltre che \ndoveva essere invocato con un anello magico per proteggersi dal suo alito fetido. Tale descrizione \u00e8 simile a quella data dalla \"Piccola chiave di Salomone\" del XVIIsecolo.\nNel \"Dizionario infernale\" del 1818, Astaroth \u00e8 raffigurato come un uomo nudo con due paia di ali e piedi e mani di drago, con in testa una corona, tiene in una mano un serpente e cavalca un lupo (o un cane).\nSecondo Gabriele Amorth, tale demone \u00e8 nella prima gerarchia assieme a Beelzebub e Lucifero, in una sorta di triade.\nFunzione.\nLa figura di Astaroth come demone non \u00e8 ben definita.\nHa 4 assistenti:"}
{"id": "1483064", "revid": "110157", "url": "https://it.wikipedia.org/wiki?curid=1483064", "title": "Meline\u0219ti", "text": "Meline\u0219ti \u00e8 un comune della Romania di 4.116 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 13 villaggi: Bod\u0103ie\u0219ti, Bod\u0103ie\u0219tii de Sus, Godeni, Meline\u0219ti, Muieru\u0219u, Negoie\u0219ti, Odoleni, Ohaba, Plo\u0219tina, Pope\u0219ti, Spineni, Valea Mare, Valea Muierii de Jos."}
{"id": "1483065", "revid": "287204", "url": "https://it.wikipedia.org/wiki?curid=1483065", "title": "Melinesti", "text": ""}
{"id": "1483068", "revid": "123528218", "url": "https://it.wikipedia.org/wiki?curid=1483068", "title": "Doctor Jones", "text": "Doctor Jones \u00e8 un singolo del gruppo musicale bubblegum pop Aqua, pubblicato l'8 dicembre 1997 dall'etichetta discografica Universal e nel 1998 negli Stati Uniti.\nIl brano \u00e8 stato scritto da S\u00f8ren Rasted, Claus Norreen, Ren\u00e9 Dif e Anders \u00d8land e prodotto da Rasted, Norreen, Johnny Jam e Delgado ed \u00e8 stato estratto come singolo dall'album di debutto del gruppo, \"Aquarium\".\nIl singolo, uscito immediatamente dopo il grande successo di \"Barbie Girl\", ha ottenuto un ottimo riscontro sul piano commerciale.\nLa canzone rappresenta una storia d'amore impossibile fra una ragazza e il suo \"Doctor Jones\".\nVideo.\nIl video musicale fa intendere che la canzone si basa sul personaggio di Indiana Jones dell'omonima serie di film, con Ren\u00e9 Dif che interpreta Jones e salva i compagni della sua band da una stereotipata trib\u00f9 Voodoo. Il logo del titolo \u00e8 scritto in una forma simile a quella del logo di \"Indiana Jones\". \u00c8 presente inoltre una scena che mostra il percorso di volo di un aereo su una mappa, che viene utilizzato nella serie di film. Il verso \"Dr. Jones, wake up now\" pu\u00f2 essere un riferimento a \"Indiana Jones e il tempio maledetto\" dove Short Round implora Indiana Jones di \"svegliarsi\" dopo essere stato incantato dai seguaci di K\u0101l\u012b Ma, oppure alla scena sull'aereo dello stesso film in cui Willie Scott dice \"Calling Dr. Jones, wake up!\".\nIl video \u00e8 uno dei cinque video degli Aqua diretti da Peder Pedersen, che in seguito ha citato nuovamente i film di Indiana Jones nel suo cortometraggio animato in computer grafica \"Lego Indiana Jones and the Raiders of the Lost Brick\" (2008)."}
{"id": "1483069", "revid": "767487", "url": "https://it.wikipedia.org/wiki?curid=1483069", "title": "Mischii", "text": "Mischii \u00e8 un comune della Romania di 1.656 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 6 villaggi: C\u0103line\u0219ti, Gogo\u0219e\u0219ti, Mischii, Mlec\u0103ne\u0219ti, Motoci, Ureche\u0219ti."}
{"id": "1483071", "revid": "196390", "url": "https://it.wikipedia.org/wiki?curid=1483071", "title": "Cristina Belgioioso", "text": ""}
{"id": "1483072", "revid": "767487", "url": "https://it.wikipedia.org/wiki?curid=1483072", "title": "Mo\u021b\u0103\u021bei", "text": "Mo\u021b\u0103\u021bei \u00e8 un comune della Romania di 7.797 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 3 villaggi: Dobridor, Mo\u021b\u0103\u021bei, Mo\u021b\u0103\u021bei-Gar\u0103.\nVoci correlate.\nPetre Dumitrescu"}
{"id": "1483073", "revid": "287204", "url": "https://it.wikipedia.org/wiki?curid=1483073", "title": "Motatei", "text": ""}
{"id": "1483074", "revid": "767487", "url": "https://it.wikipedia.org/wiki?curid=1483074", "title": "Murga\u0219i", "text": "Murga\u0219i \u00e8 un comune della Romania di 2.616 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 8 villaggi: Balota de Jos, Balota de Sus, Bu\u0219teni, Gaia, Murga\u0219i, Pic\u0103turile, Rupturile, Vele\u0219ti."}
{"id": "1483075", "revid": "287204", "url": "https://it.wikipedia.org/wiki?curid=1483075", "title": "Murgasi", "text": ""}
{"id": "1483077", "revid": "838137", "url": "https://it.wikipedia.org/wiki?curid=1483077", "title": "Joseph Konrad von Schroffenberg", "text": "Biografia.\nSchroffenberg studi\u00f2 diritto nel 1770 entrando fra i Canonici Regolari di Sant'Agostino Confederati, diventando membro quindi del capitolo di Berchtesgaden. Nel 1780 venne nominato prevosto di Berchtesgaden. Nel 1789, alla morte di Maximilian Prokop von Toerring-Jettenbach, venne eletto vescovo di Frisinga e, nel 1790, vescovo di Ratisbona. Schroffenberg si interess\u00f2 alquanto di politica e mantenne le proprie posizioni circa gli arcivescovati pervenutigli sino alla secolarizzazione del suo potere temporale. Frisinga cadde il 27 novembre 1802 sotto la pressione delle truppe del Palatinato bavarese al comando di Johann Adam von Aretin che lo annessero alla Baviera, alleata di Napoleone. Schroffenberg dovette cedere il vescovato di Frisinga. Ratisbona venne secolarizzata nel 1803 ed elevata al rango di principato e venne posta sotto la protezione del Cancelliere della Confederazione del Reno, il cardinale Karl Theodor von Dalberg. Nel 1803 anche la prepositura di Berchtesgaden pass\u00f2 al granducato di Salisburgo.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1483083", "revid": "1776051", "url": "https://it.wikipedia.org/wiki?curid=1483083", "title": "A Tribute to the Scorpions", "text": "A tribute to the Scorpions \u00e8 un album raccolta della Nuclear Blast che propone cover di brani del gruppo musicale Hard rock/Heavy metal tedesco Scorpions.\nLe cover sono eseguite da gruppi quali Helloween e Sonata Arctica."}
{"id": "1483086", "revid": "78273", "url": "https://it.wikipedia.org/wiki?curid=1483086", "title": "Rocca aldobrandesca (Castell'Ottieri)", "text": ""}
{"id": "1483087", "revid": "38120", "url": "https://it.wikipedia.org/wiki?curid=1483087", "title": "A tribute to the Scorpions", "text": ""}
{"id": "1483092", "revid": "1305772", "url": "https://it.wikipedia.org/wiki?curid=1483092", "title": "Joint Task Force", "text": "Joint Task Force (JTF) \u00e8 un videogioco strategico in tempo reale ambientato nel 2008, che ha come tema la guerra al terrorismo, da parte della JTF. Si seguiranno le gesta del Maggiore O'Connell e del suo 1\u00ba Battaglione.\nModalit\u00e0 di gioco.\n\"JTF\" \u00e8 un gioco concentrato principalmente sull'azione tattica e sul movimento delle proprie unit\u00e0 pi\u00f9 che sul combattimento aperto. L'elemento che lo contraddistingue dagli altri giochi del suo genere \u00e8 la possibilit\u00e0 di guadagnare denaro sul campo di battaglia uccidendo unita nemiche o completando gli obiettivi principali o secondari assegnati dal comando. Grazie a questi soldi si pu\u00f2 chiamare sul campo supporto come nuove unita di carri armati, fuoristrada, aerei d'attacco, elicotteri, Desert Patrol Vehicles, artiglieria semovente, IFV, carri AA e camion per le riparazioni, oltre che a soldati ed equipaggiamenti. Le unit\u00e0 appiedate nel gioco guadagnano esperienza per ogni loro uccisione, aumentando anche l'attacco, ma gli eroi sono gli unici soldati che possono potenziare le loro abilit\u00e0 in base alla specializzazione (Ufficiale Commando, dei Rangers, Tiratore, Medico, Pilota, Comandante Veicolo). Per rendere pi\u00f9 realistica l'azione durante la battaglia non si sar\u00e0 soltanto soli con il nemico, ci saranno anche giornalisti e civili. I primi seguiranno la battaglia e staranno attenti agli sbagli (uccidere civili), e saranno contenti quando ucciderete nemici. I secondi invece saranno presenti nelle mappe urbane e non saranno tollerate pi\u00f9 di 10 morti. Alcune volte sulla parte alta sinistra dello schermo comparir\u00e0 il telegiornale per spiegare gli eventi e, a volte, dare conferma delle forze nemiche.\nMotore grafico.\nLa grafica di JTF \u00e8 molto curata se impostata su alta, ma serve un PC di grande potenza, \u00e8 presente anche un motore fisico decisamente avanzato con cui distruggere edifici, schiacciare oggetti o buttare gi\u00f9 muri, grazie alla tecnologia AGEIA PhysX, presente in alcune schede video (per giocare non \u00e8 necessario possederla). La telecamera consente di abbracciare una buona parte della mappa o di zoomare su ogni singola unit\u00e0.\nCampagna Single Player.\nLa campagna Single Player di JTF \u00e8 basata su 20 missioni abbastanza lunghe, interessanti, difficili e con una trama che le collega tra loro. Si tratta di missioni varie con obbiettivi sempre diversi e mai ripetitive, la campagna \u00e8 ambientata nelle aree pi\u00f9 calde del mondo odierno, Afghanistan, Iraq, Somalia, Serbia, Bosnia, Colombia, tutte con obbiettivo la guerra al terrorismo. Nella campagna in Singolo si avr\u00e0 l'opportunit\u00e0 di utilizzare solo le truppe della JTF e mai quelle della parte opposta.\nUnit\u00e0 in campo.\n\"JTF\"\nLa JTF utilizza armamenti di ultima generazione di provenienza americana, tedesca ed \u00e8 specializzata per le guerre moderne. Si pu\u00f2 usare sia in Giocatore singolo che in Multiplayer.\nAeromobili:\nForze di terra (i seguenti mezzi possono essere comprati normalmente):\nEquipaggiamenti della fanteria:\n\"OpFor\"\nLe Forze d'Opposizione hanno un inventario di mezzi ed equipaggiamenti di provenienza sovietica e russa non particolarmente adatti per un conflitto moderno, ma solo per guerriglia. Si possono utilizzare soltanto nel Multiplayer ma i mezzi possono essere catturati e usati anche in Singolo.\nAeromobili:\nForze di terra:\nEquipaggiamenti personali\nTipologia delle unit\u00e0 Alleate.\nNel gioco i soldati fanno parte dei Rangers, e sono la base della JTF. Svolgono il ruolo della normale fanteria, e sono relativamente economiche e funzionali, con un addestramento superiore degli avversari. Possono usare tutti i tipi di equipaggiamenti presenti nel gioco, sono armati di un fucile d'assalto M-16.\nL'unit\u00e0 che non deve mai mancare, il medico, perch\u00e9 da lui dipender\u00e0 la vita di tutti i suoi compagni. L'unico inconveniente \u00e8 che non pu\u00f2 portare con s\u00e9 alcun tipo di oggetto. Sono armati di un fucile d'assalto M-16.\nI Commandos sono le migliori truppe presenti nel gioco. Sono super addestratissime nei combattimenti ravvicinati e fanno pi\u00f9 danni di tutte le altre unit\u00e0, eccetto il tiratore. Ogni operatore porta con s\u00e9 un visore notturno che gli consente di avere un'ottima vista anche in presenza del buio, e anche una maschera antigas. Sono armati con una carabina M-4 e possono raccogliere tutti gli equipaggiamenti presenti nel gioco.\nI cecchini sono soldati specializzati nell'uccidere a distanza e senza essere scoperti, possono uccidere anche se il bersaglio si trova dentro bunker o altri tipi di edifici. L'equipaggiamento sono un fucile da cecchino e una mimetica ma non possono raccogliernene nessuno.\nI genieri sono uomini addestrati per riparare i mezzi danneggiati, grazie alla stazione FRSV possono riparare tutti i veicoli anche il pi\u00f9 messo male, hanno anche un rilevatore di mine che consente loro di ripulire i campi minati.\nAdatto a pilotare tutti i velivoli del gioco, non possono portare equipaggiamenti.\nPossono pi\u00f9 efficacemente i veicoli degli altri soldati, ma quando si trovano fuori sono i pi\u00f9 vulnerabili."}
{"id": "1483101", "revid": "1372005", "url": "https://it.wikipedia.org/wiki?curid=1483101", "title": "Prepositura di Berchtesgaden", "text": "La Prepositura di Berchtesgaden o Principato Prepositurale di Berchtesgaden fu uno Stato ecclesiastico del Sacro Romano Impero che godeva del privilegio dell'immediatezza imperiale.\nDal punto di vista ecclesiastico costitu\u00ec una circoscrizione \"nullius dioecesis\", ossia indipendente dalla giurisdizione dei vescovi e immediatamente soggetta alla Santa Sede.\nTerritorio.\nIl territorio del principato comprendeva i territori della valle di Berchtesgaden, ovvero gli attuali comuni di Berchtesgaden, Bischofswiesen, Marktschellenberg, Ramsau e Sch\u00f6nau am K\u00f6nigssee, e un gran numero di citt\u00e0 extraterritoriali.\nStoria.\nIl monastero, dedicato a San Pietro e a San Giovanni Battista, venne fondato per una comunit\u00e0 di canonici Agostiniani dal conte Berengario II di Sulzbach nel 1102 secondo la volont\u00e0 della madre, la contessa Irmgard.\nIl sito del monastero era un punto strategico di fondamentale importanza: innanzitutto era situato in un'area vicina ai depositi di sale, e poi si presentava come uno stato cuscinetto tra i suoi ben pi\u00f9 grandi confinanti, il Ducato di Baviera e l'Arcivescovato di Salisburgo, il che gioc\u00f2 favorevolmente al suo sviluppo. Inoltre, la valle di Berchtesgaden \u00e8 interamente racchiusa e difesa da alte catene montuose, eccetto un piccolo punto di accesso a nord, il che la rese per questo quasi inespugnabile. Con queste circostanze, i prevosti incontrarono notevoli difficolt\u00e0 a mantenere l'indipendenza del monastero, che divenne un'Abbazia Imperiale nel 1194. Nel 1380 il prevosto venne nominato Principe dell'Impero e dal 1559 ottenne la possibilit\u00e0 di avere un seggio al Reichstag come Principe-Prevosto, un rango spesso comparato a quello di Principe-Vescovo.\nI Principi-Prevosti, di consueto, mantenevano le posizioni dell'alto clero e risiedevano spesso fuori dei confini delle proprie giurisdizioni, ma potevano anche rimanere in loco.\nDurante tutto il XVII e XVIII secolo il titolo di Prevosto di Berchtesgaden fu esclusivo appannaggio della famiglia reale bavarese.\nNel 1803 la prepositura ed i suoi territori vennero secolarizzati e passarono dapprima all'Elettorato di Salisburgo (che per\u00f2 ebbe breve vita) e quindi, nel 1805 all'Austria, e finalmente nel 1810 alla Baviera. Le strutture del monastero vennero utilizzate per un certo periodo come caserme, ma nel 1818 il monastero venne designato quale residenza reale dei Wittelsbach, che lo utilizzarono come residenza estiva.\nCon la revisione delle diocesi tedesche della prima met\u00e0 dell'Ottocento, il territorio dell'antica prepositura \"nullius\" di Berchtesgaden entr\u00f2 a far parte, in virt\u00f9 della bolla \"Dei ac Domini Nostri\" del 1\u00ba aprile 1818, dell'arcidiocesi di Monaco e Frisinga.\nSino alla fine della monarchia bavarese, il monastero aveva mantenuto lo statuto di propriet\u00e0 privata dei Wittelsbach (\"Wittelsbacher Ausgleichsfond\"). Attualmente alcune sale del palazzo prepositurale sono aperte al pubblico, mentre altre sono ancora oggi abitate dagli eredi dei Wittelsbach. La chiesa del monastero \u00e8 attualmente chiesa parrocchiale."}
{"id": "1483104", "revid": "838137", "url": "https://it.wikipedia.org/wiki?curid=1483104", "title": "Opel 50PS (1927)", "text": "La 50PS era una piccola famiglia di autovetture di lusso prodotta dalla Casa automobilistica tedesca Opel dal 1927 al 1929.\nProfilo e storia.\nLa famiglia delle 50PS \u00e8 una famiglia fino ad un certo punto: i due modelli che l'hanno costituita non avevano infatti grosse parentele tecniche tra loro, se non, appunto, i valori di potenza massima che le accomunava. D'altro canto i due modelli, essendo stati prodotti uno di seguito all'altro, potrebbero essere visti come uno l'erede dell'altro, ma in questo caso non \u00e8 cos\u00ec semplice come nei normali avvicendamenti da un modello all'altro o, al massimo, da un modello ad altri due.\nProcediamo con ordine: alla fine del 1924 venne tolta di produzione la Opel 14/48 PS, ultima rappresentante di quella famiglia di vetture la cui capostipite fu addirittura la 13/30 PS del 1912, ben 12 anni prima.\nUscita di produzione la 14/48 PS, che montava un propulsore da 3.5 litri, rimase il problema di trovarle una sostituta pi\u00f9 moderna. Vi furono alcuni ritardi dovuti al fatto che si era indecisi sul tipo di vettura che avrebbe dovuto rimpiazzare la 14/48 PS. Durante quel periodo (siamo tra il 1925 ed il 1926), il listino Opel comprendeva tra l'altro vetture di fascia alta come la 10/45 PS, equipaggiata da un 2.6 litri. Fu a quel punto che ai vertici Opel venne l'idea: la nuova vettura sarebbe stata un modello intermedio tra la 14/48 PS e la 10/45 PS, che si era in procinto di pensionare. Per i nostalgici delle cubature pi\u00f9 alte, la 14/48 PS avrebbe avuto anche una seconda erede, ossia la 15/60 PS, equipaggiata da un 3.9 litri. Insomma, la 14/48 PS sarebbe stata sostituita da due modelli, uno dei quali sarebbe stato visibile anche come evoluzione della 10/45 PS. Tali modelli fecero parte di un progetto dal quale nacquero anche i due modelli facenti parte della famiglia 60PS.\nLa 12/50 PS.\nQuesto modello fu la 12/50 PS, lanciata nel 1927. Tale modello and\u00f2 a proporsi come una delle eredi della 14/48 PS (l'altra era la 15/60 PS con propulsore da 3.9 litri), ma anche come evoluzione della 10/45 PS. Montava infatti un motore a 6 cilindri in linea da 3136 cm\u00b3, con testata separabile e distribuzione a valvole laterali mosse da una catena dentata. L'alimentazione era a carburatore Solex o Zenith. La potenza massima era di 50 CV a 2800 giri/min.\nLa trasmissione era a frizione a dischi multipli, differenziale con dentatura a spirale e cambio a tre marce.\nLa 12/50 PS nasceva su un telaio in acciaio strutturato ad U con 5 traverse. L'avantreno era a balestre semiellittiche, mentre il retrotreno era a quarto di balestra. Ma la novit\u00e0 pi\u00f9 grande per quanto riguardava le sospensioni fu l'adozione degli ammortizzatori: la 12/50 PS, assieme alla 15/60 PS, fu la prima Opel ad utilizzare questi dispositivi in grado di attutire le asperit\u00e0 del terreno. A met\u00e0 degli anni venti erano prerogativa delle vetture di lusso, mentre, come si sa, oggigiorno sono indispensabili per qualsiasi tipo di vettura.\nL'impianto frenante utilizzava invece freni a tamburo sulle quattro ruote.\nLa 12/50 PS era disponibile in tre varianti di carrozzeria, e cio\u00e8: torpedo a 7 posti, limousine e familiare, quest'ultima a sua volta ottenibile in versione standard o lusso.\nLa velocit\u00e0 massima raggiungibile dalla 12/50 PS era di 90\u00a0km/h.\nLa 12/50 fu prodotta fino alla fine del 1928.\nLa 3,7 L.\nLa 12/50 PS non trov\u00f2 un'erede dopo il suo pensionamento, ma la pi\u00f9 grande 15/60 PS, anch'essa pensionata contemporaneamente alla 12/50 PS, ebbe due eredi: la pi\u00f9 grande fu la 4,2 L, imparentata con il modello precedente, mentre la pi\u00f9 piccola fu la \"14/50 PS\", altrimenti nota come 3,7 L (o \"3,7 Liter\"), la quale era invece pi\u00f9 affine alla 12/50 PS, pur non essendone un'erede diretta.\nNonostante il nome, la 3,7 Liter era in realt\u00e0 equipaggiata da un 3,6 litri, per la precisione un 6 cilindri in linea da 3636\u00a0cm\u00b3, che mantenne tutte le caratteristiche del motore da 3,1 litri della 12/50 PS e dei modelli ad essa contemporanei, vale a dire la testata separabile e le valvole laterali comandate da catena dentata. La potenza massima era di 50\u00a0CV a 2800 giri/min, con una coppia massima di 130 N\u00b7m a 2400 giri/min.\nIl resto della meccanica ricalcava fedelmente le soluzioni gi\u00e0 proposte sulla 12/50 PS, ed anche per quanto riguardava le prestazioni, la 3,7 L rimase in linea con il modello ad essa imparentato.\nLa 14/50 PS, o 3,7 L, rimase in produzione per poco meno di un anno, dall'inizio alla fine del 1929.\nLa sua erede sarebbe arrivata solo nel 1937 e sarebbe stata la prima serie della Admiral."}
{"id": "1483110", "revid": "1543377", "url": "https://it.wikipedia.org/wiki?curid=1483110", "title": "Contea di Sheridan (Montana)", "text": "La contea di Sheridan (in inglese Sheridan County) \u00e8 una contea del Montana, negli Stati Uniti. Il suo capoluogo amministrativo \u00e8 Plentywood.\nStoria.\nLa contea fu creata il 24 marzo del 1913.\nGeografia fisica.\nLa contea di Sheridan ha un'area di 4.419 km\u00b2 di cui il 1,74% \u00e8 coperto d'acqua. Confina con le seguenti contee:\nConfina inoltre con la seguente provincia canadese:"}
{"id": "1483111", "revid": "767487", "url": "https://it.wikipedia.org/wiki?curid=1483111", "title": "Giuseppe Rossini", "text": "Carriera.\nNell' ha collezionato in due anni 46 presenze segnando 3 reti."}
{"id": "1483112", "revid": "86599", "url": "https://it.wikipedia.org/wiki?curid=1483112", "title": "Mare Frigoris", "text": "Il mare Frigoris, pi\u00f9 raramente detto mare del Freddo, \u00e8 un mare lunare situato sull'emisfero del satellite sempre rivolto verso la Terra, appena a settentrione del mare Imbrium (il mare della Pioggia) e a nordest del mare Serenitatis (mare della Serenit\u00e0); costituisce una regione periferica dell'Oceanus Procellarum (l'oceano delle Tempeste).\nAppena a sud del mare Frigoris \u00e8 evidente il cratere Plato.\nNe fa parte il cratere Harpalus, che nel film di fantascienza Uomini sulla Luna (1950) \u00e8 il luogo dell'atterraggio della prima spedizione di esplorazione con equipaggio della Luna. Tale localit\u00e0 venne scelta in fase di sceneggiatura per permettere di avere inquadrature con la Terra visibile immediatamente sopra l'orizzonte.\nIl materiale che circonda il mare risale all'era geologica lunare nota come Imbriano inferiore, mentre il mare risale all'Imbriano superiore (nella sua parte orientale) e all'Eratosteniano (ad occidente)."}
{"id": "1483114", "revid": "614400", "url": "https://it.wikipedia.org/wiki?curid=1483114", "title": "Paul Greengard", "text": "Biografia.\nNato a New York, durante la Seconda Guerra Mondiale, Greengard prest\u00f2 servizio nella Marina degli Stati Uniti d'America come tecnico elettronico presso il Massachusetts Institute of Technology dove lavor\u00f2 a un sistema d'allarme contro gli aerei giapponesi. Dopo la guerra inizi\u00f2 i suoi studi sulle funzioni molecolari e cellulari dei neuroni."}
{"id": "1483116", "revid": "767487", "url": "https://it.wikipedia.org/wiki?curid=1483116", "title": "Sewed Soles", "text": "Sewed Soles \u00e8 un greatest hits della band garage-rock statunitense The Greenhornes, pubblicato nel 2005 dalla V2 Records.\nTracce.\nLe tracce 1, 8, 12-15 sono tratte dell'album Dual Mono.\nLe tracce 1 e 12 sono scritte da Fox/Lawrence. La traccia 8 \u00e8 scritta da Fox in collaborazione con Holly Golightly. Le tracce 13 e 15 sono scritte da Fox/Lawrence/Keeler. La traccia 14 \u00e8 scritta da Lawrence.\nLe tracce 2, 17 sono tratte dall'EP East Grand Blues e sono scritte da Fox.\nLe tracce 3, 9, 16 sono tratte dall'album The Greenhornes e sono scritte dai Greenhornes.\nLe tracce 4, 5, 7, 11, 18 sono tratte dall'album Gun For You e sono scritte dai Greenhornes.\nLa traccia 6 \u00e8 tratta dal singolo Italy Records Shadow Of Grief ed \u00e8 scritta dai Greenhornes.\nLe tracce 10, 19 sono scritte da Fox."}
{"id": "1483118", "revid": "78273", "url": "https://it.wikipedia.org/wiki?curid=1483118", "title": "Auguste Marie Beernaert", "text": ""}
{"id": "1483119", "revid": "363629", "url": "https://it.wikipedia.org/wiki?curid=1483119", "title": "Ponte mobile", "text": "Ponte mobile \u00e8 una struttura di collegamento utilizzata per stabilire una continuit\u00e0 di comunicazione in maniera non stabile ma comandata e discontinua.\nPonte levatoio.\nUn esempio molto conosciuto di \"ponte mobile\" \u00e8 il ponte levatoio. Molto utilizzato nell'antichit\u00e0 per proteggere i castelli dagli accessi indesiderati dei nemici era in genere costituito da un impalcato in legno, sostenuto da travi ed imperniato ad un'estremit\u00e0 soltanto. Veniva sollevato o abbassato mediante dei tiranti o catene azionati da argani a ruota lateralmente o per mezzo di un contrappeso. Quando era sollevato realizzava anche la funzione di chiusura dell'accesso.\nPonti mobili moderni.\nAl giorno d'oggi il ponte mobile viene utilizzato soprattutto per il collegamento provvisorio tra una nave e la banchina di un porto per consentire l'accesso o lo sbarco dei passeggeri o tra una nave traghetto e le terraferma allo scopo di consentire l'imbarco e lo sbarco dei veicoli mentre la nave \u00e8 saldamente ancorata alla banchina del porto.\nLe navi traghetto attrezzate per imbarco di automezzi sono dotate di \"ponte mobile\" incernierato a un'estremit\u00e0 e costituito da una struttura portante in lamiera scatolata e irrobustita che viene alzata e abbassata mediante meccanismi idraulici o di argani elettrici. La struttura del ponte costituisce parte integrante dello scafo.\nPonti mobili collegano due rive di un corso d'acqua navigabile e sono \"mobili\" quando alle loro estremit\u00e0 sono incernierate le due met\u00e0 del ponte, separabili, che vengono sollevate a richiesta per consentire il passaggio di imbarcazioni la cui altezza non lo consentirebbe. Vi sono ponti di questo tipo che sono interamente mobili e si sollevano in quanto incernierati su una sola riva, oppure poggiano su una struttura infissa nel corso d'acqua al suo centro e, al passaggio di imbarcazioni di altezza superiore a quella del ponte, vengono fatti ruotare intorno alla struttura portante centrale fissa, aprendo cos\u00ec due vie di passaggio ai natanti.\nI ponti mobili ferroviari sono montati a terra, sostenuti da apposite incastellature con meccanismi di azionamento elettrici o idraulici che permettono loro di alzarsi e abbassarsi. Sono imperniati dal lato della banchina del porto e realizzano la continuit\u00e0 tra il binario di terra e quello di bordo della nave traghetto. La struttura di un ponte mobile ferroviario \u00e8 notevolmente complessa in quanto \u00e8 costituita da travi a traliccio che sostengono direttamente il binario e su di esse \u00e8 fissata una passerella in legno. Dovendo realizzare la continuit\u00e0 tra i binari debbono avere la possibilit\u00e0 di movimenti ben calcolati e precisi per evitare il deragliamento dei rotabili in transito. Possono anche essere imperniati su una struttura portante centrale e fatti ruotare per consentire il passaggio a natanti o mezzi terrestri di altezza superiore a quella del ponte stesso.\nPiccoli ponti mobili possono essere montati anche a bordo dei autocarri allo scopo di permettere un facile carico e scarico delle merci. Vengono montati anche sui grossi aerei ed elicotteri da trasporto.\nParticolari ponti mobili semoventi vengono usati anche per scopi militari allo scopo di realizzare pronti collegamenti o sbarco di veicoli e persone nelle zone di operazione."}
{"id": "1483125", "revid": "119991", "url": "https://it.wikipedia.org/wiki?curid=1483125", "title": "Rocca aldobrandesca", "text": ""}
{"id": "1483127", "revid": "119991", "url": "https://it.wikipedia.org/wiki?curid=1483127", "title": "Rocche Aldobrandesche", "text": ""}
{"id": "1483128", "revid": "123996530", "url": "https://it.wikipedia.org/wiki?curid=1483128", "title": "Criterio di Tresca", "text": "Il criterio del massimo sforzo tangenziale \u00e8 un criterio di resistenza valido per i materiali duttili (\u00e8 quindi un criterio di snervamento), ma non per i materiali fragili. Fu proposto dall'ingegnere meccanico francese Henri Tresca, ed \u00e8 perci\u00f2 noto anche tra i tecnici come criterio di Tresca.\nIl materiale deve essere anche isotropo, deve avere uguale resistenza a trazione e a compressione, e il suo snervamento deve essere indipendente dalla pressione idrostatica. \nIl criterio tangenziale, proposto originalmente dall'ingegnere meccanico francese Henri Tresca, fu rivisto e formalizzato da Guest e Barr\u00e9 de Saint-Venant.\nIl criterio tangenziale stima sempre delle tensioni pi\u00f9 basse o uguali al criterio della massima distorsione. Infatti, nello spazio tridimensionale delle tensioni, la superficie di snervamento corrisponde ad un prisma retto a base esagonale con asse coincidente con l'asse delle pressioni idrostatiche (ossia con la trisettrice dell'ottante positivo). Tale prisma \u00e8 circoscritto dal cilindro a base circolare associato al criterio di distorsione. \nSecondo il criterio tangenziale, lo snervamento del materiale viene raggiunto quando lo sforzo tangenziale raggiunge un valore limite.\nCon riferimento alle tensioni principali non ordinate formula_2, si disegnino sul piano di Mohr (y=\u03c4 , x=\u03c3) tre circonferenze aventi come diametro il valore assoluto della differenza delle tensioni principali, per ottenere le tensioni tangenziali baster\u00e0 quindi dividere per due\nLa tensione tangenziale (\u03c4) maggiore delle tre tra parentesi graffe, dovr\u00e0 quindi essere posta minore o uguale della met\u00e0 della tensione normale (\u03c3) ammissibile affinch\u00e9 il criterio del taglio massimo sia valido. \nmentre nel caso limite di tensioni monoassiale (formula_4 \u00e8 la tensione di snervamento)\nla condizione di snervamento del criterio tangenziale \u00e8 data dalla\nUtilizzando le tensioni principali ordinate formula_7, tale espressione \u00e8 riscrivibile in termini della seguente funzione di snervamento:\nL'intersezione della superficie di snervamento associata al criterio di Tresca con il piano formula_9 \u00e8 un poligono esagonale \nTale poligono \u00e8 circoscritto dall'analoga rappresentazione del dominio elastico associato al criterio di von Mises (un'ellisse). Ne deriva che il criterio di Tresca risulta pi\u00f9 restrittivo. Tuttavia gli scarti non sono eccessivi ed entrambi i criteri forniscono risultati che hanno un ottimo accordo con i risultati sperimentali. La maggiore semplicit\u00e0 di rappresentazione del dominio elastico fornito dal criterio di von Mises ne favorisce il suo maggiore uso nella pratica, soprattutto in contesti computazionali di analisi."}
{"id": "1483129", "revid": "1568601", "url": "https://it.wikipedia.org/wiki?curid=1483129", "title": "Birchinia", "text": "La Birchinia , o colli Birchini (in sloveno \"Brkini\") \u00e8 un insieme di colli marnoso-arenacei della Slovenia sud-occidentale\nDescrizione.\nSono delimitati a nord dal bacino del fiume Timavo superiore e a sud dal solco di Castelnuovo, o Valsecca di Castelnuovo, (in sloveno \"Matarsko Podolje\") ad est del Carso triestino.\nLa struttura del sopracitato solco \u00e8 caratterizzata dalla linea di contatto, longitudinale rispetto al solco stesso, tra la formazione del Flysch e il complesso calcareo stratificamente inferiore.\nProprio da questi colli si sono sviluppati numerosi bacini idrici chiusi i cui corsi d'acqua, nella fase terminale, si inabissano in inghiottitoi all'altezza del contatto tra il Flysch e la formazione calcarea. \nDai risultati di uno studio di una serie di tracciamenti eseguiti nell'area tra il 1986 e il 1987 emerge l'esistenza di collegamenti diretti tra alcuni inghiottitoi dei colli Birchini e le sorgenti del fiume Ospo e del fiume Risano."}
{"id": "1483130", "revid": "7969", "url": "https://it.wikipedia.org/wiki?curid=1483130", "title": "Risoluzione ONU 1441", "text": ""}
{"id": "1483137", "revid": "86599", "url": "https://it.wikipedia.org/wiki?curid=1483137", "title": "Montes Alpes", "text": "I Montes Alpes, cos\u00ec noti perch\u00e9 ufficialmente battezzati dall'Unione Astronomica Internazionale con il nome latino delle Alpi, sono una catena montuosa situata sulla superficie della Luna, nella parte settentrionale dell'emisfero sempre rivolto verso la Terra.\nQuesta catena costituisce il margine nordorientale del Mare Imbrium (\"Mare della Pioggia\"), pianeggiante e privo di caratteristiche particolari; pi\u00f9 ad est, al contrario, \u00e8 situata un'area di crosta continentale pi\u00f9 irregolare e corrugata, con un'albedo superiore.\nLa catena dei Montes Alpes ha inizio a nordovest del cratere Cassini, presso il Promontorium Agassiz; prosegue per circa 50\u00a0km verso nordovest, e quindi prosegue, in maniera intermittente, fino all'estremit\u00e0 orientale del cratere Plato. In quest'ultima parte della catena sono collocati i vistosi corrugamenti noti come Rimae Plato.\nLa catena \u00e8 interrotta a circa un terzo della sua estensione (provenendo da nordovest) dalla Vallis Alpes, una valle di frattura particolarmente ampia che prosegue in direzione nordest fino a raggiungere l'estremit\u00e0 del Mare Frigoris (\"Mar del Freddo\"), con una lunghezza complessiva di circa 180\u00a0km ed una larghezza massima di 20\u00a0km.\nA circa un terzo dell'estensione della catena, partendo tuttavia da sudest, \u00e8 collocato il Mont Blanc, il rilievo pi\u00f9 elevato della catena, che raggiunge i 3,6\u00a0km di altezza (contro gli 1,8-2,4\u00a0km che caratterizzano le altre cime dei Montes Alpes). A met\u00e0 strada fra il Mons Blanc ed il Promontorium Agassiz, che segna il termine della catena, \u00e8 collocato il Promontorium Deville. Poco a sudest del Promontorium Agassiz \u00e8 inoltre presente un altro rilievo notevole, il Mons Piton, un picco isolato che si eleva per 2,3\u00a0km.\nCrateri correlati.\nAlcuni crateri minori situati in prossimit\u00e0 dei Montes Alpes sono convenzionalmente identificati, sulle mappe lunari, attraverso una lettera associata al nome."}
{"id": "1483140", "revid": "709565", "url": "https://it.wikipedia.org/wiki?curid=1483140", "title": "Stormwatch (fumetto)", "text": "Stormwatch \u00e8 un gruppo di supereroi dei fumetti pubblicato dalla DC Comics sotto l'etichetta Wildstorm.\nNato nel marzo 1993 con il primo numero della collana omonima sotto il marchio Image Comics \u00e8 poi passato sotto l'etichetta Wildstorm (sempre per la Image), acquistata dalla DC Comics nel 1998; \u00e8 stato pubblicato in Italia dalla Star Comics quando apparteneva alla Image ed \u00e8 attualmente pubblicato dalla Magic Press, che detiene i diritti per la pubblicazione della Wildstorm in Italia."}
{"id": "1483141", "revid": "212348", "url": "https://it.wikipedia.org/wiki?curid=1483141", "title": "Risoluzione ONU 1497", "text": ""}
{"id": "1483142", "revid": "27723", "url": "https://it.wikipedia.org/wiki?curid=1483142", "title": "Alpi Australiane", "text": ""}
{"id": "1483144", "revid": "7969", "url": "https://it.wikipedia.org/wiki?curid=1483144", "title": "Risoluzione ONU 1706", "text": ""}
{"id": "1483145", "revid": "642594", "url": "https://it.wikipedia.org/wiki?curid=1483145", "title": "Risoluzione ONU 1661", "text": ""}
{"id": "1483150", "revid": "27723", "url": "https://it.wikipedia.org/wiki?curid=1483150", "title": "Snowy Mountains", "text": ""}
{"id": "1483155", "revid": "220883", "url": "https://it.wikipedia.org/wiki?curid=1483155", "title": "Ugo Cal\u00e0", "text": " \nBiografia.\nNegli anni Venti partecip\u00f2 a due incontri a squadre contro la rappresentativa siracusana e, giovane talento catanese, diede prova del suo valore, classificandosi secondo, alle spalle di Giuseppe Cancelliere, nel secondo torneo regionale disputatosi a Palermo al Caff\u00e8-Birreria Italia. \nPoi, dopo aver conseguito la laurea in Ingegneria, si trasfer\u00ec definitivamente a Roma. \nPrese parte ai tornei di Foligno (1924), di Bologna, e nel 1925 conquist\u00f2 il titolo di campione romano. La sua carriera fu da quel momento costellata da numerosi successi ed affermazioni sia in campo nazionale che internazionale. A Milano (1931) infatti consegui la promozione a Maestro e gareggi\u00f2 nella squadra italiana alle olimpiadi di Helsinki 1952 e di Amsterdam 1954."}
{"id": "1483156", "revid": "729019", "url": "https://it.wikipedia.org/wiki?curid=1483156", "title": "San Siro 2007", "text": "San Siro 2007 \u00e8 l'undicesimo album ufficiale della cantante italiana Laura Pausini pubblicato il 30 novembre 2007. \u00c8 il suo secondo album live.\nDescrizione.\nL'album viene registrato durante il concerto tenuto da Laura Pausini il 2 giugno 2007 allo \"Stadio Giuseppe Meazza\" di San Siro a Milano. Tra le tracce live \u00e8 presente anche il brano \"She (Uguale a lei)\", finora mai pubblicato in CD.\nIl concerto \u00e8 stato interamente ripreso in pellicola 16mm utilizzando 12 cineprese ed un elicottero per le riprese aeree. La regia \u00e8 stata curata da Cristian Biondani.\nViene prodotto anche un DVD, venduto sia allegato al CD sia singolarmente, che contiene il concerto ed alcune immagini dal backstage con interviste a chi ha lavorato \"dietro le quinte\".\nDal punto di vista tecnico, la realizzazione del CD e del DVD ha richiesto grande sforzo a causa della pioggia battente che cade per quasi tutta la durata del concerto, creando non pochi problemi ai tecnici del suono.\nL'album viene anticipato dal singolo Live \"Destinazione Paradiso\", trasmesso in radio dal 2 novembre 2007. Il 2\u00b0 singolo estratto \u00e8 \"Y mi banda toca el rock\".\nIl concerto.\nIl concerto del 2 giugno 2007 ha introdotto tecnologie mai sperimentate prima in Italia per le grandi manifestazioni, ed \u00e8 stato il primo concerto tenuto da un'artista femminile allo \"Stadio Giuseppe Meazza\" di San Siro a Milano. \"Sold out\", 70.000 spettatori proveniente da tutta Italia e da tutto il mondo, perfino da Messico, Brasile e Giappone. Inoltre erano presenti tra gli ospiti pi\u00f9 illustri gli amici della Pausini da lei personalmente invitati: Biagio Antonacci ed Eros Ramazzotti, i giocatori del , di cui \u00e8 tifosa, oltre agli stilisti di fama mondiale Roberto Cavalli, Giorgio Armani, Dan e Dean Caten.\nLo show, interamente progettato e costruito in Italia, \u00e8 stato allestito per la prima volta il 24 maggio 2007 allo \"Stadio Comunale dell'Isola della Schiusa\" di Grado, in occasione della \"data zero\", comportando oltre un mese di lavoro. Con 700 persone impiegate, in 5 giorni, 24 ore su 24, utilizzando 23 autocarri, \u00e8 stato poi trasportato e montato allo \"Stadio Giuseppe Meazza\" di San Siro a Milano.\nIl palco \u00e8 allestito a forma di vela, della larghezza di 70\u00a0m, una profondit\u00e0 di 24 e 20\u00a0m d'altezza. Si trovano il maxischermo centrale avente una superficie di 90\u00a0m2 che proietta videoclip girati appositamente dalla cantante, e i maxischermi laterali di 40\u00a0m2 che trasmettono in diretta il concerto. La coreografia prevede inoltre 300\u00a0m2 di Mistrip, strisce di schermi utilizzate per ricreare effetti grafici, che in Italia non sono mai stati introdotti. L'impianto di illuminazione, inoltre \u00e8 composto da 260 fari motorizzati e 350 corpi illuminanti, in grado di generare complessivamente 1 GigaWatt di potenza. L'impianto audio \u00e8 costituito da 64 casse \"Main Cluster\", 40 casse per \"Sub\", circa 20 punti \"Delay\" sul secondo e terzo anello, 207 casse e 18 \"Sub\", in grado di generare un totale di 500.000 Watt di potenza. Dietro le quinte, al lavoro una produzione di 120 persone trasportata da 18 autocarri e 700 addetti supplementari.\nIl concerto viene trasmesso in diretta su \"Rosso Alice\" e successivamente viene messo a disposizione degli abbonati da \"Alice Home TV\". In seguito il concerto viene trasmesso su Italia 1 l'11 dicembre 2007 ottenendo 2.835.000 telespettatori con l'11,16% di share, su MTV il 21 gennaio 2008 ottenendo il 7,9% di share e di nuovo su Italia 1 il 25 dicembre 2008 (insieme al videoclip di \"Invece no\") ottenendo 1.455.000 telespettatori.\nCos\u00ec la cantante romagnola ha introdotto il concerto:\nEdizioni.\n\"San Siro 2007\" (CD)+(DVD).\nL'edizione CD+DVD \u00e8 un cofanetto cartonato composto da:\n\"San Siro 2007\" (CD).\nIn Giappone \"San Siro 2007\" viene venduto in versione singola, solo CD senza DVD. Le tracce audio sono le stesse della versione doppia.\n\"San Siro 2007\" (DVD).\nIn Italia e Brasile \"San Siro 2007\" viene venduto anche in versione singola, solo DVD senza CD. Le tracce video sono le stesse della versione doppia.\nRiconoscimenti.\nCon \"San Siro 2007\" Laura Pausini ottiene il 3 giugno 2008 due premi \"Wind Music Awards\", per il CD e il DVD (in onda su Rai 1 il 4).\nSuccesso commerciale.\nL'album \"San Siro 2007\" vende in totale 500.000 copie: 120.000 copie in Italia; 380.000 nel resto del mondo."}
{"id": "1483157", "revid": "31886", "url": "https://it.wikipedia.org/wiki?curid=1483157", "title": "Wildcats (fumetto)", "text": "Wildcats \u00e8 un gruppo di supereroi dei fumetti pubblicato dalla DC Comics sotto l'etichetta Wildstorm, creato da Jim Lee (disegni) e Brandon Choi (testi).\nNato nell'agosto 1992 sulle pagine di \"WildC.A.T.s\" n. 1 sotto il marchio Image Comics \u00e8 poi passato sotto l'etichetta Wildstorm (sempre per la Image), in seguito acquistata dalla DC Comics nel 1998; \u00e8 stato pubblicato in Italia dalla Star Comics quando apparteneva alla Image ed \u00e8 stato poi pubblicato dalla Magic Press, che detiene i diritti per la pubblicazione della Wildstorm in Italia.\nOriginariamente il nome del gruppo era \"WildC.A.T.s\", dove \"C.A.T.\" stava per \"Covert Action Teams\" (lett. \"squadre d'azione in incognito\"). La prima serie, durata per 50 numeri, ha avuto il contributo di alcuni celebri scrittori di fumetti come Travis Charest, Chris Claremont, James Robinson e Alan Moore.\nNel corso della loro vita editoriale, i Wildcats hanno avuto diversi crossover con diversi personaggi dei fumetti, come gli Youngblood, Spawn, Cyberforce o gli X-Men e i Vendicatori.\nTrama.\nLa storia ruota intorno alla guerra che dura da secoli tra due razze aliene chiamate \"Kerubini\" e \"Deamoniti\". Migliaia di anni fa infuri\u00f2 una battaglia nel nostro sistema solare che provoc\u00f2 l'ammaraggio delle due razze sul nostro pianeta; la guerra prosegu\u00ec sul nostro mondo influenzando la storia e la mitologia. I Kerubini sono una razza quasi immortale, dall'aspetto umano ma dotati di poteri eccezionali che, una volta atterrati sulla Terra, si sono mischiati con gli esseri umani che popolano il pianeta. I Deamoniti invece, oltre ad avere un aspetto spaventoso, possiedono anche varie abilit\u00e0 sovrumane tra cui il possesso del corpo e il controllo mentale su esseri umani e hanno ambizioni di conquista.\nArrivati ai giorni nostri un millenario lord Cherubino, Lord Emp (noto agli umani come il ricco industriale Jacob Marlowe) costituisce un gruppo di supereroi per difendere il pianeta dai mortali nemici della sua specie, i Wild C.A.T.s.\nPersonaggi.\nMolti dei personaggi creati da Jim Lee ricordano alcuni dei personaggi della Marvel Comics o della DC Comics.\nTeam Originale.\nIl primo team dei WildC.A.T.s. assemblato da Jacob Marlowe comprendeva:\nSecondo Team.\nIl secondo Team dei Wild.C.A.T.s. assemblato a seguito di un viaggio su Khera del team originale comprendeva:\nA seguito del ritorno del gruppo originale molti membri abbandoneranno la vita del supereroe e ci\u00f2 che rimane del gruppo coesister\u00e0 con ci\u00f2 che rimane della sua nova versione. Le due squadre collaboreranno riformandosi in un'unica squadra comprendente Spartan, Grifter, Mr. Majestic, Warblade, Zelota, Voodoo, Savant e Ladytron. Pur con la stretta collaborazione di altri membri come Void e Maul, oltre al frequente aiuto della seconda Backlash."}
{"id": "1483159", "revid": "38120", "url": "https://it.wikipedia.org/wiki?curid=1483159", "title": "WildC.A.T.s", "text": ""}
{"id": "1483160", "revid": "122420688", "url": "https://it.wikipedia.org/wiki?curid=1483160", "title": "Nazionale di calcio dell'Irlanda (IFA)", "text": "La nazionale di calcio dell'Irlanda fu la rappresentativa nazionale calcistica dell'isola d'Irlanda nel periodo in cui essa faceva parte del Regno Unito; nata nel 1882, era sotto l'amministrazione dell'Irish Football Association che dal 1947 ha giurisdizione solo sull'Irlanda del Nord.\nDopo l'indipendenza dello Stato Libero d'Irlanda e la nascita dell'Irlanda del Nord sotto sovranit\u00e0 britannica, le due federazioni, la neonata Football Association of Ireland con sede a Dublino e la Irish Football Association di Belfast rivendicarono in esclusiva la rappresentanza dell'isola a livello internazionale.\nCon l'intervento della FIFA nel 1947 fu stabilito che nessuna delle due nazionali potesse portare il nome di \"Irlanda\" e, quindi, la vecchia nazionale irlandese sarebbe passata a rappresentare l' e la neonata formazione di Dublino si sarebbe chiamata Repubblica d'Irlanda.\nRecord individuali.\nQueste sono le classifiche relative alle maggiori presenze e reti nell'Isola d'Irlanda:\nConfronti con le altre Nazionali.\nQuesti sono i saldi dell'Irlanda (1882-1950) nei confronti delle Nazionali con cui sono stati disputati almeno 10 incontri."}
{"id": "1483161", "revid": "38120", "url": "https://it.wikipedia.org/wiki?curid=1483161", "title": "WildC.A.T.S.", "text": ""}
{"id": "1483162", "revid": "125298670", "url": "https://it.wikipedia.org/wiki?curid=1483162", "title": "Giuseppe Clemente di Baviera", "text": "La sua elezione ad arcivescovo di Colonia, decisa dall'influente figura di suo fratello Massimiliano II Emanuele di Baviera, ottenne il sostegno dell'imperatore e del papa che si scontrarono cos\u00ec con gli interessi di Luigi XIV di Francia; questa fu uno dei fattori scatenanti della guerra di successione del Palatinato. La successiva alleanza di lui e di suo fratello con la Francia, gli cost\u00f2 l'esilio e la privazione dei suoi incarichi, ai quali venne restaurato solo nel 1713 con la firma del trattato di Rijswijk.\nBiografia.\nI primi anni.\nGiuseppe Clemente nacque a Monaco di Baviera il 5 dicembre 1671, figlio terzogenito di Ferdinando Maria di Baviera e di sua moglie, Enrichetta Adelaide di Savoia. Suo fratello fu Massimiliano II Emanuele di Baviera, duca ed elettore di Baviera, mentre egli sar\u00e0 zio del futuro Carlo VII del Sacro Romano Impero. Tramite sua sorella Maria Anna, era cognato del figlio di Luigi XIV di Francia, Luigi, il Gran Delfino; un'altra sua sorella, Violante Beatrice spos\u00f2 invece Ferdinando de' Medici, granduca di Toscana. Egli fu dunque zio del duca d'Angi\u00f2, futuro re Filippo V di Spagna, e prozio di Luigi XV di Francia.\nAncora giovanissimo, e su sprone dello zio Massimiliano Enrico di Baviera, Giuseppe Clemente venne designato dai genitori alla vita ecclesiastica per quanto questa scelta non incontrasse il suo favore, volendo egli intraprendere la carriera militare. Questa scelta, che condizion\u00f2 poi tutto il resto della sua vita, lo rese sempre poco attento alle questioni spirituali delle cariche che ricopr\u00ec e di lui si sa anche che ebbe due figli illegittimi con Constance de Grousselier, una donna conosciuta durante il suo esilio francese: questi erano Jean Baptiste Victor de Grosberg-Bavi\u00e8re (1706\u20131768) e Antoine Levin de Grosberg-Bavi\u00e8re (1710\u20131757), ai quali venne concesso lo status di conte. Sembra inoltre che abbia avuto anche un figlio di nome Emanuel da Anna Franciszka de Louchier.\nAd un certo punto venne addirittura proposto come marito per la principessa Isabella Carlotta d'Orleans, figlia di Filippo I d'Orl\u00e9ans (fratello di Luigi XIV) e della sua seconda moglie, Isabella Carlotta del Palatinato. La sorella di Giuseppe Clemente, Maria Anna, del resto, aveva sposato il cugino di Isabella Carlotta, il gran Delfino, ma a seguito del rifiuto della principessa d'Orleans, Giuseppe Clemente prefer\u00ec non perseguire altre proposte matrimoniali. Successivamente Isabella Carlotta spos\u00f2 il duca Leopoldo di Lorena.\nLa carriera ecclesiastica e la diocesi di Ratisbona.\nNel 1683 ricevette gli ordini minori e la tonsura e divenne vescovo coadiutore della diocesi di Ratisbona. Nel 1684 divenne coadiutore della diocesi di Frisinga; nel 1685 divenne dapprima coadiutore e poi 1688 principe-prevosto di Berchtesgaden. Pur essendo ancora minorenne, nel 1685, dopo la morte del cugino Alberto Sigismondo di Baviera, gli succedette nell'ufficio di principe-vescovo di Ratisbona con l'approvazione di papa Innocenzo XI. Tuttavia, inizialmente rinunci\u00f2 a prendere gli ordini maggiori, cosa non rara all'epoca perch\u00e9 teneva aperta anche la possibilit\u00e0 di succedere a suo fratello Massimiliano Emanuele come duca ed elettore dell'intera Baviera, qualora questi non avesse avuto discendenti.\nLe controversie sulla diocesi di Colonia.\nGiuseppe Clemente era completamente succube della politica di suo fratello Massimiliano Emanuele che era intenzionato ad assicurare alla sua famiglia il possesso dell'arcidiocesi di Colonia, vicinissima alla Francia e per questo strategicamente importante a livello territoriale. Questo progetto, tuttavia, risult\u00f2 particolarmente complesso e inaspettatamente difficile da attuare. In citt\u00e0, infatti, notevole era l'influenza dei fratelli Franz Egon e Wilhelm Egon von F\u00fcrstenberg. Questi erano entrambi sostenitori di Luigi XIV ed erano divenuti rappresentanti ufficiali della usa politica in seno al Sacro Romano Impero. L'arcivescovo in carica a Colonia, Massimiliano Enrico di Baviera, era un parente di Giuseppe Clemente ma, non approvando la visione politica di Massimiliano Emanuele, cerc\u00f2 con ogni mezzo di assicurarsi sin dal 1680 che, alla sua morte, i suoi parenti della casata dei Wittelsbach non potessero in alcun modo aspirare a quella cattedra episcopale. All'inizio del 1688 Massimiliano Enrico ottenne che il capitolo della cattedrale di Colonia eleggesse Wilhelm Egon von F\u00fcrstenberg quale suo vescovo coadiutore, facendone quindi il potenziale successore dell'elettore di Colonia, sostenuto in questo da pesanti tangenti pagate dal regno di Francia, dove Luigi XIV era desideroso di avere dei \"vicini di casa\" accondiscendenti alla sua politica. Papa Innocenzo XI, ad ogni modo, per impedire un'ulteriore espansione dell'influenza del Re Sole nella politica degli stati al di fuori della Francia, si rifiut\u00f2 di approvare tale elezione.\nPoco dopo mor\u00ec Massimiliano Enrico e pertanto si rese necessaria l'elezione del vescovo successore. Sia Wilhelm Egon von F\u00fcrstenberg che Giuseppe Clemente di Baviera si presentarono come possibili candidati. Poich\u00e9 nel frattempo le relazioni tra le casate di Baviera e degli Asburgo erano migliorate, anche l'imperatore Leopoldo I del Sacro Romano Impero diede il proprio pubblico sostegno a Giuseppe Clemente. Dei 24 membri del capitolo della cattedrale, ad ogni modo, tredici votarono per F\u00fcrstenberg e solo nove per Giuseppe Clemente; malgrado ci\u00f2 per ottenere l'elezione episcopale era necessaria la maggioranza netta dei due terzi degli aventi diritto al voto nel capitolo in quanto entrambi i candidati non erano gi\u00e0 membri del capitolo di colonia e per di pi\u00f9 erano gi\u00e0 vescovi di un'altra diocesi. Quella che all'inizio era considerata una contrapposizione interna, prese forme sempre pi\u00f9 critiche quando Wilhelm Egon von F\u00fcrstenberg, che gi\u00e0 si considerava arcivescovo eletto, decise di occupare militarmente la citt\u00e0 di Bonn. Fu a quel punto che l'imperatore ed il collegio dei principi elettori del Sacro Romano Impero decisero di rivolgersi a papa Innocenzo XI il quale non solo dichiar\u00f2 nulle le pretese del von F\u00fcrstenberg e ne condann\u00f2 le azioni militari, ma dichiar\u00f2 al suo posto eletto arcivescovo Giuseppe Clemente di Baviera. Il vescovo von F\u00fcrstenberg, ad ogni modo, fece presente al pontefice che non solo il suo candidato contrapposto non aveva raggiunto l'et\u00e0 canonica necessaria di almeno diciassette anni per ottenere il governo della diocesi, ma non aveva nemmeno ottenuto la maggioranza dei due terzi dei voti come da regolamento. All'atto di Innocenzo XI, ad ogni modo, fece seguito la conferma imperiale e fu a quel punto che anche Luigi XIV in persona decise di intervenire nella disputa, fornendo al von F\u00fcrstenberg un'armata di sostegno. Questo intervento negli affari imperiali fu uno degli inneschi principali della guerra di successione del Palatinato e della Guerra della Grande Alleanza.\nL'esercito imperiale, coalizzato con un'armata brandeburgo-olandese, combatt\u00e9 per far valere le pretese di Giuseppe Clemente sulla diocesi di Colonia. Nel corso degli scontri, diverse citt\u00e0 dell'elettorato di Colonia furono distrutte ad opera dei francesi tra cui la citt\u00e0 di Bonn ed il castello di Br\u00fchl nel 1689. Durante questo convulso periodo, Giuseppe Clemente prefer\u00ec rimanere perlopi\u00f9 in Baviera, cogliendo l'occasione per istituire l'Ordine di San Michele, aperto solo agli aristocratici, nel 1693 e, come contropartita, istitu\u00ec l'Arciconfraternita di San Michele, che esiste ancora oggi. L'alleanza imperiale riusc\u00ec alla fine a prevalere nello scontro e Wilhelm Egon von F\u00fcrstenberg dovette rinunciare a Colonia ma, con la pace di Rijswijk, ottenne di riprendere possesso della diocesi di Strasburgo, preferendo comunque risiedere a Parigi sotto l'ala protettrice del suo mecenate.\nLa carriera episcopale.\nGiuseppe Clemente venne nominato nel 1694 alla carica di vescovo coadiutore di Hildesheim, diocesi della quale divenne vescovo nel 1702. Dopo difficili dispute elettorali, divenne altres\u00ec vescovo di Liegi (sede episcopale alla quale inizialmente non era riuscito a succedere a Massimiliano Enrico di Baviera nel 1688), di Ratisbona e di Frisinga. Anche se aveva ricevuto costantemente le approvazioni da parte di papa Innocenzo XII per i suoi incarichi, fu lo stesso pontefice a definire come inammissibile il suo cumulo di dignit\u00e0 episcopali e gli chiese di rinunciare agli incarichi episcopali di Ratisbona e di Frisinga. Giuseppe Clemente, in obbedienza, si dimise dai vescovadi di Frisinga e Ratisbona, ma venne rieletto vescovo dal capitolo della cattedrale di Ratisbona nel 1695; a Frisinga non venne rieletto. Non contento, Giuseppe Clemente si fece eleggere canonico della cattedrale di Munster nella speranza di occupare anche quella sede episcopale, ma il suo tentativo fall' a causa dello scoppio della guerra di successione spagnola.\nL'alleanza con la Francia.\nDurante il suo periodo a Colonia, Giuseppe Clemente lasci\u00f2 che ad occuparsi dell'amministrazione dello stato fosse Johann Friedrich Karg von Bebenburg i cui tentativi di rafforzare la posizione del principe-vescovo sulle cattedrali di Colonia e Liegi incontrarono la resistenza dei canonici locali. In particolare a Colonia, Giuseppe Clemente credeva che l'imperatore stesse facendo troppo poco per sostenere le pretese che lui reputava essere legittime. Come aveva fatto suo fratello Massimiliano II Emanuele di Baviera, quindi, Giuseppe Clemente inizi\u00f2 ad avvicinarsi sempre pi\u00f9 alla Francia dopo la firma del trattato di Rijswijk. Questo fatto gli frutt\u00f2 dei fondi illegittimi da parte del governo di Luigi XIV per la ricostruzione dei castelli e delle citt\u00e0 distrutte nell'ultima guerra ad opera dell'esercito francese. Alla fine cambi\u00f2 bandiera ufficialmente e si alle\u00f2 con la Francia durante la Guerra di Successione Spagnola.\nL'esilio in Francia.\nCon lo scoppio della guerra, Colonia divenne nuovamente teatro di guerra con notevoli devastazioni in citt\u00e0. Bonn venne invece occupata dalle truppe fedeli all'imperatore nel 1702 e Giuseppe Clemente, di fronte alla sconfitta dei francesi, venne costretto a fuggire in esilio nella citt\u00e0 francese di Namur. Dal 1704 si spost\u00f2 a Lille (dove fece costruire il castello de la Haye d'Esquermes) e dove, finalmente, dopo una lunga carriera ecclesiastica, decise di prendere ufficialmente i voti e divenire sacerdote. Venne consacrato nella locale chiesa di San Maurizio per mano dell'arcivescovo e teologo francese Fran\u00e7ois de Salignac de La Mothe-F\u00e9nelon (dai cui scritti era stato pesantemente influenzato nel suo pensiero religioso) ed il 1\u00ba maggio 1707 venne consacrato vescovo.\nDal 1709 al 1714 visse infine a Valenciennes. Di fronte al suo manifesto sostegno alla Francia e alla sua fuga dai principati affidatigli, l'imperatore Giuseppe I del Sacro Romano Impero decise di privare Giuseppe Clemente di tutte le sue dignit\u00e0 principesche (come aveva fatto col fratello Massimiliano Emmanuele) a partire dal 1706.\nQuesto atto \"de facto\" rese vacante la carica di vescovo di Colonia, spingendo il capitolo della cattedrale a firmare un atto di rifiuto del vescovo sotto la guida del prevosto della cattedrale, Cristiano Augusto di Sassonia-Zeitz. \"De iure\", per\u00f2, il vescovo non venne mai rimosso e lo stesso papa non accett\u00f2 mai il rifiuto dei canonici.\nIl governo della citt\u00e0 di Liegi venne tenuto temporaneamente dal delegato imperiale Philipp Ludwig Wenzel von Sinzendorf in attesa di nuovo governo.\nIl ritorno e gli ultimi anni.\nLa guerra termin\u00f2 nel 1713 con il Trattato di Utrecht, che restaur\u00f2 Giuseppe Clemente nelle sue sedi episcopali. Nel 1715 il vescovo ottenne di poter rientrare a Bonn, portando con s\u00e9 anche la propria amante Constance de Grousselier, fatto che fece non poco scandalo all'epoca.\nL'esperienza dell'esilio alla corte francese, ad ogni modo, port\u00f2 nella mente di Giuseppe Clemente delle impressioni indelebili al punto che da subito il vescovo si impegn\u00f2 in una serie di rinnovamenti artistici della sua corte episcopale. Fece ricostruire il castello di Poppelsdorf affidandone il progetto all'architetto francese Robert de Cotte, aprendo cos\u00ec la strada alla diffusione del rococ\u00f2 in Renania che si diffuse anche al fatto che fu proprio Giuseppe Clemente ad avviare la ricostruzione del palazzo degli arcivescovi di Colonia. Inizi\u00f2 anche a progettare la \"Poppelsdorfer Allee\", che per\u00f2 venne completata solo dopo la sua morte a casa dei conflitti che sorsero col capitolo della cattedrale e altri possidenti per le elevate spese da sostenere per l'opera.\nNel 1716 eman\u00f2 un regolamento nel quale vietava ai propri sudditi di lavorare come servitori in paesi protestanti. Nel 1717 eman\u00f2 un nuovo regolamento per la costruzione delle strade e nel 1723 nuovi regolamenti di polizia che interferivano con i precedenti diritti delle citt\u00e0 e delle libert\u00e0.\nGiuseppe Clemente si dimostr\u00f2 anche particolarmente interessato alla letteratura e alla musica e si dice che abbia scritto commedie in lingua francese e brani musicali lui stesso. Aveva una grande orchestra di corte e ai suoi tempi si tenevano spesso concerti, opere e spettacoli teatrali.\nNonostante la sua vita da splendido principe barocco, non trascur\u00f2 i suoi doveri ecclesiastici dopo il suo ritorno. Sotto l'influenza di F\u00e9nelon, rifiut\u00f2 il giansenismo. Durante la sua reggenza della diocesi, diede alle stampe nel 1718 una nuova edizione del Breviario di Colonia, nuovi regolamenti di polizia e una nuova regolamentazione per le comunit\u00e0 ebraiche residenti nel territorio del principato episcopale che rimasero in vigore sino alla fine dello stato secolare.\nGiuseppe Clemente mor\u00ec a Bonn, e venne sepolto nella Cattedrale di Colonia, mentre il suo cuore venne conservato presso la Cappella delle Grazie di Alt\u00f6tting. Giuseppe Clemente venne succeduto dal nipote Clemente Augusto.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1483163", "revid": "38120", "url": "https://it.wikipedia.org/wiki?curid=1483163", "title": "WildCATS", "text": ""}
{"id": "1483164", "revid": "119991", "url": "https://it.wikipedia.org/wiki?curid=1483164", "title": "Rocca degli Ottieri", "text": ""}
{"id": "1483165", "revid": "767487", "url": "https://it.wikipedia.org/wiki?curid=1483165", "title": "Acara\u00fa", "text": "Acara\u00fa \u00e8 un comune del Brasile nello Stato del Cear\u00e1, parte della mesoregione del Noroeste Cearense e della microregione di Litoral de Camocim e Acara\u00fa."}
{"id": "1483168", "revid": "125954700", "url": "https://it.wikipedia.org/wiki?curid=1483168", "title": "Cip e Ciop", "text": "Cip &amp; Ciop (\"Chip 'n Dale\") sono due personaggi immaginari dei cartoni animati e dei fumetti della Disney.\nCaratterizzazione dei personaggi.\nIl nome inglese Chip 'n' Dale \u00e8 un gioco di parole basato sul nome del celebre mobiliere \"Chippendale\". Fu suggerito da Bill \"Tex\" Henson, uno degli artisti della Walt Disney. Sono due scoiattoli striati antropomorfi. Nella loro prima apparizione - nel cortometraggio \"Pluto soldato\" erano sia fisicamente che caratterialmente molto simili ma gi\u00e0 dalla successiva acquisirono ciascuno delle peculiarit\u00e0 specifiche. Cip ha un piccolo naso nero e la voce pi\u00f9 acuta, mentre Ciop ha un grande naso rosso e due denti molto sporgenti; Cip \u00e8 la \"mente\" del duo, prende sempre l'iniziativa ed \u00e8 l'ideatore dei piani mentre Ciop \u00e8 invece pigro e imbranato, con un'indole pi\u00f9 ingenua e bonaria. I due scoiattoli abitano all'interno di un albero cavo alla periferia di Paperopoli, ma qualche volta si spingono in citt\u00e0 o nella fattoria di nonna Papera. Dialogano fra di loro o con gli altri abitanti del bosco, ma non hanno mai un contatto diretto con i personaggi della Disney.\nFilmografia.\nEsordirono nel corto \"Pluto soldato\" del 1943, dove si contrapponevano a Pluto, giocandogli dei brutti scherzi. Assunsero i nomi propri e le differenti connotazioni solo con il corto \"Chip an' Dale\" del 1947, dove si contrapponevano a Paperino. Essi continuarono a comparire nei cartoni animati, di solito importunando e terrorizzando Paperino fino alla met\u00e0 degli anni 1950. In \"Cip &amp; Ciop e il pulcino\" sono intenti a raccogliere ghiande e Ciop si avvicina a delle uova scambiandole per ghiande pi\u00f9 grandi: quando se ne schiude uno, Ciop sar\u00e0 costretto a fingersi anche lui un pulcino per sottrarsi all'ira del gallo. In \"Due scoiattoli e una miss\", del 1951, Cip &amp; Ciop si contendono le grazie della scoiattolina Clarice, un'artista della Acorn Club. Dopo una dura lotta, Clarice li considerer\u00e0 a pari merito. In \"Cip &amp; Ciop cavalieri solitari\" si ritrovano nel vecchio West e cercano di assicurare alla giustizia Pietro Gambadilegno.\nStoria editoriale.\nIn Italia la rivista intitolata a Cip &amp; Ciop \u00e8 stata pubblicata da Walt Disney Company Italia dal novembre 1989 fino al 2012. Mensile dedicato a bambini in et\u00e0 prescolare, conteneva giochi e storie a fumetti, di cui almeno una dedicata ai due scoiattoli, che comparivano sempre in copertina.\nNei fumetti, soprattutto di produzione statunitense, i due piccoli scoiattoli sono raffigurati come nei cartoni animati, ovvero dispettosi nei confronti di Paperino a cui combinano ripetuti scherzi."}
{"id": "1483170", "revid": "110157", "url": "https://it.wikipedia.org/wiki?curid=1483170", "title": "Acopiara", "text": "Acopiara \u00e8 un comune del Brasile nello Stato del Cear\u00e1, parte della mesoregione di Sert\u00f5es Cearenses e della microregione di Sert\u00e3o de Senador Pompeu."}
{"id": "1483172", "revid": "122870310", "url": "https://it.wikipedia.org/wiki?curid=1483172", "title": "Monthly Notices of the Royal Astronomical Society", "text": "Monthly Notices of the Royal Astronomical Society (abbreviato in MNRAS) \u00e8 una delle pi\u00f9 antiche e importanti pubblicazioni scientifiche nell'ambito dell'astronomia e dell'astrofisica. A dispetto del nome, la rivista non \u00e8 mensile e non raccoglie pi\u00f9 le notizie della \"Royal Astronomical Society\" (RAS).\nStoria.\nFu fondato il 9 febbraio 1827 col titolo \"Monthly Notices of the Astronomical Society of London\". Ben presto cambi\u00f2 il suo titolo, dal momento che la \"Astronomical Society of London\" divenne la \"Royal Astronomical Society\", e ne pubblic\u00f2 le ricerche fino al 1960, quando passarono di competenza prima al \"Quarterly Journal of the Royal Astronomical Society\" (1960-1996), poi ad \"Astronomy &amp; Geophysics\" (dal 1997). Fino al 1965 la rivista \u00e8 stata pubblicata all'interno della societ\u00e0 (RAS), mentre dal 1965 al 2012 \u00e8 stata pubblicata dalla Blackwell Publishing, che pubblicava annualmente trentasei ricerche divise in nove volumi. In tempi pi\u00f9 recenti, \u00e8 stata pubblicata dalla Oxford University Press.\nContenuti.\nLa rivista pubblica articoli precedentemente sottoposti al processo di revisione paritaria (in lingua inglese \"peer review\"). Questi si dividono in \"papers\", che non hanno particolari limiti di lunghezza, e \"letters\", pubblicati pi\u00f9 velocemente ma limitati a massimo cinque pagine.\nI contenuti della rivista sono ad accesso aperto. Le versioni degli articoli scaricabili in formato PDF sono rese disponibili tramite l'Astrophysics Data System 36 mesi dopo la loro pubblicazione. MNRAS consente agli autori degli articoli l'autoarchiviazione in pagine web personali, depositi istituzionali e sul server di astrofisica ArXiv. Gli autori non assegnano il copyright alla RAS o a Blackwell Publishing, ma gli viene richiesto di garantire una licenza esclusiva per l'articolo prima della sua pubblicazione."}
{"id": "1483174", "revid": "110157", "url": "https://it.wikipedia.org/wiki?curid=1483174", "title": "Atalia (Mayr)", "text": "Atalia \u00e8 un oratorio con apparato scenico in 2 atti di Johann Simon Mayr su libretto di Felice Romani.\nFu rappresentato per la prima volta nel 1822 al Teatro San Carlo di Napoli diretto da Gioachino Rossini e supervisionato da Gaetano Donizetti.\n\"Atalia\", dramma sacro quaresimale, ha come protagonista-antagonista Atalia appunto, biblica regina di Gerusalemme, crudele e sanguinaria, la quale usurp\u00f2 il trono della citt\u00e0 a Gioas, legittimo erede."}
{"id": "1483175", "revid": "287204", "url": "https://it.wikipedia.org/wiki?curid=1483175", "title": "Aiuaba", "text": "Aiuaba \u00e8 un comune del Brasile nello Stato del Cear\u00e1, parte della mesoregione di Sert\u00f5es Cearenses e della microregione di Sert\u00e3o de Inhamuns."}
{"id": "1483178", "revid": "287204", "url": "https://it.wikipedia.org/wiki?curid=1483178", "title": "Alc\u00e2ntaras", "text": "Alc\u00e2ntaras \u00e8 un comune del Brasile nello Stato del Cear\u00e1, parte della mesoregione del Noroeste Cearense e della microregione di Meruoca."}
{"id": "1483185", "revid": "287204", "url": "https://it.wikipedia.org/wiki?curid=1483185", "title": "Altaneira", "text": "Altaneira \u00e8 un comune del Brasile nello Stato del Cear\u00e1, parte della mesoregione del Sul Cearense e della microregione di Cariria\u00e7u."}
{"id": "1483186", "revid": "287204", "url": "https://it.wikipedia.org/wiki?curid=1483186", "title": "Alto Santo", "text": "Alto Santo \u00e8 un comune del Brasile nello Stato del Cear\u00e1, parte della mesoregione di Jaguaribe e della microregione di Baixo Jaguaribe."}
{"id": "1483190", "revid": "287204", "url": "https://it.wikipedia.org/wiki?curid=1483190", "title": "Amontada", "text": "Amontada \u00e8 un comune del Brasile nello Stato del Cear\u00e1, parte della mesoregione del Norte Cearense e della microregione di Itapipoca."}
{"id": "1483192", "revid": "287204", "url": "https://it.wikipedia.org/wiki?curid=1483192", "title": "Antonina do Norte", "text": "Antonina do Norte \u00e8 un comune del Brasile nello Stato del Cear\u00e1, parte della mesoregione del Centro-Sul Cearense e della microregione di V\u00e1rzea Alegre."}
{"id": "1483193", "revid": "729019", "url": "https://it.wikipedia.org/wiki?curid=1483193", "title": "Stazione di Caltanissetta Centrale", "text": "La stazione di Caltanissetta Centrale \u00e8 la principale stazione ferroviaria della citt\u00e0 di Caltanissetta.\n\u00c8 situata nei pressi del centro storico della citt\u00e0 ed \u00e8 frequentata da viaggiatori pendolari, impiegati o studenti provenienti dai centri vicini o in partenza verso Palermo o Catania. Un tempo era sede di un consistente traffico verso Catania, Messina e il continente ma si \u00e8 fortemente ridotto a favore del trasporto su strada pubblico o individuale. \u00c8 stazione di fermata per tutti i treni e origine per varie destinazioni.\nStoria.\nLa stazione di Caltanissetta Centrale, che all'inizio si chiamava solo \"Caltanissetta\" venne realizzata nell'ambito della costruzione della ferrovia da Catania verso Canicatt\u00ec e Licata, iniziata dalla Societ\u00e0 Vittorio Emanuele. Faceva infatti parte del progetto per connettere mediante la strada ferrata le aree interne della Sicilia per il convogliamento verso il porto di Catania dei prodotti agricoli ma era soprattutto necessario per le zone zolfifere dell'area centro-orientale dell'Isola dirigendone i prodotti minerari verso i porti di imbarco. \nLa stazione venne costruita in un pianoro in prossimit\u00e0 del centro abitato. Venne inaugurata il 24 settembre 1876 in concomitanza con l'apertura all'esercizio della tratta ferroviaria Caltanissetta-Canicatt\u00ec di 28,871\u00a0km; ma si dovettero attendere ancora due anni perch\u00e9 l'8 aprile 1878 con l'apertura della \"Galleria Caltanissetta\" e del tratto di 6,3 km. si realizzasse il collegamento con la linea proveniente da Santa Caterina Xirbi e Catania, mentre si poteva proseguire per Palermo solo con un lungo giro via Aragona Caldare fino al 1885, anno in cui venne inaugurata la \"Galleria di Marianopoli\" che apr\u00ec il collegamento pi\u00f9 breve da Palermo a Catania.\nNel 1943 i bombardamenti Alleati della seconda guerra mondiale danneggiarono gravemente il fabbricato viaggiatori, che venne restaurato nel dopoguerra.\nNel 1992 lo scalo fu interessato dall'elettrificazione della linea Catania-Agrigento.\nNel 1994 il deposito locomotive annesso alla stazione venne declassato a rimessa.\nNel 1999 la stazione fu posta sotto vincolo architettonico.\nStrutture e impianti.\nLa stazione di Caltanissetta Centrale consiste di un elegante fabbricato, in stile vagamente \"mitteleuropeo\" con una elegante pensilina in ferro con colonne di ghisa in classico stile ferroviario su primo e secondo marciapiede, in un tratto leggermente curvilineo. L'edificio della stazione \u00e8 posto a est dei binari e si sviluppa notevolmente anche in larghezza assumendo una forma a \"C\".\nAdiacenti ad esso si trovano altri corpi laterali per servizi e magazzino merci. \nNegli anni ottanta vi \u00e8 stato costruito un dormitorio a tre piani per il personale sul lato ovest.\nIl fascio binari, per servizio viaggiatori, comprende il primo binario di transito e due binari di precedenza; vari binari per servizio merci e di ricovero si trovano sui due lati della stazione.\nA sud ovest della stazione e ad essa collegato \u00e8 il deposito locomotive, declassato a rimessa, gli impianti annessi e l'officina di riparazione, una torre dell'acqua e varie costruzioni di servizio accessorie. \nL'impianto dispone di piattaforma girevole, rifornitore di Gasolio e lubrificanti, ponte a bilico da 40 t lungo 9 m. e sagoma limite.\nMovimento.\nLa stazione \u00e8 servita da treni regionali e regionali veloci svolti da Trenitalia nell'ambito del contratto di servizio stipulato con la Regione Siciliana. Le principali destinazioni sono Caltanissetta Xirbi, Roccapalumba Alia, Catania Centrale, Taormina, Agrigento Centrale, Gela e Modica.\nDal 1953 al 2010 nella stazione hanno effettuato servizio gli espressi a lunga percorrenza \"Freccia del Sud\" che collegavano Agrigento con Milano e Roma (e viceversa), poi soppressi alla fine del 2010 con il cambio di orario del 2011.\nServizi.\nLa stazione dispone di:"}
{"id": "1483194", "revid": "767487", "url": "https://it.wikipedia.org/wiki?curid=1483194", "title": "Gojira - Final Wars", "text": " \u00e8 un film del 2004, diretto da Ry\u016bhei Kitamura.\nSi tratta del ventottesimo film dedicato a Godzilla e si celebrano i cinquant'anni del Re dei Mostri. Per questo motivo l'episodio, oltre ad essere sostanzialmente un remake de \"Gli eredi di King Kong\" (sono presenti quattordici mostri della Toho Kingdom pi\u00f9 il Godzilla americano creato da Roland Emmerich) \u00e8 anche una somma di tutta la saga di Godzilla.\nGran parte della colonna sonora \u00e8 stata realizzata e composta da Keith Emerson, rock star leader degli Emerson, Lake &amp; Palmer.\nA differenza degli altri film dell'era \"Millennium\", quest'ultimo episodio annulla gli avvenimenti del film originale, il Godzilla del film \u00e8 infatti proprio quello del 1954, che invece di morire a causa dell'Oxygen Destroyer viene congelato in Antartide.\nTrama.\nIn Antartide, alcuni anni prima degli eventi del film, Godzilla viene fatto cadere dentro un pozzo di ghiaccio da un sottomarino volante col muso a trivella, il Gotengo (gi\u00e0 visto in \"Atragon\", film di Ishir\u014d Honda del 1963). A causa di ci\u00f2, Godzilla finisce in ibernazione.\nNel 2004 l'umanit\u00e0 vive un periodo pacifico: grazie all'attivit\u00e0 dell'EDF (Earth Defence Force), munito di armi supertecnologiche come un'intera flotta di Gotengo e di soldati dotati di superpoteri, i mostri che assalivano il mondo da tempo hanno smesso di essere un problema. L'ultimo ad essere distrutto dal Gotengo \u00e8 il serpente marino Manda (anch'esso visto in Atragon), annientato con il cannone \"Zero Assoluto\".\nImprovvisamente, in superficie, avviene un simultaneo attacco di tutti i mostri conosciuti vivi (eccetto Godzilla): Rodan \u00e8 a New York, Zilla (il Godzilla americano) a Sydney, Angilas a Shanghai, Re Sisar ad Okinawa, Kamacuras a Parigi, Kumonga in Arizona ed Ebirah nel Tokai.\nSi scoprir\u00e0 che la causa di tutto \u00e8 la razza aliena degli Xiliens (visti in \"L'invasione degli astromostri\", del 1965) che ha aizzato tutti i Kaij\u016b contro gli umani con un radiocontrollo, riuscendo cos\u00ec a sterminare l'EDF.\nUn gruppo di sopravvissuti, formato dalla stessa squadra che ibern\u00f2 Godzilla, decide di liberare quest'ultimo per usarlo contro gli altri mostri. Gigan, arcinemico di Godzilla, viene mandato al Polo Sud per fermare il Gotengo, che riesce comunque a risvegliare Godzilla. Gigan lo attacca ma finisce decapitato dal mostro radioattivo, che rivolge la sua attenzione al Gotengo.\nL'equipaggio ne approfitta per farsi seguire da Godzilla nelle varie parti del mondo dove sono apparsi i mostri.\nGodzilla sconfigge in successione Zilla, Kumonga, Kamacuras, Rodan, Angilas, Re Sisar, Hydrax ed Ebirah.\nInoltre un bambino, insieme a suo nonno, incontra uno smarrito Minilla e lo aiuta a seguire il padre durante i suoi scontri.\nNel frattempo il gruppo superstite dell'EDF attacca l'astronave degli alieni e dopo una dura battaglia spaziale (che ricorda moltissimo le battaglie di Guerre stellari) riesce a sconfiggere gli Xiliens e a distruggere l'astronave.\nIntanto sulle rovine di Tokyo Godzilla si scontra con il \"Mostro X\", mentre appare Mothra che affronta Gigan tornato integro e potenziato\".\" Mothra si trova in difficolt\u00e0 e si sacrifica per eliminare Gigan che viene decapitato e stavolta distrutto per sempre.\nGodzilla e il Mostro X si rivelano alla pari, finch\u00e9 il mostro alieno si tramuta nel terribile \"Keizer Ghidorah\", simile al nemico di sempre King Ghidorah, che mette in difficolt\u00e0 Godzilla.\nMa il Gotengo interviene per salvare il difensore della Terra trasmettendogli una quantit\u00e0 enorme di energia.\nGodzilla come da copione lancia Keizer Ghidorah nello spazio sopra la stratosfera e con un\" Final Ray\" fa fuori l'antagonista, poi attacca anche il Gotengo.\nMa proprio allora arriva Minilla, che si frappone tra il padre e gli umani convincendolo ad andarsene pacificamente.\nGodzilla si allontana in mare con il figlio ritrovato.\nProduzione.\nI mostri Manda, Mothra, Zilla, Kamacuras e Kumonga sono stati creati in computer grafica.\nIn alcuni Stock footage, presi da film precedenti si possono notare: Varan, Gaira, Baragon, Gezora, Titanosaurus, Mechagodzilla e Megaguirus.\nOriginalmente dovevano apparire Ganime, Megalon, Gorosaurus, Kiryu e King Ghidorah ma sono stati sostituiti rispettivamente da Ebirah, Hedorah, Zilla, il Gotengo e il Mostro X/Keizer Ghidorah.\nI kaiju Angilas, Rodan, King Caesar e Kumonga vengono lasciati vivi da Godzilla.\nEsiste un finale alternativo cancellato: quando Godzilla si avvicina al Gotengo, Minilla non arriva in tempo e Godzilla distrugge il Gotengo con un raggio atomico causando un'enorme esplosione.\nSequel.\nContrariamente a quanto si potrebbe pensare dal titolo, che lascia intendere a un'ultima apparizione del mostro, la Toho ha annunciato di ritirarsi provvisoriamente dal mercato cinematografico con Godzilla per un periodo di 5-10 anni in modo da dedicarsi ad altro materiale, confermando l'eventualit\u00e0 di un altro episodio per il periodo 2013-14 in modo da coincidere con il 60\u00ba anniversario della serie. Nel 2014 \u00e8 stato realizzato negli Stati Uniti un nuovo film del mostro atomico dove egli combatte contro i terribili M.U.T.O. (Massive Unidentified Terrestrial Organism). In seguito al successo del remake americano, la Toho ha confermato l'inizio della produzione di un nuovo film di godzilla, uscito nel 2016, ovvero Shin Godzilla\nAccoglienza.\nIl film ha un punteggio del 50% su Rotten Tomatoes."}
{"id": "1483197", "revid": "287204", "url": "https://it.wikipedia.org/wiki?curid=1483197", "title": "Primera Divisi\u00f3n 2006-2007 (Argentina)", "text": "L'edizione 2006-2007 del Campionato argentino di calcio era suddiviso in due fasi: il torneo di apertura e quello di Clausura. Quello di apertura fu vinto dall'Estudiantes mentre quello di Clausura dal San Lorenzo.\nTorneo Apertura.\nIl Boca Juniors e Estudiantes de La Plata terminarono il campionato d'apertura al primo posto a pari merito. Secondo il regolamento se due o pi\u00f9 squadre arrivano prime a pari merito la differenza reti non conta e si deve disputare uno spareggio per determinare il vincitore del campionato. Estudiantes vinse lo spareggio e venne incoronato campione.\nRetrocessioni.\nPlayoff promozione.\nTigre vince 3-1 e viene promosso in Prima Divisione argentina. Nueva Chicago viene retrocesso in Nacional B.\nHurac\u00e1n vince 5-2 e viene promosso in Prima Divisione. Godoy Cruz retrocede in Nacional B."}
{"id": "1483199", "revid": "767487", "url": "https://it.wikipedia.org/wiki?curid=1483199", "title": "Lock Up the Wolves", "text": "Lock Up the Wolves \u00e8 il quinto album della band heavy metal dei Dio, uscito nel 1990. Primo e unico album con il giovane talento Rowan Robertson alla chitarra.\nSeppur considerato un buon lavoro, grazie al contributo musicale fornito da musicisti di altissimo livello come Jens Johansson (Stratovarius), il disco vendette pochissimo, convincendo cos\u00ec Ronnie a riunirsi temporaneamente ai Black Sabbath, per dare vita nel 1992 all'album \"Dehumanizer\"."}
{"id": "1483200", "revid": "110157", "url": "https://it.wikipedia.org/wiki?curid=1483200", "title": "Apuiar\u00e9s", "text": "Apuiar\u00e9s \u00e8 un comune del Brasile nello Stato del Cear\u00e1, parte della mesoregione del Norte Cearense e della microregione di M\u00e9dio Curu."}
{"id": "1483204", "revid": "110157", "url": "https://it.wikipedia.org/wiki?curid=1483204", "title": "Aquiraz", "text": "Aquiraz \u00e8 un comune del Brasile nello Stato del Cear\u00e1, parte della mesoregione Metropolitana de Fortaleza e della microregione di Fortaleza."}
{"id": "1483205", "revid": "486946", "url": "https://it.wikipedia.org/wiki?curid=1483205", "title": "Rubeola Csomor", "text": ""}
{"id": "1483206", "revid": "110157", "url": "https://it.wikipedia.org/wiki?curid=1483206", "title": "Aracati", "text": "Aracati \u00e8 un comune del Brasile nello Stato del Cear\u00e1, parte della mesoregione di Jaguaribe e della microregione di Litoral de Aracati."}
{"id": "1483207", "revid": "88740", "url": "https://it.wikipedia.org/wiki?curid=1483207", "title": "Il destino del leone", "text": "Il destino del leone (\"When the Lion Feeds\", 1964) \u00e8 il primo romanzo d'avventura di Wilbur Smith, nel quale introduce la saga della famiglia Courtney, le cui avventure egli narrer\u00e0 in molti altri romanzi successivi. Scritto quando lavorava ancora come oscuro impiegato per la Salisbury Inland Revenue, il suo successo permise a Smith di diventare un ricco autore dedicato a tempo pieno alla scrittura.\nTrama.\n\"Il tuo destino \u00e8 quello del leone. Perch\u00e9 il leone viva, qualcuno deve morire.\"\n\"Se le lacrime potessero pagare i nostri debiti, se con le mie lacrime potessi comperarti un'indulgenza nei confronti di ogni dolore, se piangendo adesso potessi fare in modo che tu non debba mai piangere...allora piangerei fino a consumarmi gli occhi\".\nNatal 1870. Due fratelli, Sean e Garrick Courtney, stanno tornando a casa dopo una giornata di vagabondaggio nella savana quando scoprono che poco lontano da casa loro si nasconde una grande e vecchia antilope. Decisi a cacciarla, all'oscuro del severo padre Waite, i gemelli approfittano dell'assenza dei genitori per il loro passatempo. Impossessatisi del fucile del padre i due tendono un agguato all'antilope e Sean riesce a colpirla. Nell'eccitazione del momento il ragazzo corre verso il fratello ma scivola e parte un secondo colpo dalla potente carabina che colpisce la gamba di Garrick. Amputato l'arto, Garrick diventa ancora pi\u00f9 indifeso di quanto non sia gi\u00e0 e Sean, per fratellanza e senso di colpa, ne diventa il difensore in ogni situazione. Espulsi entrambi dalla scuola di Ladyburg per una aggressione di Sean ad uno dei maestri, i fratelli vengono \u2018assunti\u2019 da Waite per lavorare nel suo allevamento di bestiame. Nel corso dell'anno Sean inizia una relazione clandestina con Anna Van Essen, una ragazza del paese. Passato del tempo scoppia una guerra tra i proprietari terrieri e di bestiame di Ladyburg contro Cetewayo, capo degli zulu del fiume Tugela. La notte prima della grande battaglia Sean e Anna fanno l'amore di nascosto. In netta minoranza numerica i bianchi vengono sconfitti dai guerrieri zulu e tutto si conclude con un massacro. Miracolosamente Sean si salva e grazie all'inaspettato aiuto di\u00a0Mbejane, figlio di Cetewayo (ucciso anch'egli in battaglia) riesce a tornare in citt\u00e0. Nel frattempo Anna, che \u00e8 rimasta incinta di Sean, decide di sposare Garrick (divenuto eroe di guerra per aver impedito -involontariamente- agli zulu di penetrare in un avamposto) ma rimane delusa quando scopre che, oltre che zoppo, il giovane \u00e8 anche impotente. Ricongiuntosi con la famiglia, Sean non immagina nemmeno che Anna aspetti suo figlio (Michael, che Garrick in seguito riconoscer\u00e0 come proprio): sar\u00e0 lei stessa a svelarglielo dichiarando di essere ancora innamorata di lui. Furiosa per i rifiuti di Sean, Anna fa credere a Garrick che il cognato l'abbia violentata. Garrick \u00e8 troppo poco coraggioso per uccidere il fratello cos\u00ec gli ordina di andarsene da Teunis Kraal per sempre. Cos\u00ec Sean, assieme all'amico/servitore\u00a0Mbejane dalla sua regione d'origine (il Natal) raggiunge il Transvaal. L\u00ec conosce Duff Charleywood, figlio di un barone e esperto consulente minerario. Unendo i propri risparmi i due decidono di mettersi in societ\u00e0 e vanno in cerca di un terreno per aprire una miniera. Lo troveranno nei pressi della nascente Johannesburg acquistandolo dalla albergatrice Candy Rautenbach. Dopo le difficolt\u00e0 iniziali e a un passo dal fallimento Sean e Duff riescono a trovare una ricca vena che d\u00e0 inizio alla loro fortuna. Non mancheranno incidenti e problemi nella loro ricca nuova vita (Sean rischia di morire in un incidente nella miniera, Duff a un passo dall'altare abbandona Candy, sua promessa sposa, per poi ritornare) finch\u00e9 raggirati da un rivale in affari i due perdono tutto quanto possiedono. Su iniziativa di Sean diventano cacciatori di elefanti e d'avorio nella savana. Un nuovo incidente stravolge la vita di Sean: Duff attaccato da uno sciacallo idrofobo muore. In compagnia dei suoi fedeli zulu Sean non molla e continua a cacciare elefanti. Inaspettatamente l'uomo si imbatte in una famiglia boera, i Leroux (Mamma e Pap\u00e0 Leroux, e i figli Jan Paulus e Katrina) con cui entra in simpatia. Sean sposa Katrina dopo essere riuscito a convincere suo padre e dopo qualche mese i due hanno un figlio che chiamano Dirck. Ritornati a Johannesburg dopo qualche anno di viaggio nel \"bush\" e caccia nella savana la famiglia Courtney si imbatte in Candy, ora direttrice di un importante albergo in citt\u00e0. La donna suscita subito la gelosia di Katrina, che \u00e8 appena scampata ad un'atroce forma di malaria, e dopo aver perso quello che sarebbe stato il suo secondo figlio \u00e8 avvolta da una grave depressione, che alimenta una gelosia fatale che le fa credere che Sean la tradisca. Katrina fugge di notte verso la vecchia miniera di Sean e si getta nella voragine. La ricerca della moglie si conclude con la cruda verit\u00e0. Vedovo e con un figlio a carico, insieme ai suoi uomini Sean si lascia ancora una volta la citt\u00e0 alle spalle per ritornare nella selvaggia savana del Bushveld."}
{"id": "1483208", "revid": "2185439", "url": "https://it.wikipedia.org/wiki?curid=1483208", "title": "Aracoiaba", "text": "Aracoiaba \u00e8 un comune del Brasile nello Stato del Cear\u00e1, parte della mesoregione del Norte Cearense e della microregione di Baturit\u00e9."}
{"id": "1483209", "revid": "287204", "url": "https://it.wikipedia.org/wiki?curid=1483209", "title": "Ararend\u00e1", "text": "Ararend\u00e1 \u00e8 un comune del Brasile nello Stato del Cear\u00e1, parte della mesoregione di Sert\u00f5es Cearenses e della microregione di Sert\u00e3o de Crat\u00e9us."}
{"id": "1483211", "revid": "1005847", "url": "https://it.wikipedia.org/wiki?curid=1483211", "title": "Elezioni presidenziali in Slovacchia del 2004", "text": "Le elezioni presidenziali in Slovacchia del 2004 si tennero il 3 aprile (primo turno) e il 17 aprile (secondo turno); videro la vittoria di Ivan Ga\u0161parovi\u010d, leader del Movimento per la Democrazia e sostenuto da Direzione (Terza Via) e Unione Popolare."}
{"id": "1483213", "revid": "991694", "url": "https://it.wikipedia.org/wiki?curid=1483213", "title": "Presidente della Slovacchia", "text": ""}
{"id": "1483215", "revid": "287204", "url": "https://it.wikipedia.org/wiki?curid=1483215", "title": "Araripe", "text": "Araripe \u00e8 un comune del Brasile nello Stato del Cear\u00e1, parte della mesoregione del Sul Cearense e della microregione di Chapada do Araripe.\nI dintorni di Araripe sono noti per la presenza dell'importante Lagerst\u00e4tte Formazione Santana, un giacimento di fossili che permette la conservazione eccezionale anche dei tessuti molli degli organismi."}
{"id": "1483217", "revid": "767487", "url": "https://it.wikipedia.org/wiki?curid=1483217", "title": "Vidia", "text": "I Vidia furono una rock band musicale italiana formatasi a Firenze nel 1980, autori di \"bizzarro e raffinatissimo cocktail di stili\".\nStoria.\nI Vidia (per esteso, Viadotto dell'InDIAno), prendono il nome da un ponte che si trova a Firenze sulla confluenza tra il fiume Arno ed il torrente Mugnone, sulla quale \u00e8 collocato un monumento funebre di un principe dell'India. Il gruppo nacque nel 1980 ed era composto da Enrico Greppi alla voce (poi divenuto Erriquez della Bandabard\u00f2), Alberto Agnelli alla chitarra, Massimiliano Rossi al basso, Alessandro Gerbi alle percussioni e Leo Martera alla batteria.\nNel 1988 furono tra i vincitori del festival Rock Contest organizzato fin dal 1984 da Controradio. Da questa esperienza usc\u00ec la loro prima pubblicazione nella compilazione \"Rock Contest 88\" (Sound City Records) registrata presso il Tenax di Firenze.\nIncisero un unico LP nel 1991 dal titolo \"Solo un folle pu\u00f2 sfidare le sue molle\" con l'etichetta discografica CGD di Milano sotto la produzione artistica di Gianni Maroccolo ex bassista dei Litfiba.\nLa rock band si sciolse nel gennaio del 1991 che in seguito alla richiesta del nuovo disco fece preparare ai Vidia ."}
{"id": "1483220", "revid": "2208396", "url": "https://it.wikipedia.org/wiki?curid=1483220", "title": "Guerra castellammarese", "text": "La guerra castellammarese \u00e8 stato un conflitto interno a Cosa nostra statunitense scoppiato nel 1930, tra il Clan Masseria (oggi famiglia Genovese) e il Clan Maranzano (detto anche famiglia Bonanno o, appunto, Clan castellammarese).\nStoria.\nAntefatto.\nL'aggettivo \"castellammarese\" dato a questa \"guerra\" deriva dal fatto che uno dei due campi era dominato da mafiosi siciliani originari di Castellammare del Golfo, in provincia di Trapani, guidati da Salvatore Maranzano, i quali erano associati a Joseph Profaci (mafioso nativo di Villabate che guidava una cosca a Brooklyn) e a Joe Aiello, capo della Famiglia di Chicago.\nAlla testa della fazione opposta vi era Giuseppe \"Joe\" Masseria, capo della Famiglia Morello, il quale era associato al gangster Lucky Luciano e alla sua banda di malavitosi non-siciliani (Vito Genovese, Frank Costello, Albert Anastasia, Willie Moretti e Joe Adonis) nonostante fossero considerati dei \"disonorati\" dagli altri mafiosi siciliani perch\u00e9 implicati nello sfruttamento della prostituzione, attivit\u00e0 da loro considerata disonorevole. Inoltre nel 1926 Masseria support\u00f2 il gangster Al Capone in una disputa all'interno dell'Unione Siciliana di Chicago (un gruppo che assicurava copertura politica ai mafiosi siciliani e ai gangster), che lo vedeva contrapposto a Joe Aiello: per queste ragioni, Masseria provvide anche ad affiliare Capone in Cosa Nostra nonostante non fosse siciliano e fosse implicato anch'egli nello sfruttamento della prostituzione.\nSvolgimento della guerra.\nNel febbraio 1930 il mafioso Gaetano Reina (capo di una cosca siciliana nel Bronx) venne ucciso da Vito Genovese per volere di Lucky Luciano, il quale aveva ricevuto l'ordine da Masseria stesso, poich\u00e9 credeva lo stesse tradendo con la fazione di Maranzano.\nNel maggio 1930 Masseria fu sospettato di avere ordinato la morte di Gaspare Milazzo, leader dell'Unione Siciliana di Detroit, il quale aveva rifiutato di supportare Al Capone nella disputa per la presidenza dell'Unione Siciliana di Chicago.\nIl 15 agosto 1930, i castellammaresi uccisero Giuseppe Morello (il \"consigliere\" della Famiglia di Masseria) nel suo ufficio ad East Harlem. Due settimane dopo Masseria subisce un altro colpo: Joseph Pinzolo, incaricato del racket della distribuzione del ghiaccio, viene ucciso da un sicario della famiglia Reina.\nIl 23 ottobre 1930, Joe Aiello venne ucciso su ordine di Al Capone e Joe Masseria.\nIl 5 novembre del 1930 Alfredo \"Al Mineo\" Manfredi e Steve Ferrigno, mafiosi di una cosca di Brooklyn ed associati a Masseria, vennero uccisi. Il 3 febbraio 1931 un altro importante luogotenente di Masseria viene colpito: Joseph Catania, che mor\u00ec due giorni dopo.\nLucky Luciano allora organizz\u00f2 l'uccisione di Masseria per porre fine al conflitto, poich\u00e9 danneggiava il regolare svolgimento degli affari illeciti: il 15 aprile 1931 al ristorante Scarpato's, a Coney Island, Masseria pranz\u00f2 con Luciano, il quale si alz\u00f2 per andare in bagno pochi istanti prima che una squadra di killer, formata da Bugsy Siegel, Vito Genovese, Joe Adonis e Albert Anastasia, entrasse e uccidesse Masseria.\nConseguenze della guerra.\nDopo l'omicidio di Masseria, Maranzano convoc\u00f2 un incontro a Chicago ospitato da Al Capone, a cui parteciparono i rappresentanti di tutte le Famiglie degli Stati Uniti per discutere le implicazioni della sua vittoria.\nTuttavia il 10 settembre 1931 Maranzano fu pugnalato e finito a colpi di pistola da quattro killer ebrei travestiti da agenti del Fisco, assoldati da Lucky Luciano, il quale cre\u00f2 un apposito organismo, denominato \"Commissione\", il cui compito era quello di governare gli affari di Cosa Nostra ed era composta dalle Cinque Famiglie di New York, dalla Chicago Outfit di Al Capone e dalla Famiglia di Buffalo di Stefano Magaddino, in rappresentanza delle altre Famiglie minori degli Stati Uniti.\nLa funzione dell'organo era quella di autorizzare gli altri \"boss\" a collaborare con gangster non-siciliani e non-italiani per formare quello che sarebbe stato soprannominato \"Sindacato nazionale del crimine\", che sarebbe servito per controllare il contrabbando di alcolici e stupefacenti, la prostituzione, il gioco d'azzardo, i sindacati del porto di New York e l'industria dell'abbigliamento."}
{"id": "1483223", "revid": "228587", "url": "https://it.wikipedia.org/wiki?curid=1483223", "title": "Samson et Dalila", "text": "Samson et Dalila, in italiano Sansone e Dalila, \u00e8 un'opera lirica in tre atti di Camille Saint-Sa\u00ebns ispirata al noto episodio biblico di Sansone e Dalila. Questo soggetto biblico e le scelte drammaturgiche e formali di Saint-Sa\u00ebns posizionano \"Samson et Dalila\" a met\u00e0 strada tra l'opera e l'oratorio.\nL'opera debutt\u00f2 al Teatro Granducale di Weimar in lingua tedesca (\"Simson und Delila\") il 2 dicembre 1877 con Hans Feodor von Milde (Oberpriester), sotto la direzione di Eduard Lassen, riscuotendo un grande successo. Quando fu eseguita in lingua francese a Rouen per la prima volta, il 23 marzo 1890, per\u00f2, non suscit\u00f2 l'entusiasmo del pubblico. Nonostante le premesse, l'opera si riscatt\u00f2, e divenne poi la composizione operistica pi\u00f9 famosa di Saint-Sa\u00ebns, ed \u00e8 tuttora nel repertorio operistico dei principali teatri del mondo. Shirley Verrett ha fatto del ruolo di Dalila uno dei suoi cavalli di battaglia, ma si ricordano anche Fiorenza Cossotto, Agnes Baltsa, Grace Bumbry e, odiernamente, Anita Rachvelishvili.\nTrama.\nAtto I.\nDavanti al tempio di Dagon, a Gaza, gli ebrei, vessati dai filistei, compiangono il loro destino, chiedendo aiuto al Signore. Samson li esorta ad avere fede nel Signore, e che presto lui riuscir\u00e0 a liberarli dal giogo della schiavit\u00f9. Dopo averlo sentito, Abimelech, un satrapo, schernisce gli ebrei e il loro Dio, e viene affrontato da Samson. Tuttavia il superbo satrapo perde contro Samson e viene ucciso, e il suo seguito fugge via. Samson e gli ebrei fuggono da un'altra parte. Il Gran Sacerdote, uscito dal tempio, dopo aver visto il cadavere di Abimelech, ordina che gli ebrei siano sterminati, ma giunge in quel momento un messaggero che comunica che gli Ebrei stanno devastando il paese, e per sicurezza, il Gran Sacerdote parte per rifugiarsi nelle montagne. Gli ebrei ritornano e festeggiano in piazza ringraziando il Signore. Dal tempio escono delle sacerdotesse filistee, tra cui Dalila, che ha deciso di supplire con l'astuzia alla sconfitta sul campo, perci\u00f2 celebra la vittoria di Samson e gli dice di amarlo. Samson \u00e8 combattuto da diversi sentimenti, ma nonostante i richiami di un vecchio saggio ebreo \u00e8 deciso a seguire la donna nella sua casa.\nAtto II.\nMentre Dalila attende l'arrivo di Samson, prega Dagon affinch\u00e9 aiuti il suo proposito di vendicare i filistei. Il Gran Sacerdote arriva, si informa del piano di Dalila ed entrambi giurano la morte di Samson. Uscito il Gran Sacerdote, entra Samson quasi pentito di essere giunto l\u00ec: Dalila allora lo convince con tutte le sue arti seduttorie (\"Mon coeur s'ouvre a ta voix\") e Samson cade alla sua merc\u00e9, ma si rifiuta di rivelare il segreto della sua forza. Dalila lo accusa di non amarlo e rientra in casa. Mentre infuria in cielo la collera divina, Samson si decide e la segue. Poco dopo arrivano gli sgherri del Sacerdote, chiamati da Dalila e fanno Samson loro prigioniero.\nAtto III.\nSamson, cieco e senza capelli, e quindi privo della forza che questi gli conferivano, si lamenta nel carcere mentre spinge una macina. Prega che i fratelli ebrei non subiscano la stessa sorte, ma sente che questi, anche loro in prigionia, lo maledicono per colpa di Dalila. Samson viene condotto nel tempio di Dagon.\nQui si festeggia con un'orgia sfrenata la vittoria dei filistei. Samson entra, schernito dal Gran Sacerdote, che sfida Dio, provocandolo a restituire la forza a Samson. Tutto il tempio inneggia a Dagon, unico e vero dio; alla folla si unisce anche Dalila che si prende gioco di Samson. Allora lui si fa condurre da un fanciullo presso le due colonne madri del tempio, e prega Dio di restituirgli la sua antica forza, facendole crollare e con lui morire tutti quelli che si trovavano al suo interno."}
{"id": "1483225", "revid": "220945", "url": "https://it.wikipedia.org/wiki?curid=1483225", "title": "Sarah Mason", "text": ""}
{"id": "1483226", "revid": "1305772", "url": "https://it.wikipedia.org/wiki?curid=1483226", "title": "Aratuba", "text": "Aratuba \u00e8 un comune del Brasile nello Stato del Cear\u00e1, parte della mesoregione del Norte Cearense e della microregione di Baturit\u00e9."}
{"id": "1483227", "revid": "74801", "url": "https://it.wikipedia.org/wiki?curid=1483227", "title": "Jean-Baptiste Sauv\u00e9 de La Noue", "text": "Dopo l'esordio come attore nel 1722, scrisse \"Les F\u00eates villageoises\", commedia pastorale con intermezzi musicali, la commedia \"Les Deux Bals\", rappresentata per la prima volta a Strasburgo nel 1733 e \"Le Retour de Mars\" che debutt\u00f2 a Parigi nel 1735. Fondata una propria compagnia teatrale a Rouen, vi interpret\u00f2 nel 1739 la propria tragedia \"Mahomet II\" e, nel 1746, la commedia con balletto \"Zilisca\", musicata da Pierre de J\u00e9lyotte\nIl suo capolavoro \u00e8 considerata la commedia in versi \"La Coquette corrig\u00e9e\", rappresentata a Parigi nel 1756."}
{"id": "1483232", "revid": "38120", "url": "https://it.wikipedia.org/wiki?curid=1483232", "title": "Mr. Majestic", "text": ""}
{"id": "1483241", "revid": "1169970", "url": "https://it.wikipedia.org/wiki?curid=1483241", "title": "Sede titolare", "text": "Una sede titolare \u00e8 una sede episcopale della Chiesa cattolica che ha cessato di essere un territorio definito sotto il governo ecclesiastico di un vescovo e che continua ad essere assegnata a un vescovo al quale per\u00f2 non si conferisce alcuna giurisdizione sul territorio che una volta era della sede.\nLe sedi episcopali affidate a un vescovo con giurisdizione su un territorio definito sono chiamate sedi residenziali per distinguerle dalle sedi titolari.. Le sedi episcopali titolari sono state tutte in passato sedi residenziali.\nRelazione con i vescovi titolari.\nIl concetto di vescovo titolare non \u00e8 limitato a quello di detenitore di sede titolare. Infatti sono molti i vescovi titolari che non hanno alcuna sede titolare. In effetti il Codice di Diritto Canonico del 1983 definisce come titolari tutti i vescovi che non sono vescovi diocesani: \"Si chiamano \"diocesani\" i Vescovi ai quali \u00e8 stata affidata la cura di una diocesi; gli altri si chiamano \"titolari\"\". Secondo tale definizione evidentemente sono titolari i vescovi coadiutori e gli emeriti, ma non hanno sede titolare: sono denominati in base alla sede a cui sono assegnati o che hanno cessato di governare. (Prima della riforma del diritto canonico del 1983, i vescovi diocesani erano chiamati \"residenziali\" e tutti gli altri, inclusi i coadiutori e gli emeriti, avevano ciascuno una sede titolare.)\nIl Codice di Diritto Canonico dice: \"Nel diritto sono equiparati al Vescovo diocesano, a meno che non risulti diversamente per la natura della cosa o per una disposizione del diritto, coloro che presiedono le altre comunit\u00e0 di fedeli di cui nel can. 368\", e nel citato canone 368: \"Le Chiese particolari, nelle quali e dalle quali sussiste la sola e unica Chiesa cattolica, sono innanzitutto le diocesi, alle quali, se non consta altro, vengono assimilate la prelatura territoriale e l'abbazia territoriale, il vicariato apostolico e la prefettura apostolica e altres\u00ec l'amministrazione apostolica eretta stabilmente.\" I vicari apostolici sono vescovi che governano comunit\u00e0 di fedeli non a nome proprio ma a nome del Papa e hanno ognuno una sede titolare. Anche i prefetti e gli amministratori apostolici non sono necessariamente vescovi e non governano a nome proprio. Ma tra i canonisti c'\u00e8 diversit\u00e0 di opinioni sulla classificazione come titolari o diocesani dei vescovi responsabili del governo di una prelatura territoriale o ordinariato militare. Questi sono consacrati con il titolo appunto della Chiesa particolare che governano a nome proprio e non come vescovi di una sede titolare.\nUn vescovo titolare \u00e8 membro del Collegio episcopale e, pur senza ricevere la carica di pastore di una Chiesa particolare a nome proprio, svolge funzioni episcopali, collaborando come vescovo ausiliare con il vescovo diocesano nel governo della Chiesa di questi, o partecipando al ministero di pastore universale del Romano pontefice nel governo della Chiesa universale come funzionario della Santa Sede o come capo di una giurisdizione equiparata nel diritto canonico alle diocesi.\nStoria.\nSecondo l'Annuario Pontificio, l'origine dei vescovi titolari risale al IV secolo. Il canone 8 del Concilio di Nicea I permetteva concedere ai vescovi novazianisti convertiti di mantenere il titolo e l'onore di vescovi, ma senza l'ufficio. \nIn seguito, molti vescovi furono espulsi dai saraceni in Oriente, in Africa, in Spagna (VII e VIII secolo), dai pagani in Livonia (XIII secolo) e dai turchi dopo la caduta della Terra Santa (1268) e vennero ricevuti dai vescovi d'Occidente come vescovi ausiliari. Dopo la morte di questi vescovi, altri furono consacrati come loro successori, costituendo linee di successione episcopale per tali sedi in territori governati da non cristiani (\"in partibus infidelium\").\nIl canonista Prospero Fagnani Boni (1588-1678) afferm\u00f2 che la nomina regolamentata dei vescovi di queste sedi, chiamati pi\u00f9 tardi titolari, avvenne in occasione del Concilio Lateranense V, quando nella sua sessione 10 (4 maggio 1515) il papa Leone X rinnov\u00f2 la costituzione \"In plerisque\" del Concilio di Vienne (1311\u20131312) con cui si proibiva l'elezione e la consacrazione, senza licenza papale, di nuovi vescovi per tali sedi, e ordin\u00f2 che fosse osservata inviolabilmente tale proibizione al di fuori dei casi autorizzati per giusta causa dal papa e dai cardinali riuniti in concistoro. Auguste Boudinhon interpret\u00f2 questo decreto di Leone X come una concessione a favore dei soli cardinali, privilegio esteso poi da papa Pio V a quelle sedi dove era consuetudine avere vescovi ausiliari e l'usanza si estese poi pi\u00f9 ampiamente.\nPer designare i vescovi di tali sedi, per vari secoli si usava l'espressione \"in partibus infidelium\" (nelle regioni degli infedeli, cio\u00e8 dei musulmani), spesso abbreviata come \"in partibus\". Questa espressione \u00e8 stata abrogata dalla Congregazione di Propaganda Fide con lettera del 3 marzo 1882. \"Abolita del tutto questa formula, la Congregazione sugger\u00ec di sostituirla o con il nome della sede titolare, pi\u00f9 la regione dove si trova la sede (per es., \"Archiepiscopus Corinthius in Achaia\"), o col solo nome della sede (per es., \"Archiep. Corinthius\"), o infine con l'appellativo semplice di \"titolare\" (per es., \"Archiep. titularis\", e relativamente \"Ecclesia titularis\")\". Il motivo dell'abrogazione pare che sia stato la protesta dei governanti di stati cristiani che nel XIX secolo avevano ottenuto l'indipendenza dall'Impero turco e non volevano essere designati come regioni degli infedeli.\nNella lettera \"In suprema\" del 10 giugno 1882, il papa Leone XIII personalmente adopera la nuova terminologia \"vescovi titolari\". Da allora, tutte le sedi che prima venivano chiamate sedi \"in partibus infidelium\" sono denominate sedi titolari.\nElenco delle sedi titolari.\nI volumi del \"Dizionario di erudizione storico-ecclesiastica\", editi tra il 1840 ed il 1861, davano notizie sulle singole sedi titolari, chiamate allora sedi \"in partibus infidelium\". I primi tentativi di presentare un elenco di tali sedi datano dal 1850 circa. Nel 1851 la pubblicazione annuale della Santa Sede che doveva nel 1861 assumere il nome \"Annuario Pontificio\" cominci\u00f2 a pubblicare una lista di tali sedi senza pretendere completezza: indicava infatti solo quelle effettivamente in uso da parte della Curia Romana, cos\u00ec che nell'elenco di un determinato anno alcuni nomi potevano sparire per poi riapparire qualche anno dopo.\nNel 1933 la Sacra Congregazione Consistoriale pubblic\u00f2 l\u2019\"Index sedium titularium archiepiscopalium et episcopalium\". Tale elenco, la cui compilazione era stata affidata dal cardinale prefetto Raffaele Carlo Rossi al religioso assunzionista Sim\u00e9on Vailh\u00e9 (1873-1960), enumera 1712 sedi. Delle sedi incluse alcune, per esempio quelle di Alba Marittima e di Ossero, avrebbero difficilmente potuto essere classificate come \"in partibus infidelium\".\nDa allora l\u2019\"Annuario Pontificio\" fa precedere il suo elenco delle sedi titolari con l'indicazione che esso \u00e8 compilato secondo tale \"Index\" del 1933 \"con gli aggiornamenti successivi\". L'edizione 1964 informa che le sedi titolari erano allora 1734, un aumento di solo 22 in tre decenni. L'edizione 1969 registra un forte aumento, in cinque anni, di 114 sedi per un totale di 1848, a motivo dell'aggiunta di sedi quali quella italiana di Acquaviva. Nell'edizione 1971 appaiono per la prima volta sedi titolari irlandesi quali Cluain Iraird e il totale raggiunge la quota di 1956, un aumento di 108 in un biennio. Nell'edizione 1998 si aggiungono sedi nordamericane quali Oregon City e il totale \u00e8 di 2042, 86 di pi\u00f9 rispetto alla situazione del 1971. Le edizioni del 2012 e del 2013 danno 2085 come totale; fra le 43 sedi aggiunte dopo il 1998 c'\u00e8 quella tanzaniana di Rutabo.\nVescovi con sede titolare.\nUna sede titolare viene assegnata a:\nInoltre in passato si assegnavano sedi titolari anche a:\nCuriosit\u00e0.\nIl 13 gennaio 1994, Jacques Gaillot, che rifiutava di dimettersi dalla carica di vescovo diocesano di \u00c9vreux e di diventare cos\u00ec vescovo emerito di \u00c9vreux, \u00e8 stato trasferito alla sede titolare di Partenia. Allora egli ha deciso di creare in Internet la diocesi \"virtuale\" di Partenia, allo scopo di diffondere le sue idee.\nPrima della Rivoluzione francese i vescovi titolari di Betlemme, proprietari di un possedimento in Francia, avevano per concessione del re Carlo VI di Francia gli stessi diritti nel suo regno che avevano i vescovi delle sedi residenziali."}
{"id": "1483246", "revid": "648716", "url": "https://it.wikipedia.org/wiki?curid=1483246", "title": "Carro riscaldo", "text": "Il carro riscaldo \u00e8 un particolare vagone ferroviario che viene agganciato ad una locomotiva al fine di ottenere il riscaldamento invernale delle carrozze ferroviarie di un treno.\nIn alcune reti ferroviarie, dopo il primo periodo in cui il riscaldamento dei viaggiatori veniva assicurato con la fornitura di appositi \"scaldini\" personali, venne sperimentato agli inizi del Novecento il riscaldamento a vapore delle carrozze. Ci\u00f2 venne ottenuto montando dei termosifoni nei vagoni viaggiatori, in genere sotto i sedili, collegati ad un'apposita condotta che era collegata alla locomotiva a vapore. Il riscaldamento veniva ottenuto facendo circolare il vapore caldo nei termosifoni.\nTuttavia con l'aumento della composizione dei treni, ma anche con l'esercizio con le locomotive meno prestanti, nelle quali il prelievo di vapore ne avrebbe abbattuto la prestazione, si rese necessario attrezzare degli appositi carri riscaldatori ed in seguito costruirne di specifici. I carri costruiti erano vagoni su cui erano state installate delle caldaie a vapore e che erano anche adibiti al trasporto del combustibile e dell'acqua necessari per il funzionamento.\nMolti carri riscaldo vennero ottenuti riutilizzando la caldaia verticale delle automotrici a vapore dismesse a causa della loro scarsa riuscita.\nDai primi vagoni a 2 assi si \u00e8 passato in seguito anche a vagoni a carrelli. Sui \"carri riscaldo\" prendeva posto un \"fuochista\" che aveva il compito di governare la caldaia ed erogare il vapore al momento necessario.\nL'estensione dei sistemi di trazione elettrica fece progressivamente diminuire l'utilizzazione dei carri riscaldo a vapore in quanto veniva utilizzata l'energia elettrica ad alta tensione, sia a corrente continua che a corrente alternata per alimentare i sistemi di Riscaldamento elettrico carrozze (REC) degli ambienti viaggiatori delle carrozze ferroviarie nonch\u00e9, ove presenti, quelli di climatizzazione.\nIn Italia prima con le locomotive D.341 e in seguito D.343 e D.443.\nIl problema dell'economia di esercizio port\u00f2 presto alla costruzione di \"furgoni generatori\" di corrente elettrica a che alimentando la condotta REC delle carrozze ferroviarie ne permettevano l'uso dell'impianto di riscaldamento elettrico (e del condizionamento); questo permise il definitivo accantonamento dei carri riscaldo a vapore all'inizio degli anni ottanta."}
{"id": "1483248", "revid": "37401", "url": "https://it.wikipedia.org/wiki?curid=1483248", "title": "Pub (disambigua)", "text": ""}
{"id": "1483254", "revid": "1718925", "url": "https://it.wikipedia.org/wiki?curid=1483254", "title": "Volchov (fiume)", "text": "Il Volchov \u00e8 un fiume della Russia europea, che scorre nelle Oblast' di Novgorod e di Leningrado. Nasce dal lago Il'men', del quale \u00e8 l'unico emissario e, dopo aver bagnato con le proprie acque le citt\u00e0 di Velikij Novgorod, Kiri\u0161i, Volchov e di Staraja Ladoga, si immette nel Lago Ladoga."}
{"id": "1483256", "revid": "83531", "url": "https://it.wikipedia.org/wiki?curid=1483256", "title": "Posadnik", "text": "Posadnik () \u00e8 un termine slavo, per indicare i primi cittadini di alcune localit\u00e0 russe durante l'epoca medievale. Tale termine, equiparabile a quello di borgomastro o podest\u00e0 nell'occidente coevo, fu in particolare utilizzato per indicare i governatori di Velikij Novgorod e Pskov. Derivante dallo slavo ecclesiastico \"posaditi\", il suo significato pu\u00f2 essere tradotto con l'espressione \"posto\" o \"posizionato\": i funzionari che ricoprivano questa carica erano cos\u00ec chiamati poich\u00e9, dopo la nomina da parte del Principe di Kiev, avevano il diritto/onere di regnare in sua vece. Dall'inizio del XII secolo furono eletti direttamente dagli abitanti delle due citt\u00e0.\nNovgorod.\nNonostante siano pervenute leggende, come quella di Gostomysl, che indicano la presenza di posadnik nella citt\u00e0 gi\u00e0 dal IX secolo, il termine \"posadnik\" appar\u00ec per la prima volta all'interno della Cronaca degli anni passati intorno al 997. I primi a cui fu attribuito tale titolo furono Dobrynja (zio materno di Vladimir il Grande), suo figlio Konstantin Dobryni\u010d e Ostromir, famoso per aver commissionato i Vangeli di Ostromir, tra i primi libri prodotti in Russia.\nNella Repubblica di Novgorod, il posadnik era eletto dal ve\u010de tra i boiardi della citt\u00e0. Le elezioni erano tenute annualmente. I boiardi di Novgorod, differentemente da quelli di altre parti della Rus', non erano una casta, a tal punto che anche i mercanti, una volta arricchitisi potevano aspirare al raggiungimento del richiamato rango. Secondo Valentin Janin, il \"decano\" sovietico della Storia medievale di Novgorod, la Repubblica si trasform\u00f2 presto in senso oligarchico e alcuni posadnik arrivarono a reggere la carica consecutivamente per oltre una decade, trasmettendola quindi ai propri figli o ad altri prossimi congiunti: da queste premesse lo storico giunse alla conclusione che tale titolo aveva mutato significato, diventando di fatto appannaggio della fazione boiarda pi\u00f9 forte e che le elezioni non erano affatto \"libere\". Dal momento in cui il ve\u010de venne meno alla propria funzione decisoria, la Repubblica di Novgorod, per Janin, si trasform\u00f2 in null'altro che un'oligarchia con scarsissima connotazione democratica. Dimostr\u00f2 inoltre che, da tale svolta, i boiardi latifondisti divennero di gran lunga pi\u00f9 potenti delle classi dei mercanti e degli artigiani, che fino ad allora avevano giocato un ruolo significativo nella vita politica dello Stato. L'interpretazione di Janin non \u00e8 comunque universalmente accettata. \nOriginariamente il posadnik era unico, ma gradualmente pi\u00f9 persone assunsero tale carica tanto che, alla fine dell'esperienza repubblicana, ve ne erano all'incirca 24. Vi erano inoltre posadnik a capo di ogni quartiere cittadino. La moltiplicazione del titolo data agli anni 1350, quando il posadnik Ontsifor Lukini\u010d introdusse una serie di riforme. I posadnik non pi\u00f9 in carica assunsero il titolo di \"staryj posadnik\" (, lett. \"vecchio posadnik) mentre colui il quale lo era ancora di diritto era chiamato \"stepennyj posadnik\" (). A seguito delle riforme degli anni 1416-1417, il numero di posadnik si triplic\u00f2 e lo stepennyj posadnik venne eletto per un periodo di sei mesi. In tal modo i vari clan boiardi riuscirono a spartirsi il potere in modo tale da riuscire ad influire sul controllo della citt\u00e0 indipendentemente dai risultati delle votazioni. Alcuni studiosi hanno ipotizzato che, al fine di ovviare alla situazione di sostanziale ingovernabilit\u00e0 che tale riforma aveva comportato, l'Arcivescovo di Novgorod fosse diventato il reale capo della Repubblica. Tuttavia anche quest'ultimo sembrerebbe aver condiviso il potere con le fazioni boiarde e le decisioni emanate per il governo della citt\u00e0 parrebbero essere il frutto di un compromesso tra le diverse istanze dei vari clan. Questa circostanza, secondo il parere dei pi\u00f9, rappresenterebbe una delle cause che hanno portato alla conquista di Novgorod da parte del Granducato di Mosca e, conseguentemente, alla fine della sua indipendenza.\nLa carica di posadnik, cos\u00ec come il ve\u010de, fu abolita quando la citt\u00e0 fu conquistata dal Gran Principe di Mosca Ivan III nel 1478.\nPskov.\nA Pskov si succedettero 78 posadnik tra il 1308 e il 1510. Tale carica fu abolita nel 1510, quando il Gran Principe Basilio III prese il controllo della citt\u00e0."}
{"id": "1483258", "revid": "28592", "url": "https://it.wikipedia.org/wiki?curid=1483258", "title": "Volkhov", "text": ""}
{"id": "1483260", "revid": "838137", "url": "https://it.wikipedia.org/wiki?curid=1483260", "title": "Partito Liberale (Slovacchia)", "text": "Il Partito Liberale (in slovacco: \"Liber\u00e1lna strana\") \u00e8 un partito politico slovacco fondato il 28 marzo 2003 in seguito ad una scissione dal Movimento per una Slovacchia Democratica; inizialmente designato come Unione Popolare (\"\u013dudov\u00e1 \u00fania\"), \u00e8 stato ridenominato il 26 marzo 2007."}
{"id": "1483262", "revid": "124155976", "url": "https://it.wikipedia.org/wiki?curid=1483262", "title": "Storia della mafia siracusana", "text": " \nIl fenomeno della mafia a Siracusa divenne evidente solo a partire dagli anni settanta. Infatti in passato quella di Siracusa era stata definita \u201cprovincia \"babba\"\u201d (in lingua siciliana \"bonaria, innocente, priva di malizia\") per la presunta assenza di cosa nostra e di atti legati alla criminalit\u00e0 organizzata.\nStoria.\nGli albori negli anni '70.\nIl fondatore vero e proprio della criminalit\u00e0 organizzata aretusea fu Agostino Urso, detto \"u prufissuri\", perch\u00e9 durante la sua detenzione nel carcere di Augusta (detenzione causata da un accoltellamento ad un tunisino nella pizzeria in cui lavorava), dopo aver letto il libro \"La mano nera\", decise di fondare negli anni settanta il clan intestato a suo nome assieme al fratello Carmelo Urso e il cugino Carmelo Urso detto \"Scacciata\" ed altri personaggi storici della malavita siracusana tra cui Totuccio Schiavone, Nunzio Rizza e Antonio Silvestro, Salvatore Belfiore detto \"u cinisi\", anch'essi detenuti. Il suo clan per anni ha dominato la citt\u00e0 gestendone soprattutto il racket delle estorsioni e delle bische clandestine, cui affianc\u00f2 il pi\u00f9 redditizio traffico di droga.\nNell'estate 1981, si ruppero alcuni equilibri all'interno del clan, con le scissioni dal gruppo madre di Rizza e Schiavone fondarono due cosche distinte che portavano i loro nomi. Dopo questa mezza rivoluzione, il clan Urso non controller\u00e0 pi\u00f9 l'intera citt\u00e0 in quanto, dopo un apposito summit, i tre gruppi stabilirono di comune accordo di spartirsi le zone cittadine: ad Urso and\u00f2 l'isola di Ortigia con il mercato ittico ed ortofrutticolo, mentre ai clan Rizza e Schiavone tutta la terraferma a partire dalla Borgata Santa Lucia fino al viale Teracati.\nNemmeno gli accordi di spartizione del territorio bastarono a placare le faide che imperversarono al primo segno di tradimento, con l'estorsione di denaro presso un'attivit\u00e0 commerciale nel territorio degli Urso. Quindi nell'estate del 1981 il boss Rizza venne eliminato con un plateale agguato ordinato da Agostino \"u prufissure\".\nAltri clan della criminalit\u00e0 organizzata aretusea che si imposero in quegli anni nella provincia erano:\nQuesti tre clan rappresentavano l'appendice in territorio siracusano della potente Famiglia Santapaola-Ercolano di Catania mentre il clan Urso-Bottaro era tradizionalmente legato ai Cursoti e ai Cappello, nemici storici dei Santapaola.\nAlcuni esponenti storici della malavita siracusana:\nNel 1986 l'allora Ministro degli Interni Oscar Luigi Scalfaro present\u00f2 un rapporto al Parlamento sullo stato della mafia nelle varie province siciliane e, per la prima volta, attribu\u00ec lo \"status\" di territorio mafioso anche per Siracusa (fino ad allora considerata immune al fenomeno), citando espressamente i clan Urso-Bottaro, Schiavone, Belfiore e Nardo come emergenti e con pericolosi e diretti rapporti con uomini di spicco della mafia catanese, soprattutto nel campo del traffico di stupefacenti.\nLa faida degli anni '80 e '90.\nSolo Totuccio Schiavone con il suo gruppo resistettero fino a quando il reggente si dette alla latitanza, sostenendo cos\u00ec la famiglia Urso che nel frattempo veniva affiancata dal clan Bottaro retto da Salvatore Bottaro. Le due cosche infatti presero la nuova denominazione di \"Urso-Bottaro\", e controllando quasi interamente Siracusa si resero protagonisti di una sanguinosa faida contro i clan cittadini del boss Salvatore Belfiore detto \"u cin\u00ecsi\" (ucciso nel maggio 1992 dagli Urso) e di Santa Panagia, appoggiati dai clan Nardo, Aparo e Trigila, che provoc\u00f2 diversi morti, attentati e stragi (come quella al Bar Moka di Ortigia l'11 novembre 1988 con due morti e quattro feriti), tanto da suscitare l'attenzione dell'allora Alto commissario antimafia Domenico Sica, che si rec\u00f2 in visita a Siracusa nell'agosto 1988, nel momento in cui in citt\u00e0 si contava un omicidio al giorno. Fra le vittime di quella faida che insanguin\u00f2 anche l'intera provincia aretusea, vi fu l'omicidio del superboss Agostino Urso, ucciso il 28 giugno 1992 al Lido Sayonara in localit\u00e0 Fontane Bianche su ordine del boss Sebastiano Nardo: dalla sua scomparsa inizi\u00f2 l'ascesa del gruppo Bottaro che si prefiss\u00f2 l'obiettivo di colmare il vuoto lasciato da \"u prufissuri\". \"Neddu\" Nardo ordin\u00f2 anche la tristemente nota \"strage di Cassibile\" il 19 aprile dello stesso anno per eliminare alcuni uomini del boss Giuseppe Di Salvo, capoclan di Scordia (CT) e suo ex alleato, che infine decideva di costituirsi ai carabinieri per sfuggire alle vendette trasversali ed iniziava a collaborare con la giustizia.\nL'espansione del fenomeno.\nNel 1989 Nardo incaric\u00f2 un suo uomo di fiducia, Francesco Pattarino (figlio illegittimo del \"boss\" catanese Francesco Mangion, braccio destro di Santapaola), di prendere le redini del clan di Santa Panagia; tuttavia nel 1993 Pattarino inizi\u00f2 a collaborare con la giustizia e venne considerato uno dei primi \"pentiti\" provenienti dalla mafia siracusana. Sempre nello stesso periodo collabor\u00f2 con la giustizia anche Concetto Sparatore, membro del clan Urso-Bottaro, il quale rese numerose dichiarazioni sui rapporti tra i clan siracusani e la politica e, per vendetta, gli venne ucciso il fratello nel 2001.\nCon la fine degli anni novanta e l'inizio del nuovo millennio i gruppi Bottaro e Santa Panagia decidono di monopolizzare insieme i settori delle estorsioni e del traffico di droga in citt\u00e0 e nei comuni limitrofi; a questi si aggiunger\u00e0 il gruppo Attanasio, capeggiato dall'emergente e spietato boss Alessio Attanasio (attualmente detenuto presso il carcere di Viterbo con la condanna definitiva di 18 anni), genero dello sopraccitato storico capomafia Salvatore Bottaro che assieme ad un gruppo di giovanissimi sal\u00ec alla ribalta nella primavera del 1995 durante la guerra contro il gruppo di Santa Panagia che intendeva conquistare l'intera citt\u00e0 a discapito degli Urso-Bottaro.\nAnni 2000.\nNel maggio 2005 il boss Bottaro, gi\u00e0 condannato all'ergastolo e al regime del 41 bis, si suicida con alcuni colpi di pistola nella sua abitazione; questa morte incider\u00e0 non poco sulla criminalit\u00e0 siracusana, che da quel momento verr\u00e0 pilotata dal clan Attanasio, che assieme al clan del quartiere Borgata (gruppo composto da vecchi e nuovi appartenenti del clan Attanasio-Bottaro che hanno dato i natali a tale organizzazione criminale) e Santa Panagia controllata da Giovanni Latino affiliato al clan Aparo-Nardo-Trigilia \u00e8 divenuta la realt\u00e0 mafiosa pi\u00f9 potente della citt\u00e0 e della Provincia, dato che i tentacoli dell'organizzazione si sono spinti oltre i confini di Siracusa.\nNegli ultimi mesi importanti operazioni della direzione distrettuale antimafia di Catania, hanno ridimensionato quasi completamente la mappa malavitosa siracusana: il 17 luglio 2007 viene smantellato sul nascere il nuovo gruppo di Santa Panagia rivitalizzato dai suoi pi\u00f9 alti esponenti da poco scarcerati: la cosca aveva in serbo mire egemoni in citt\u00e0 e non solo. Recentemente sono state colpite le famiglie Attanasio-Bottaro-Messina grazie a 70 arresti.\nSecondo il rapporto 2013 della DIA il clan Nardo controllerebbe le zone di Augusta e Lentini, gli Aparo Solarino e Floridia, mentre il clan Trigila la zona di Noto. Siracusa sarebbe divisa in due zone di influenza, nella parte nord la zona sarebbe controllata dal cosiddetto clan di S. Panagia riconducibile ai clan Aparo, Nardo e Trigila, mentre in Ortigia vi sarebbe il clan Bottaro-Attanasio.\nIl comune di Augusta, sciolto per mafia nel 2013 ha visto una serie di indagati di cui si attende il giudizio definitivo.\nIl 20 aprile 2017 dopo lunghe indagini da parte della DIA e della questura e dei Carabinieri sono stati arrestati i vertici del clan Bottaro-Attanasio dedito allo spaccio di stupefacenti. Filmato anche dagli stessi inquirenti un summit mafioso in via Cannizzo.\nNella seconda met\u00e0 del 2017 in citt\u00e0 si \u00e8 manifestata una recrudescenza del fenomeno estorsivo con una serie di attentati dolosi a varie attivit\u00e0 commerciali a pochi giorni di distanza. L'episodio pi\u00f9 inquietante \u00e8 avvenuto a novembre quando \u00e8 stata incendiata l'auto della moglie del sindaco di Siracusa Giancarlo Garozzo. A questo si sono aggiunte le minacce esplicite al giornalista Paolo Borrometi da parte di Francesco De Carolis, elemento di spicco del clan Attanasio-Bottaro, il giornalista segue da tempo le vicende della mafia tra Siracusa e Ragusa. La vicenda ha un importante risalto mediatico e fa balzare alle cronache la realt\u00e0 mafiosa di Siracusa e in provincia. Il rapporto 2017 della DIA conferma per Siracusa la presenza di una pax mafiosa che consente il mantenimento dei traffici di stupefacenti, del pizzo e nei settori agroalimentari.\nIl 10 aprile del 2018, nell'ordinanza del Gip di Catania, viene reso pubblico il tentativo di attentato, con particolari agghiaccianti (\u00abOgni tanto un \"murticeddu\" vedi che serve... per dare una calmata a tutti\u00bb cos\u00ec affermava un mafioso nelle intercettazioni), nei confronti del giornalista antimafia Paolo Borrometi, che doveva essere realizzato dal clan Cappello di Catania su richiesta del clan Giuliano di Pachino, il quale dominava incontrastato l'intero mercato ortofrutticolo della zona dopo aver siglato una \"pax mafiosa\" con il clan rivale dei Trigila.\nIl 26 gennaio 2021 viene annunciata la volont\u00e0 di Francesco \u201cCesco\u201d Capodieci, considerato uno dei maggiori trafficanti di droga, di collaborare con la giustizia."}
{"id": "1483266", "revid": "287204", "url": "https://it.wikipedia.org/wiki?curid=1483266", "title": "Coppa Sudamericana 2007", "text": "La Coppa Sudamericana 2007 venne vinta dall'Arsenal F\u00fatbol Club nella doppia finale contro l'Am\u00e9rica.\nRisultati.\nFase preliminare.\n!colspan=\"5\"|Preliminari Argentina I\n!colspan=\"5\"|Preliminari Argentina IV\n!colspan=\"5\"|Preliminari Brasile I\n!colspan=\"5\"|Preliminari Brasile II\n!colspan=\"5\"|Preliminari Brasile III\n!colspan=\"5\"|Preliminari Brasile IV\n!colspan=\"5\"|Preliminari Cile/Bolivia\n!colspan=\"5\"|Preliminari Venezuela/Ecuador\n!colspan=\"5\"|Preliminari Colombia/Per\u00fa\n!colspan=\"5\"|Preliminari Paraguay/Uruguay"}
{"id": "1483268", "revid": "287204", "url": "https://it.wikipedia.org/wiki?curid=1483268", "title": "Club de Futbol Pachuca", "text": ""}
{"id": "1483269", "revid": "28592", "url": "https://it.wikipedia.org/wiki?curid=1483269", "title": "Centri abitati", "text": ""}
{"id": "1483271", "revid": "1305772", "url": "https://it.wikipedia.org/wiki?curid=1483271", "title": "Wildcats", "text": "Wildcats (in inglese \"gatti selvatici\") pu\u00f2 riferirsi a:"}
{"id": "1483275", "revid": "108380244", "url": "https://it.wikipedia.org/wiki?curid=1483275", "title": "Douglas Hurd", "text": "Esponente del Partito Conservatore, ha ricoperto importanti incarichi di governo durante gli anni ottanta ed i primi anni novanta. Dal 1997 \u00e8 membro della Camera dei Lords.\nBiografia.\nCarriera politica.\nNato in una famiglia impegnata in politica da due generazioni (sia il padre che il nonno erano stati membri della Camera dei Comuni), Hurd frequent\u00f2 Eton e si laure\u00f2 in Storia a Cambridge. Nel 1952 entr\u00f2 in diplomazia ed ebbe modo di lavorare a Pechino, New York presso la sede dell'ONU, e a Roma. Nel 1966 abbandon\u00f2 il servizio diplomatico e si iscrisse al partito conservatore.\nTra il 1970 ed il 1974 fu segretario politico del Primo Ministro Edward Heath. Nel 1974 venne eletto alla Camera dei Comuni.\nAl governo (1979-1995).\nLa vittoria dei conservatori alle elezioni del 1979 portarono al governo Margaret Thatcher. Hurd entr\u00f2 nell'esecutivo come sottosegretario (\"junior minister\") prima agli Interni e successivamente agli Affari Esteri. Nel settembre 1984 venne chiamato a sostituire Jim Prior come Ministro per l'Irlanda del Nord, incarico che lasci\u00f2 meno di anno dopo per diventare Ministro degli Interni. Nei quattro anni di carica (1985-1989), si distinse per le misure mirate all'inasprimento delle pene ed ai tentativi di miglioramento dei processi di riabilitazione e re-inserimento dei detenuti nella societ\u00e0.\nNell'Ottobre 1989 prese il posto di John Major in qualit\u00e0 di Ministro degli Esteri. Il principale obbiettivo della sua nuova azione politica fu l'abbandono dell'eccessivo antieuropeismo della signora Thatcher per avvicinare il Regno Unito al processo di unificazione monetaria.\nLe dimissioni di Margaret Thatcher alla fine del novembre del 1990 aprirono, all'interno del partito conservatore, le condizioni per l'elezione di un nuovo leader. Ai principali contendenti per la successione, John Major e Michael Heseltine, si aggiunse Hurd. Ben presto, dopo la vittoria di Major, Hurd sanc\u00ec la propria fedelt\u00e0 al nuovo leader del partito e conserv\u00f2 nel nuovo governo il ruolo di Ministro degli Esteri.\nNonostante il contributo dato al processo di creazione dell'Unione Europea, Hurd fu aspramente criticato per le decisioni prese in merito alla guerra in Bosnia. Fu sostenitore di una politica di non-intervento a favore della Bosnia contro la Serbia, contrariamente a quanto chiesto da Germania, Francia e, in seguito, anche dagli USA.\nAll'azione militare prefer\u00ec l'intervento umanitario dell'ONU.\nSi \u00e8 speculato molto sugli interessi del Foreign Office nei Balcani e le influenze che hanno condizionato le scelte di Hurd.\nLa politica di compromesso verso la Serbia attir\u00f2 su Hurd numerose critiche: il presidente francese Chirac accus\u00f2 il ministro degli esteri inglese di essere un nuovo Neville Chamberlain. Le polemiche portarono Hurd alle dimissioni ai primi di luglio del 1995.\nNel 1997 divenne Barone ed entr\u00f2 nella Camera dei Lords.\nAltre attivit\u00e0.\nHurd \u00e8 anche romanziere: ha scritto infatti diversi thriller a sfondo politico e fantapolitico.\nNell'Ottobre del 1995 \u00e8 entrato nel consiglio di amministrazione della Natwest. Nel 1999 ha presieduto una Commissione per la revisione e la riforma delle funzioni dell'arcivescovo di Canterbury."}
{"id": "1483276", "revid": "28592", "url": "https://it.wikipedia.org/wiki?curid=1483276", "title": "Il'men'", "text": ""}
{"id": "1483277", "revid": "110157", "url": "https://it.wikipedia.org/wiki?curid=1483277", "title": "Campionato argentino di calcio 1891", "text": "Il campionato di calcio argentino 1891 fu il primo campionato di calcio che venne disputato in Argentina, dal 12 aprile al 6 settembre, nonch\u00e9 la prima competizione calcistica ufficiale ad essere giocata fuori dal Regno Unito. Venne organizzato dalla Association Argentine Football League nel marzo 1891; vide la partecipazione di cinque squadre. Una sesta squadra, Hurlingham AC, si era iscritta ma si ritir\u00f2 prima dell'inizio. Il campionat\u00f2 termin\u00f2 con l'Old Caledonians e il Saint Andrew's prime a pari merito, casistica che non era stata prevista prima. Cos\u00ec l'AAFL dichiar\u00f2 entrambe vincitrici.\nIl Buenos Aires and Rosario Railways era una squadra composta da dipendenti britannici della ditta Buenos Aires and Rosario Railway (conosciuta anche come Ferrocarril Buenos Aires y Rosario) che stava costruendo la linea ferroviaria da Buenos Aires a Rosario.\nEntrambe le squadre vincitrici erano composte di scozzesi che lavoravano per ditte che all'epoca stavano posando acquedotti e linee fognarie a Buenos Aires.\nClassifica finale.\nSpareggio.\nL'AAFL aveva preparato le medaglie per una sola squadra e non aveva i soldi necessari per farne fare delle altre, cos\u00ec decise di fare disputare uno spareggio tra le due vincitrici per determinare la squadra alla quale sarebbero state consegnate, come previsto. Il Saint Andrew's vinse per 3-1 grazie ad una tripletta di Charles Moffat."}
{"id": "1483279", "revid": "21880", "url": "https://it.wikipedia.org/wiki?curid=1483279", "title": "Gerbera jamesonii", "text": "Gerbera jamesonii \u00e8 una pianta della famiglia delle Asteraceae, originaria del Sudafrica settentrionale e dello Swaziland. \u00c8 nota anche come margherita del Transvaal, dal nome della antica regione del Sudafrica in cui era molto diffusa, o come margherita di Barberton, dal nome della omonima citt\u00e0 sudafricana.\nDescrizione.\n\u00c8 una pianta erbacea perenne con fusto alto 30\u201340\u00a0cm.Ha foglie profondamente lobate ricoperte da una fitta peluria.L'infiorescenza \u00e8 un capolino con fiori periferici di colore crema, rosso, arancione o rosa, e fiori centrali color panna.\nDistribuzione e habitat.\n\"G. jamesonii\" \u00e8 una specie endemica della regione del Transvaal (Sudafrica), che predilige suoli sabbiosi ben drenati.\nUna immagine stilizzata del fiore di questa specie compare nella bandiera e nello stemma della provincia di Mpumalanga, area geografica in cui la specie \u00e8 molto diffusa.\nTassonomia.\nIl genere \"Gerbera\", un gruppo di piante angiosperme dicotiledoni, appartiene alla trib\u00f9 Mutisieae, raggruppamento che la classificazione tradizionale collocava all'interno della sottofamiglia Cichorioideae e che la moderna classificazione filogenetica ha ricollocato, ridisegnandone i confini, all'interno della sottofamiglia Mutisioideae.\nColtivazione.\nQuesta specie \u00e8 coltivata nei giardini di tutto il mondo. \u00c8 una delle piante ornamentali pi\u00f9 diffuse nel mondo, sia come fiore reciso che come pianta in vaso, ed \u00e8 quindi di notevole importanza economica.\nDa un incrocio tra \"G. jamesonii\" e \"G. viridifolia\" originano la gran parte dell variet\u00e0 di \"Gerbera\" attualmente in commercio."}
{"id": "1483282", "revid": "767487", "url": "https://it.wikipedia.org/wiki?curid=1483282", "title": "Simone Balli", "text": "Nato e cresciuto a Firenze, si stabil\u00ec nel 1600 a Genova, dove esegu\u00ec la maggior parte delle sue opere.\nLavor\u00f2 con Aurelio Lomi per il Palazzo Spinola a Cornigliano (Genova). \nA Genova dipinse anche all'interno della Basilica di Santa Maria delle Vigne, nella Chiesa di Nostra Signora del Carmine e Sant'Agnese, e nell'Oratorio di San Bartolomeo."}
{"id": "1483285", "revid": "28592", "url": "https://it.wikipedia.org/wiki?curid=1483285", "title": "Kuokkola", "text": ""}
{"id": "1483287", "revid": "287204", "url": "https://it.wikipedia.org/wiki?curid=1483287", "title": "Campionato argentino di calcio 1893", "text": "Il Campionato di calcio argentino 1893 fu il primo campionato argentino riconosciuto come ufficiale dalla Federazione calcistica dell'Argentina. Si disput\u00f2 dal 23 aprile al 30 luglio e vide la vittoria del Lomas Athletic Club.\nLa formula del torneo \u2013 fondato da Alexander Watson Hutton \u2013 prevedeva originalmente un girone all'italiana con 3 turni di incontri. Il Buenos Aires English High School non gioc\u00f2 l'ultima partita del secondo turno e si ritir\u00f2. Lo stesso fece il Buenos Aires &amp; Rosario Railways alla fine del secondo turno.\nLa partita Flores-Lomas (0-1) venne annullata dalla Federazione perch\u00e9 apparteneva al terzo turno, che non venne disputato in quanto il Lomas era gi\u00e0 matematicamente campione considerando le due defezioni.\nNella squadra campione c'erano diversi studenti dell'accademia di Lomas."}
{"id": "1483288", "revid": "765341", "url": "https://it.wikipedia.org/wiki?curid=1483288", "title": "Repino", "text": "Repino, , \u00e8 una localit\u00e0 della Russia, a nord di San Pietroburgo, nella giurisdizione della stessa citt\u00e0. \nLa cittadina, che prima veniva nominata con il suo nome finlandese di \"Kuokkala\", \u00e8 stata cos\u00ec ribattezzata nel 1948 in onore del pittore Il'ja Efimovi\u010d Repin che qui risiedeva. La dacia dell'artista, \"I Penati\", \u00e8 stata trasformata in un museo."}
{"id": "1483290", "revid": "5456", "url": "https://it.wikipedia.org/wiki?curid=1483290", "title": "Raleigh Rebels", "text": ""}
{"id": "1483292", "revid": "1452073", "url": "https://it.wikipedia.org/wiki?curid=1483292", "title": "DK King of Swing", "text": " \u00e8 un videogioco del 2005 della serie di \"Donkey Kong\", sviluppato da Paon e pubblicato da Nintendo per la piattaforma Game Boy Advance. \u00c8 disponibile in quattro lingue: francese, inglese, tedesco e italiano.\nModalit\u00e0 di gioco.\nIl gameplay si basa principalmente sull'uso dei tasti dorsali L e R, che controllano rispettivamente la mano sinistra e la mano destra del personaggio scelto dal giocatore. Tenendo premuto il pulsante, il pugno del personaggio si chiuder\u00e0 afferrando qualsiasi cosa rientri nel suo raggio d'azione. Pioli e tavolette sono posizionati in tutto l'ambiente affinch\u00e9 i personaggi possano afferrarli e arrampicarsi per attraversare l'ambiente circostante; a seconda della mano, afferrare un piolo far\u00e0 ruotare il personaggio in senso orario o antiorario, e il giocatore dovr\u00e0 usare il lo slancio rotante per spingerlo in aria.\nSia i pulsanti che la croce direzionale possono essere utilizzati per influenzare il movimento orizzontale del personaggio mentre \u00e8 in volo o a terra. Premere entrambi i pulsanti contemporaneamente far\u00e0 saltare il personaggio, mentre tenerli premuti far\u00e0 accumulare energia che potr\u00e0 essere usata per attaccare i nemici o attraversare le distanze maggiori. Il personaggio pu\u00f2 anche eseguire altri compiti in combinazione con il loro slancio rotante, come girare le manovelle, tirare le leve e lanciare sassi contro nemici lontani.\nModalit\u00e0 \"Avventura\".\nSull'Isola Kong, nel giorno precedente all'inaugurazione delle \"Forestiadi\" (una serie di tornei che si svolgono su dei muri di arrampicata e il cui vincitore sar\u00e0 chiamato \"Eroe della Giungla\"), King K. Rool ruba il barile che contiene le 24 medaglie e si autoproclama \"Eroe della Giungla\". Ci\u00f2 spinge Donkey Kong, su sollecitazione del nonno Cranky Kong, a inseguirlo per recuperare il maltolto.\nIl giocatore quindi controlla Donkey Kong mentre viaggia attraverso cinque aree, ciascuna composta da quattro livelli e una battaglia finale contro un boss. Sparse in ogni livello ci sono le banane (cumulabili al massimo in 300), che possono essere spese per recuperare la barra della salute, composta da tre cuori (10 banane per un cuore), o ottenere l'invincibilit\u00e0 temporanea (20 banane per una \"Banasprint\"). Inoltre, in ogni livello \u00e8 nascosto un Cristallo di Cocco, per un totale di 20 Cristalli di Cocco utilizzabili per sbloccare contenuti bonus.\nCompletare il gioco ottenendo tutte le medaglie sbloccher\u00e0 la \"Modalit\u00e0 Diddy\" (una versione pi\u00f9 difficile in cui il giocatore controlla Diddy Kong, non ci sono banane n\u00e9 Cristalli di Cocco) e la modalit\u00e0 \"Forestiadi\".\nModalit\u00e0 \"Forestiadi\".\nIl giocatore pu\u00f2 partecipare a eventi competitivi a quattro giocatori contro avversari controllati dal computer, o fino a tre altri giocatori tramite l'uso di un cavo Game Link. Esistono cinque tipi di eventi: due basati sulla corsa, due basati sulla battaglia e uno basato sulla conquista del territorio su un tabellone. I giocatori ricevono medaglie di bronzo, argento o oro per aver sconfitto avversari CPU in eventi per giocatore singolo, con eventi aggiuntivi sbloccati man mano che il giocatore guadagna medaglie nella modalit\u00e0 \"Avventura\".\nI personaggi giocabili nell'impostazione predefinita sono Donkey Kong, Diddy Kong, Dixie Kong e Funky Kong, mentre ottenere oggetti da collezione nella modalit\u00e0 \"Avventura\" e le medaglie d'oro alle \"Forestiadi\" consente di sbloccare Wrinkly Kong, Kritter e King K. Rool, oltre a Bubbles da \"Clu Clu Land\".\nAccoglienza.\nIl gioco ha ottenuto recensioni perlopi\u00f9 contrastanti.\nSequel.\nUn seguito intitolato \"\" \u00e8 stato distribuito nel 2007 per Nintendo DS. Ha ricevuto recensioni favorevoli ed \u00e8 stato generalmente considerato migliore rispetto al predecessore.\nRipubblicazione.\n\"DK: King of Swing\" \u00e8 stato ripubblicato sul Nintendo eShop per la Virtual Console della Wii U, in Giappone e Nord America nel novembre 2014, mentre in Europa e in Australia nel gennaio 2015. Il gioco pu\u00f2 essere controllato con il Wii U GamePad, il Wii U Pro Controller, il Wii Remote e il Wii Classic Controller Pro."}
{"id": "1483293", "revid": "287204", "url": "https://it.wikipedia.org/wiki?curid=1483293", "title": "Copa Campeonato 1894", "text": "La Copa Campeonato 1894, organizzata dall'Argentine Association Football League, fu la prima edizione di questa competizione. Il titolo fu vinto dal Lomas Athletic Club.\nIl Buenos Aires and Rosario Railways AC inizi\u00f2 il torneo, ma dopo tre partite si ritir\u00f2 per una disputa. Le tre partite furono annullate.\nIl Retiro Athletic Club era composto di operai ed impiegati della ditta che all'epoca stava costruendo Puerto Madero, il porto di Buenos Aires."}
{"id": "1483294", "revid": "1543377", "url": "https://it.wikipedia.org/wiki?curid=1483294", "title": "Richmond Bandits", "text": "I Richmond Bandits erano una squadra USA di indoor football.\nFurono un membro fondatore dell'American Indoor Football League. Nel 2005 i Bandits batterono gli Erie Freeze e vinsero il primo American Bowl della storia dell'AIFL, finendo l'anno ad un record di 11-1. Nell'anno inaugurale il capo-allenatore Rik Richards, il coordinatore offensivo Brent Williams e l'allenatore di linea Steve Criswell allestirono la squadra nettamente pi\u00f9 forte della lega. I Bandits giocavano le loro partite casalinghe al Richmond Coliseum. Affiliate alla squadra sono le Bandivas, la squadra di danza, e la mascotte Billy the Bandit.\nNonostante avessero terminato il secondo anno con 12-2 (secondi nella Southern Conference), non riuscirono ad accordarsi con la lega e le sue regole. Il proprietario stabil\u00ec allora che i Bandits non avrebbero pi\u00f9 fatto parte dell'American Indoor Football League . Non sono per\u00f2 pi\u00f9 riusciti ad aderire a nessun'altra lega indoor.\nNel loro ultimo anno in AIFL, WR Redd Thompson fu nominato Southern Conference Offensive MVP 2006."}
{"id": "1483296", "revid": "5456", "url": "https://it.wikipedia.org/wiki?curid=1483296", "title": "American Indoor Football League", "text": ""}
{"id": "1483298", "revid": "762947", "url": "https://it.wikipedia.org/wiki?curid=1483298", "title": "Pierre de J\u00e9lyotte", "text": "Biografia.\nFormato a Tolosa, debutt\u00f2 al Concert Spirituel di Parigi nel 1733 e l'anno stesso pass\u00f2 all'\"Op\u00e9ra\". Rameau scrisse per lui le principali parti da haute-contre nelle sue opere, a partire dal 1739, anno in cui J\u00e9lyotte divenne primo tenore della compagnia. Nella cappella di Corte tenne il ruolo di primo violino, e fu primo violoncello presso il \"Th\u00e9atre des Petits Appartements\" di Madame de Pompadour, della quale fu anche insegnante di canto. And\u00f2 in pensione dall\"Acad\u00e9mie Royale de Musique\" nel 1755, ma rimase attivo a corte per oltre un decennio, fino a novembre del 1765, quando ottenne finalmente l'autorizzazione a ritirarsi nel suo paese natale all'ombra dei Pirenei. Il 17 marzo 1901, i suoi concittadini di Pau inaugurarono una statua in suo onore, collocata nel parco Beaumont. La statua in bronzo, che aveva sostituito l'originale in pietra, fu per\u00f2 poi fusa durante il Regime di Vichy e non \u00e8 stata pi\u00f9 ricostruita, anche per l'assenza di un calco in gesso dell'originale.\nA lui \u00e8 intitolato un collegio a Lasseube e una sala spettacoli/teatro (l\"espace culturel Pierre J\u00e9liote\") a Oloron-Sainte-Marie."}
{"id": "1483303", "revid": "6923", "url": "https://it.wikipedia.org/wiki?curid=1483303", "title": "Repubblica (Slovacchia)", "text": "REPUBBLICA (in slovacco: \"REPUBLIKA\"), noto tra il 2002 e il 2018 come Movimento per la Democrazia (in slovacco: \"Hnutie za demokraciu\" - HZD), e tra il 2018 e il 2021 come Voce del Popolo (\"HLAS \u013dUDU\"), \u00e8 un partito politico slovacco di estrema destra, fondato nel 2002 dopo una scissione dal Movimento per una Slovacchia Democratica.\nAttuale leader \u00e8 dal marzo 2021 l'eurodeputato Milan Uhr\u00edk, ex membro del partito di estrema destra Partito Popolare Slovacchia Nostra. Storicamente un partito centrista, si \u00e8 spostato sempre pi\u00f9 a destra.\nHa fatto parte dell'Alleanza per l'Europa delle Nazioni dal 2002 al 2009.\n\u00c8 stato inizialmente guidato da Ivan Ga\u0161parovi\u010d, divenuto nel 2004 Presidente della Repubblica."}
{"id": "1483304", "revid": "115623861", "url": "https://it.wikipedia.org/wiki?curid=1483304", "title": "Gen\u00b9\u00b3", "text": "Gen\u00b9\u00b3 \u00e8 un gruppo di supereroi dei fumetti pubblicato dalla DC Comics sotto l'etichetta Wildstorm.\nNato nel 1994 su \"Deathmate Black\" della Image Comics \u00e8 poi passato sotto l'etichetta Wildstorm (sempre per la Image), acquistata dalla DC Comics nel 1998; \u00e8 stato pubblicato in Italia dalla Star Comics quando apparteneva alla Image ed in seguito dalla Magic Press, che detiene i diritti per la pubblicazione della Wildstorm in Italia. Le pubblicazioni in Italia sono tuttavia terminate sulle pagine di WildStorm n\u00ba11 nel maggio 2001 col numero 44 della serie.\nTrama.\nAnni fa, il Governo degli Stati Uniti speriment\u00f2 un particolare siero (il \"Fattore Gen\") su alcuni uomini dell'esercito al fine di creare dei super-soldati. Il gruppo, noto come Team 7 acquis\u00ec sorprendenti capacit\u00e0 extrasensoriali o capacit\u00e0 fisiche al di l\u00e0 dei limiti umani. Ben presto tuttavia le Operazioni Internazionali (la sezione governativa addetta alla sperimentazione del siero) persero il controllo sul Team 7 (anche detti gen-attivi). Essi infatti non volendo pi\u00f9 sottostare al governo e ai suoi intrighi come pedine prive di volont\u00e0 cambiarono identit\u00e0 e fecero perdere le loro tracce.\nTuttavia essi erano ignari che i superpoteri in loro possesso fossero insiti nel loro DNA e, dunque trasmessi geneticamente alla prole. I loro figli, alcuni giovani appartenenti alla tredicesima generazione americana (da cui il titolo dell'opera), una volta scoperti i loro poteri, decisero di sfuggire nuovamente alle \"premure\" del Governo (intenzionato ad usarli per scopi bellici) e, guidati dall'ex direttore del team 7 John Lynch divengono un gruppo autonomo di supereroi.\nPersonaggi.\nGen\u00b9\u00b3.\nIl gruppo dei Gen\u00b9\u00b3 \u00e8 formato da ragazzi adolescenti degli anni novanta, scanzonati ed esuberanti, che devono far fronte oltre che ai problemi della loro et\u00e0 anche alla difficile convivenza con le loro abilit\u00e0, che mettono sulle loro spalle il peso di tutto il mondo. I membri principali sono:\nGen14.\nA seguito di Worldstorm i membri di Gen\u00b9\u00b3 per assistere i lavori di ricostruzione del pianeta e continuare a difenderlo si sono serviti dell'aiuto di una squadra di supporto di individui Gen-attivi denominata Gen14. I membri principali sono:"}
{"id": "1483305", "revid": "15756", "url": "https://it.wikipedia.org/wiki?curid=1483305", "title": "Servizio ferroviario metropolitano di Torino", "text": "Il servizio ferroviario metropolitano di Torino (SFM) \u00e8 il servizio ferroviario suburbano dell'area metropolitana torinese, coordinato dall'Agenzia Mobilit\u00e0 Metropolitana Torino e finanziato dalla Regione Piemonte.\nIl servizio \u00e8 composto da 8 linee gestite da Trenitalia e dal Gruppo Torinese Trasporti, per un'estensione di circa 500\u00a0km, 365 collegamenti giornalieri e 93 stazioni collegate. Il SFM offre un collegamento fra le diverse zone del Torinese e delle contigue province di Cuneo e Asti, permettendo coincidenze cadenzate tra i treni del servizio ferroviario regionale del Piemonte, i treni a lunga percorrenza ed AV, la rete tranviaria di Torino e autobus urbani, con autobus extraurbani e la metropolitana di Torino.\nIl passante ferroviario di Torino \u00e8 una galleria lunga 8 km, che corre a una profondit\u00e0 massima di 18 metri, collegando da nord a sud la Stazione Lingotto alla Stazione Stura in 15 minuti. Gli orari sono tutti cadenzati e simmetrici.\nStoria.\nInfrastrutture.\nL'intervento maggiore resosi necessario per SFM \u00e8 la costruzione del passante ferroviario, che ha sostituito la linea storica sullo stesso percorso in superficie, ed \u00e8 stato attivato nel dicembre 2012. Si prevede il riallaccio tra la linea SFM A e il passante ferroviario, essendo stato troncato alla Stazione di Torino Dora dall'abbassamento del piano della rotaia della ferrovia TO-MI di 14 m. Oltre a questa infrastruttura saranno costruite due nuove stazioni lungo il nuovo tracciato di collegamento sotto corso Grosseto e le attuali stazioni saranno riqualificate.\nSi prevede un intervento tecnologico nel passante per permettere un distanziamento di 4 minuti tra i treni..\nBiglietti.\nI biglietti per SFM sono integrati con il servizio urbano del GTT, ovvero \u00e8 possibile utilizzare qualsiasi mezzo pubblico (bus, tram, metro e ferrovie) all'interno della area urbana di Torino per tutta la validit\u00e0 del biglietto.\nSono disponibili 2 tipologie di biglietto acquistabili in tutte le rivendite autorizzate GTT, edicole e tabacchi:\nLe linee.\nNel 2020, la rete si compone di 7 linee:\nLinea 1.\nLa linea SFM1 del servizio ferroviario metropolitano di Torino collega la stazione di Pont Canavese con la stazione di Chieri utilizzando il passante ferroviario di Torino, la ferrovia Canavesana e la ferrovia Trofarello-Chieri. I 38 treni giornalieri sono cadenzati con frequenza semioraria nelle ore di punta e oraria nelle altre fasce di servizio. Nei giorni festivi, la frequenza \u00e8 bioraria. \u00c8 gestita da Trenitalia.\nI principali nodi di scambio sono le stazioni di Torino Lingotto e Torino Porta Susa, che permettono entrambi i collegamenti con le l'altre linee del servizio ferroviario metropolitano e della Regione Piemonte, treni nazionali e internazionali, oltre a linee della rete urbana di bus e tram.\nLa linea risulta elettrificata fino alla stazione di Rivarolo Canavese, obbligando cos\u00ec i passeggeri al trasbordo su un altro convoglio (a trazione diesel) per raggiungere la stazione di Pont Canavese.\nA dicembre 2017 \u00e8 stato annunciato dalla Regione Piemonte il finanziamento per i lavori di elettrificazione della tratta rimanente per consentire il collegamento diretto tra Pont e Torino. Per consentire tale operazione, la propriet\u00e0 dell'infrastruttura passer\u00e0 da GTT a RFI, che realizzer\u00e0 i lavori. Il cantiere per l'elettrificazione sarebbe dovuto partire nei primi mesi del 2018 e durare circa un anno.\nLinea 2.\nLa linea SFM2 del servizio ferroviario metropolitano di Torino collega la stazione di Chivasso con quella di Pinerolo, utilizzando il passante ferroviario di Torino, la ferrovia Torino-Pinerolo e la ferrovia Torino-Milano.\nI treni, complessivamente 44 ogni giorno, sono cadenzati con frequenza semioraria nelle ore di punta e oraria nelle altre fasce di servizio. Nei giorni festivi, la frequenza \u00e8 bioraria. \u00c8 gestita da Trenitalia.\nI principali nodi di scambio sono le stazioni di Torino Lingotto e Torino Porta Susa, che permettono entrambe collegamenti con le l'altre linee del servizio ferroviario metropolitano e della Regione Piemonte, treni nazionali e internazionali, oltre a linee della rete urbana di bus e tram.\nLinea 3.\nLa linea SFM3 del servizio ferroviario metropolitano di Torino collega la Stazione di Porta Nuova con le stazioni di Susa, Bardonecchia. I treni, complessivamente 72 ogni giorno, sono cadenzati con frequenza oraria per ognuna delle due diramazioni; la frequenza complessiva combinata \u00e8 di 30 minuti. \u00c8 gestita da Trenitalia.\nIl principale nodo di scambio \u00e8 la stazione di Porta Nuova, che permette collegamenti con treni nazionali e regionali, oltre a linee della rete urbana di bus e tram.\nLinea 4.\nLa linea SFM4 del servizio ferroviario metropolitano di Torino collega la stazione di Torino Stura con quella di Alba utilizzando il passante ferroviario di Torino, la ferrovia Carmagnola-Bra e la ferrovia Cavallermaggiore-Alessandria.\nI treni, in totale 31 al giorno, sono sempre cadenzati con frequenza oraria e bioraria nei giorni festivi.\n\u00c8 gestita da Trenitalia e i principali nodi di scambio sono Torino Lingotto e Torino Porta Susa.\nNell'autunno 2016 sono stati effettuati i lavori di elettrificazione tra la stazione di Bra e la stazione di Alba, al termine dei quali \u00e8 stato reso possibile il collegamento diretto tra Alba e Torino.\nSono inoltre disponibili, nei giorni feriali escluso il sabato, due coppie di treni da e verso la stazione di Torino Porta Nuova, collegando cos\u00ec la citt\u00e0 di Alba al centro storico torinese.\nLinea 6.\nLa linea SFM6 del servizio ferroviario metropolitano di Torino collega Torino Stura con la stazione di Asti utilizzando il passante ferroviario di Torino e la ferrovia Torino-Genova. I treni, complessivamente 32 al giorno, sono sempre cadenzati con frequenza oraria nei giorni feriali e bioraria nei festivi. \u00c8 gestita da Trenitalia e i principali nodi di scambio sono la Stazione di Torino Lingotto e quella di Torino Porta Susa.\nLinea 7.\nLa linea SFM7 del servizio ferroviario metropolitano di Torino collega Torino Stura con la stazione di Fossano utilizzando il passante ferroviario di Torino e la ferrovia Torino-Fossano-Savona. I treni, in totale 34 al giorno, sono sempre cadenzati con frequenza oraria e bioraria nei giorni festivi. \u00c8 gestita da Trenitalia e i principali nodi di scambio sono la stazione di Torino Lingotto e quella di Torino Porta Susa.\nLinea A.\nLa linea A del servizio ferroviario metropolitano di Torino, gestita dal GTT, collegava la stazione di Torino Dora alla stazione di Germagnano utilizzando per intero la ferrovia Torino-Ceres e collegando quindi Torino all'aeroporto di Torino-Caselle.\nDal 25 agosto 2020 sono state dismesse le stazioni di Torino Dora GTT e Madonna di Campagna fermando la linea a Venaria per consentire l'ultimazione dei lavori per il riallacciamento della Torino Ceres al passante ferroviario di Torino.\nIl servizio \u00e8 cadenzato con una frequenza di trenta minuti fra Venaria e la stazione di Germagnano. Nella tratta Germagnano - Ceres, il servizio ferroviario non \u00e8 effettuato e viene sostituito da bus.\nLinea B.\nLa linea SFMB del servizio ferroviario metropolitano di Torino \u00e8 stata la pi\u00f9 corta di tutto il servizio e collegava la stazione di Cavallermaggiore con quella di Bra utilizzando la ferrovia Alessandria-Cavallermaggiore. I treni, in totale 31 al giorno, erano cadenzati con frequenza oraria. Era gestita da Trenitalia.\nPer consentire l'avanzamento dei lavori di elettrificazione della tratta Alba-Bra, la linea SFMB \u00e8 stata sostituita con bus dall'11 aprile al 25 settembre 2016. Prima di tali lavori la linea B proseguiva fino ad Alba e, terminati i lavori di elettrificazione tra Alba e Bra, \u00e8 stata prolungata la linea 4 fino ad Alba mentre la linea B ridotta a collegamento tra Bra e Cavallermaggiore.\nDopo uno studio per un prolungamento della linea fino alla stazione di Saluzzo, con fermata intermedia alla stazione di Savigliano, in seguito alla riattivazione della ferrovia Savigliano-Saluzzo nel 2019, \nProgetti futuri.\nLinea 2 (prolungamento).\nPer l\u2019inizio del 2020 era prevista la riapertura della linea Pinerolo-Torre Pellice che sarebbe andata a completare la Sfm2 Pinerolo-Chivasso. Sulla Sfm2 si sarebbero dovuti alternare treni standard e diretti: questi ultimi avrebbero dovuto fermare solo a Pinerolo, None, Torino, Settimo e Chivasso.\nLinee 3, 4, 6 e 7 (prolungamento).\nAl termine della costruzione del tunnel sotto Corso Grosseto il capoluogo verr\u00e0 collegato direttamente all'Aeroporto di Caselle, ora collegato solo tramite la linea SFM A (l'unica scollegata dalla rete). Sulla Torino-Ceres verranno dunque instradate le linee SFM 3 e SFM 6 (solo fino all'aeroporto), la linea SFM 4 fino a Germagnano e la linea SFM 7 fino a Ceres, sopprimendo l'SFM A.\nLinea 5.\nLa linea SFM5 del servizio ferroviario metropolitano di Torino collegher\u00e0 Torino Stura a Orbassano utilizzando il passante ferroviario di Torino e la ferrovia del Frejus. I treni saranno cadenzati con frequenza oraria o semioraria a seconda degli orari di calma o di punta. Il 12 febbraio 2014 \u00e8 stato firmato l'accordo di programma tra la Regione Piemonte, RFI e TRM per l'avvio dei lavori, con l'apertura della linea al pubblico prevista per il 2024.\nLinea 8.\nIl 24 maggio 2019 \u00e8 stato annunciato che verr\u00e0 inserita una nuova linea che collegher\u00e0 Settimo Torinese con Torino Lingotto, per poi essere prolungata, in futuro (2022), fino a Chivasso.\nImmagine grafica.\nLa sigla SFM, le mappe di insieme e di linea sono presenti a bordo treno e nei quadri orari di stazione.\nOgni linea del servizio \u00e8 riconoscibile da un proprio logo, riprodotto su tutti i mezzi delle linee e sugli orari ufficiali delle stesse:"}
{"id": "1483306", "revid": "38120", "url": "https://it.wikipedia.org/wiki?curid=1483306", "title": "Gen \u00b9\u00b3", "text": ""}
{"id": "1483307", "revid": "287204", "url": "https://it.wikipedia.org/wiki?curid=1483307", "title": "Gen13", "text": ""}
{"id": "1483308", "revid": "38120", "url": "https://it.wikipedia.org/wiki?curid=1483308", "title": "Gen 13", "text": ""}
{"id": "1483309", "revid": "729019", "url": "https://it.wikipedia.org/wiki?curid=1483309", "title": "Caparo T1", "text": "La Caparo T1 \u00e8 una supercar inglese, realizzata nell'anno 2007 dalla \"Caparo Vehicles Technologies\", una divisione del gruppo Caparo ed \u00e8 volutamente ispirata in diverse soluzioni tecniche alle vetture di Formula 1.\nContesto.\nIl progetto originale era della \"Freestream, prima di venire incorporata dalla Caparo Group, si chiamava Freestream T1\"' e doveva pesare 465\u00a0kg per 480 CV di potenza.\nPresentata in veste definitiva al Top Marques di Monaco nel 2007 e debuttata al \"Goodwood Festival of Speed\" la Caparo T1 \u00e8 una vettura a due posti (il passeggero non \u00e8 a lato ma dietro il pilota), spesso definita come \"una formula 1 con i fari\" per via delle soluzioni tecniche estreme che adotta.\nTecnica.\nTelaio.\nLa vettura dispone di un telaio monoscocca, realizzato in pannelli di alluminio a nido d'ape e rivestiti in fibra di carbonio; stesso materiale di cui \u00e8 realizzata anche la carrozzeria.\nLe sospensioni sono di tipo indipendente a doppi triangoli sovrapposti, con puntoni diagonali (pushrod) che azionano molle ed ammortizzatori regolabili e dispone di barre antirollio. L'impianto frenante \u00e8 composto da 4 dischi autoventilati del diametro di 355\u00a0mm con pinze freno a 6 pompanti sull'asse anteriore e a 4 pompanti al posteriore, adotta una trasmissione sequenziale a 6 rapporti con comandi al volante, la trazione \u00e8 posteriore. Nel complesso la vettura pesa appena 470\u00a0kg. La veste aerodinamica \u00e8 molto curata e ricercata, infatti il corpo vettura \u00e8 in grado di generare un carico aerodinamico di 875\u00a0kg ad una velocit\u00e0 di 240\u00a0km/h.\nMotore.\nLa T1 \u00e8 spinta da un motore V8 a 90\u00b0 da 3.499 cm\u00b3 realizzato in lega di alluminio, ha una distribuzione a 4 valvole per cilindro e doppio albero a camme per bancata, l'alimentazione \u00e8 atmosferica ed \u00e8 capace di sviluppare una potenza di 583 CV (429 kW) a 10.500 giri/min con una coppia massima di 420 Nm a 9.000 giri/min.\nPrestazioni.\nLa grande potenza a disposizione e soprattutto il peso molto contenuto, permettono a questa vettura di ottenere delle prestazioni velocistiche di prim'ordine: raggiunge i 100\u00a0km/h con partenza da fermo in soli 2,5 secondi, impiega solamente 5 secondi per andare da 0 a 160\u00a0km/h e la velocit\u00e0 massima \u00e8 di 322\u00a0km/h.\nDurante delle prove condotte dalla trasmissione inglese \"Fifth Gear\" l'auto \u00e8 stata oggetto di un principio di incendio che ha causato alcuni danni fisici al collaudatore alla guida, il pilota Jason Plato.\nIl progetto \u00e8 nato da alcuni ex ingegneri McLaren insieme a Gordon Murray e inizialmente prevedeva un motore V8 di 2,4 litri sovralimentato da 480 CV ma poi si \u00e8 scelto il motore attuale che \u00e8 stato appositamente creato per la T1 (non \u00e8 stato scelto un motore gi\u00e0 presente nel mercato) in collaborazione con Menard.\nPer i cerchi la Caparo si \u00e8 rivolta all'azienda italiana OZ, attiva nella costruzione di cerchi in lega e ruote per le monoposto di Formula 1."}
{"id": "1483311", "revid": "729019", "url": "https://it.wikipedia.org/wiki?curid=1483311", "title": "The Acolytes Protection Agency", "text": "L'Acolytes Protection Agency, noto anche con l'acronimo APA, \u00e8 stato un Tag team di wrestling attivo nella World Wrestling Federation/Entertainment tra il 1998 e il 2002 e, di nuovo, tra il 2003 e il 2004, formata da Bradshaw e Faarooq.\nCarriera.\nDebuttarono nell'ottobre 1998, sotto il nome \"Hell's Henchmen\" e con la guida di The Jackyl. Prima di iniziare a far coppia, i due venivano da una lunga striscia di sconfitte, ma nel momento in cui iniziarono a lottare insieme, diventarono una forza inarrestabile. Quando The Jackyl lasci\u00f2 la WWF, entrarono nella nuova stable di The Undertaker, i Ministry of Darkness. Adottarono anche il nome \"The Acolytes\". Ebbero diversi match contro altre coppie dell'epoca, come Kane e X-Pac, The Brood e The Hardy Boyz. Alla fine del 1999, i Ministry of Darkness si sciolsero. Nel 2000, cambiarono ancora nome in \"Acolytes Protection Agency\". Lottarono insieme fino al 2002, quando Bradshaw and\u00f2 a \"Raw\" e Faarooq a \"SmackDown!\".\nTornarono in coppia nel biennio 2003\u20132004, fino a quando non persero un match a stipulazione speciale contro Rikishi e Scotty 2 Hotty, in cui gli sconfitti sarebbero stati licenziati per volere di Paul Heyman. Gli APA persero, ma solo Faarooq venne licenziato. Dopo questo episodio, infatti, Bradshaw attacc\u00f2 il suo vecchio amico, divent\u00f2 John \"Bradshaw\" Layfield (JBL) e si ritrov\u00f2 catapultato nel main event, mentre per Faarooq appariva soltanto in qualche scena nel backstage e dopo poco tempo si ritir\u00f2.\nApparizioni sporadiche (2007\u2013presente).\nNel 2007 ci furono due riunioni: la prima fu il 13 agosto 2007, quando in un segmento del backstage, si incontrarono JBL, Michael Cole e Faarooq. La seconda fu una riunione nel ring, quando gli APA intervennero in favore di Hornswoggle durante la puntata di \"Raw\" del 3 dicembre 2007, aiutato il leprauchan a vincere il match contro Jonathan Coachman e Carlito. Un'altra riunione \u00e8 avvenuta nel millesimo episodio di \"Raw\", il 23 luglio 2012, quando Lita, in vista di uno scontro con Heath Slater, ha chiamato gli APA in qualit\u00e0 di guardie del corpo."}
{"id": "1483319", "revid": "78273", "url": "https://it.wikipedia.org/wiki?curid=1483319", "title": "Alien vs. Predator 2", "text": ""}
{"id": "1483324", "revid": "6923", "url": "https://it.wikipedia.org/wiki?curid=1483324", "title": "Stazione di Nichelino", "text": "La stazione di Nichelino \u00e8 una fermata ferroviaria posta sulla linea Torino-Pinerolo, a servizio dell'omonimo comune.\nStoria.\nLa fermata di Nichelino entr\u00f2 in servizio con l'attivazione della linea Torino-Pinerolo, il 5 luglio 1854.\nAll'inizio era gestita dal Genio Militare Ferrovieri ed era solamente costituita da un casello. Passata sotto la gestione delle Ferrovie di Stato, essa fu trasformata nell'attuale fermata ferroviaria, con la fermata dei convogli per effettuare il servizio passeggeri.\nStrutture e impianti.\nLa fermata \u00e8 dotata del solo binario di corsa della linea, servito da un'apposita banchina. Dall'altro lato di quest'ultima sono presenti i resti, ormai quasi completamente interrati, di un binario tronco, utilizzato fino a data imprecisata presumibilmente a servizio dello scalo merci.\nLa fermata \u00e8 dotata di quattro strutture. Il fabbricato viaggiatori \u00e8 quella pi\u00f9 grossa, sviluppata su due piani. Il piano terra \u00e8 occupato principalmente dall'ufficio movimento, che si estrude mediante una cabina in vetro e metallo presso la banchina. Il primo piano fu invece l'abitazione del casellante, in seguito sostituito dal capostazione; tale piano risulta disabitato e in stato di abbandono, anche per via di alcuni atti di vandalismo che ne hanno imbrattato muri ed infissi esterni. Le pareti che si rivolgono verso la banchina e l'ingresso fungono da appoggio per una grossa copertura metallica che funge da protezione per alcuni servizi ai viaggiatori quali due monitor LED per la segnalazione di arrivi e partenze, un'obliteratrice, una panchina per l'attesa e un pannello informativo per l'utenza, sul quale vengono apposti gli orari in versione cartacea. Presso l'ingresso, protetta da un'ulteriore tettoia, \u00e8 presente una biglietteria automatica.\nLa seconda struttura, posta a lato del FV, consiste in uno stabile sviluppato su un solo piano parte del quale \u00e8 occupato da una sala d'attesa. Sono presente poi altri due edifici di dimensioni minori dei quali uno addossato alla struttura ospitante la sala d'attesa e l'altro costituito da una cabina a forma di parallelepipedo usata per ospitare alcune apparecchiature per la gestione del traffico sulla linea.\nMovimento.\nLa fermata \u00e8 servita quotidianamente da 22 coppie di treni della linea SFM2 del servizio ferroviario metropolitano di Torino.\nServizi.\nLa stazione, che RFI classifica nella categoria \"Bronze\", dispone dei seguenti servizi:\nInterscambi.\nPresso la fermata sono attuati i seguenti interscambi:\nNelle vicinanze della stazione \u00e8 presente l'interscambio con le linee urbane di Torino numero 14, 35 e 35N."}
{"id": "1483327", "revid": "775372", "url": "https://it.wikipedia.org/wiki?curid=1483327", "title": "Andrea Borri", "text": "Biografia.\nDopo aver conseguito la maturit\u00e0 classica al liceo Romagnosi di Parma, si laure\u00f2 in giurisprudenza all'Universit\u00e0 degli Studi di Parma. Fu nominato notaio nel 1963.\nLa sua carriera politica cominci\u00f2 presto, con vari incarichi: consigliere comunale, e poi presidente del gruppo consiliare democristiano a Parma tra il 1963 e il 1976, deputato al parlamento dal 1976 al 1994, presidente della provincia di Parma dal giugno 1999 fino al 7 agosto 2003, data della sua scomparsa. Ha creato e coordinato il comitato promotore della candidatura di Parma a sede dell'Autorit\u00e0 Alimentare Europea (EFSA), riconoscimento che la citt\u00e0 ha poi ottenuto nel dicembre 2003.\nPresiedette l'Istituto Nazionale di Studi Verdiani e la Conferenza Sanitaria Territoriale di Parma e fu vicepresidente dell'Autocamionale della Cisa SpA e presidente dell'Associazione per lo Studio del Fenomeno Religioso (A.S.Fe.R), con sede a Firenze.\nFu, negli anni settanta, tra i promotori del circolo politico-culturale \"il Borgo\", d'area cattolico-democratica, tuttora attivo sulla scena parmense, e oggi presieduto da uno dei suoi pi\u00f9 stretti collaboratori, il professor Eugenio Caggiati.\nEsponente della corrente morotea e, dopo la tragica morte di Aldo Moro, pi\u00f9 in generale della sinistra democristiana, ebbe tra i suoi collaboratori Elvio Ubaldi, che da vicesindaco ebbe il suo sostegno nella prima amministrazione senza il PCI a Parma negli anni ottanta. Ubaldi sar\u00e0 poi sindaco col centro-destra, senza l'appoggio di Borri.\nFu amico personale di Beniamino Andreatta, Giovanni Goria e altri esponenti della sinistra della D. C. Meno legato fu il Borri a Ciriaco De Mita e alla sua corrente, anche per i rapporti piuttosto stretti che quest'ultima, e non Andrea Borri, teneva con l'ambiente della Parmalat dell'epoca: questo gli valse la mancata nomina nei governi dell'epoca, mentre, per i suoi rapporti corretti anche con l'opposizione, fu prescelto per ruoli di garanzia.\nCome presidente, dal 1987 al '92, della commissione bicamerale di vigilanza sul servizio radiotelevisivo, sostenne la funzione sociale e nazionale della RAI come servizio pubblico, e si oppose al sostanziale monopolio berlusconiano nel settore privato, in posizione polemica rispetto a Silvio Berlusconi e a Bettino Craxi; in dissenso rispetto alla posizione prevalente nel suo partito (ma in accordo con la sinistra democristiana), combatt\u00e9 la legge Mamm\u00ec.\nFu anche campione d'Italia di pallovale, presidente dell'Associazione Universitaria Parmense e del Festival Internazionale del Teatro.\nLa sua eredit\u00e0 politica e culturale \u00e8 oggi custodita dalla Fondazione Andrea Borri.\nLa fondazione ha l'obiettivo di promuovere ricerche e iniziative, in particolare sui temi che maggiormente costituirono oggetto dell'attivit\u00e0 pubblica e scientifica di Borri: la comunicazione e il diritto all'informazione; la democrazia e la sua attuazione, con particolare riferimento all'integrazione europea; la cooperazione internazionale; il fenomeno religioso.\nRiconoscimenti.\n2014 - \u201cAoristo d\u2019oro\u201d alla memoria conferito dal Liceo Ginnasio Romagnosi di Parma.\nAd Andrea Borri e al padre, Francesco, \u00e8 intitolato un piazzale nel centro di Parma.\nVita privata.\nAndrea Borri \u00e8 stato sposato con l'insegnante di francese Franca Finardi, deceduta di tumore nel 1997, dalla quale ha avuto quattro figli: Tommaso Francesco, linguista, coautore del \"Dizionario d'ortografia e di pronunzia\" della RAI, Bernardo, notaio, Natalia, pubblicitaria, per alcuni anni consigliera comunale a Parma per il Partito Democratico, e Maria, chimica alimentare."}
{"id": "1483328", "revid": "287204", "url": "https://it.wikipedia.org/wiki?curid=1483328", "title": "Arneiroz", "text": "Arneiroz \u00e8 un comune del Brasile nello Stato del Cear\u00e1, parte della mesoregione di Sert\u00f5es Cearenses e della microregione di Sert\u00e3o de Inhamuns."}
{"id": "1483330", "revid": "2062977", "url": "https://it.wikipedia.org/wiki?curid=1483330", "title": "Borgo Trento (Verona)", "text": "Borgo Trento, inizialmente nominato Quartiere Trento e corrispondente all'area anticamente detta della Campagnola, \u00e8 un quartiere di Verona di 12.804 abitanti, che fa parte della 2\u00aa Circoscrizione comunale, a nord, per l'appunto verso Trento. Si trova nella prima ansa del fiume Adige che lo separa dal centro storico della citt\u00e0 a Sud e a Est e dal quartiere di Navigatori e San Zeno a Ovest mentre a Nord confina con i quartieri di Ponte Crencano, Avesa e Valdonega.\nAttualmente Borgo Trento possiede due aree verdi presso l'Arsenale, sul quale si stanno esaminando progetti di riqualifica dell'intera struttura. \u00c8 stata terminata la riqualificazione dei Giardini C. Lombroso e del parco giochi e dei giardini esterni all'Arsenale, compresa la famosa \"vasca\".\nStoria.\nIl territorio di Borgo Trento comincia il suo sviluppo a partire dalla met\u00e0 del XIX secolo quando, durante la dominazione austriaca della citt\u00e0, venne costruito l'Arsenale Franz Josef I integrato nel progetto di difesa del Quadrilatero Veneto, che vedeva Verona come citt\u00e0 fortezza anche in virt\u00f9 del ruolo militare che aveva sempre coperto.\nAlla fine del XIX secolo, Borgo Trento diventa anche un importante centro del servizio urbano in quanto ingresso in citt\u00e0 della Ferrovia Verona-Caprino Veronese e del servizio di omnibus a cavalli, unici collegamenti con il Monte Baldo.\nFra il 1884 e il 1951 il quartiere ospita il capolinea occidentale della rete tranviaria cittadina.\nL'evoluzione del quartiere ricevette un forte impulso grazie ai Piani di Ampliamento degli anni venti del XX secolo, che ne determinarono l'assetto urbanistico attuale.\nDopo la Seconda guerra mondiale, contestualmente alla ricostruzione di alcune zone di Verona, si procedette all'ulteriore sviluppo del quartiere con l'occupazione di numerose porzioni di campagna che ancora coprivano l'ansa sostituendole con palazzi signorili ad uso residenziale e commerciale.\nL'Ospedale Civile Maggiore, situato a Nord del quartiere, diede anch'esso un grande contributo al suo sviluppo urbanistico. In tale area fu inaugurato, nel novembre 2011, il polo chirurgico \"P. Confortini\" (dal nome del pioniere dei trapianti renali).\nUrbanistica.\nBorgo Trento si erge su un'area pianeggiante accessibile da i Ponti Catena, Risorgimento, Castelvecchio, della Vittoria e Garibaldi. Da nord \u00e8 possibile raggiungerlo attraverso Via Goffredo Mameli e il Lungadige Attiraglio. La pianta si dispone principalmente su linee perpendicolari tagliate in obliquo da due strade principali: Via Quattro Novembre e Via Ventiquattro Maggio che formano una linea retta tra Ponte della Vittoria e l'Ospedale Civile Maggiore. Al centro si trova Piazza Vittorio Veneto, recentemente ristrutturata, decorata da una piccola area verde e da una fontana commemorativa dell'omonima battaglia. Caratteristica interessante sono le numerose vie alberate. \nVari sono le ville e i palazzi in stile liberty, realizzate da architetti tra i quali Ettore Fagiuoli: si ricordano Villa Tedeschi-Tosadori in Via Bixio, villa Lambranzi, villa Beghini, casa Pacini, villino Bassani, villa Brugnoli, villa Fornelli, palazzo Bachbauer Canella (dove visse Giulio Canella), palazzo Pretato, villino Ribali, villa Cipriani, palazzo Roi, villa Basevi, villa Bresciani, villa Battei, villa Gelmetti, villa Manzini, palazzo Gnecchi e palazzo Radaelli."}
{"id": "1483333", "revid": "287204", "url": "https://it.wikipedia.org/wiki?curid=1483333", "title": "Assar\u00e9", "text": "Assar\u00e9 \u00e8 un comune del Brasile nello Stato del Cear\u00e1, parte della mesoregione del Sul Cearense e della microregione di Chapada do Araripe."}
{"id": "1483337", "revid": "287204", "url": "https://it.wikipedia.org/wiki?curid=1483337", "title": "Aurora (Cear\u00e1)", "text": "Aurora \u00e8 un comune del Brasile nello Stato del Cear\u00e1, parte della mesoregione del Sul Cearense e della microregione di Barro."}
{"id": "1483339", "revid": "12745358", "url": "https://it.wikipedia.org/wiki?curid=1483339", "title": "Paul Casimir Marcinkus", "text": ""}
{"id": "1483341", "revid": "110157", "url": "https://it.wikipedia.org/wiki?curid=1483341", "title": "Baixio", "text": "Baixio \u00e8 un comune del Brasile nello Stato del Cear\u00e1, parte della mesoregione del Centro-Sul Cearense e della microregione di Lavras da Mangabeira."}
{"id": "1483342", "revid": "90900", "url": "https://it.wikipedia.org/wiki?curid=1483342", "title": "Earth Departure Stage", "text": "L'Earth Departure Stage (EDS) era lo stadio superiore del vettore NASA Ares V nell'ambito del Programma Constellation. Esso forniva la propulsione per la navetta Orion. A differenza dello stadio S-IVB del precedente vettore Saturn V, che doveva fornire la propulsione all'intera navicella Apollo (costituita dal modulo di comando Apollo e dal modulo lunare) dapprima in orbita bassa terrestre di parcheggio e successivamente verso la Luna, l'EDS avrebbe dovuto spingere solo il Lunar Surface Access Module nello spazio. La navetta Orion sarebbe stata invece lanciata separatamente attraverso il vettore Ares I e si sarebbe collegata con l'Earth Departure Stage (a cui \u00e8 connesso l'LSAM) attraverso una manovra chiamata Earth Orbit Rendezvous. Dopo la configurazione di tutti i componenti del veicolo, l'EDS sarebbe stato riavviato per spingere l'intera struttura verso l'orbita lunare o altre destinazioni.\nIl 1\u00ba febbraio 2010, l'allora Presidente degli Stati Uniti d'America Barack Obama, ha cancellato il programma (eccetto la navetta Orion, gi\u00e0 completata) a partire dall'anno finanziario 2011 ma tale decisione \u00e8 stata successivamente emendata dal senato.\nDescrizione.\nL'EDS avrebbe utilizzato una versione aggiornata del propulsore J-2, che risale all'epoca del programma Apollo, chiamata J-2X. Analogamente al suo predecessore, il J-2X \u00e8 un propulsore riavviabile alimentato ad idrogeno liquido come quelli usati nei vettori Agena e Centaur (la maggior parte dei propulsori, tra cui quelli dello Space Shuttle sono accesi una volta sola; solo il J-2X e l'RL-10 hanno la possibilit\u00e0 di essere riaccesi). Originalmente l'EDS avrebbe dovuto trasportare due motori J-2X, la decisione di utilizzare per lo stadio principale dell'Ares V cinque propulsori RS-68 (pi\u00f9 potenti dei cinque motori dello Shuttle in versioni usa e getta che erano stati previsti in precedenza) ha permesso la progettazione dello stadio superiore con un solo motore J-2X.\nErano state studiate altre configurazioni alternative, come l'impiego dello stadio \"Wide Body\" del vettore Lockheed Martin Centaural posto del propulsore J-2X.\nIl controllo e la telemetria sarebbero stati effettuati da una \"Instrument Unit\" derivata dal Saturn e aggiornata con l'hardware pi\u00f9 recente. Il sistema sarebbe stato in grado di rilevare e fino ad un certo livello correggere gli eventuali problemi al veicolo che si sarebbero potuti presentare durante il lancio e la propulsione trans-lunare.\nIl sistema di controllo di assetto, doveva essere derivato da quello in uso sul telescopio spaziale Hubble o sulla Stazione Spaziale Internazionale, con il compito di stabilizzare il veicolo.\nMissioni.\nOltre al suo ruolo nelle missioni lunari, l'EDS avrebbe costituito lo stadio di propulsione per la manutenzione di satelliti e spedizioni con equipaggio su Marte. Tra le missioni non dirette verso la Luna, ne era in progettazione una destinata al punto di Lagrange L2 Sole/Terra. Altre possibili destinazioni erano:\nAltri usi.\nFacendo parte del sistema Ares V, l'EDS sarebbe stato progettato in modo da per essere utilizzato nel lancio di componenti della stazione spaziale che non potevano essere trasportati dal vettore Proton o il futuro vettore Angara, oppure nel lancio di moduli lunari analogamente alla navetta cargo russa Progress. Era in progetto anche di impiegarlo come propulsore per l'invio di sonde spaziali di grandi dimensioni (come la sonda Galileo o la Sonda Cassini) verso il sistema solare esterno, anche attraverso traiettorie dirette con manovre gravitazionali di tipo fionda su Giove o Saturno."}
{"id": "1483343", "revid": "466539", "url": "https://it.wikipedia.org/wiki?curid=1483343", "title": "Robert Fico", "text": "\u00c8 stato Primo ministro della Slovacchia per due mandati: dal luglio 2006 al luglio 2010, e dall'aprile 2012 al marzo 2018.\nBiografia.\nLaureatosi in legge a Bratislava, si iscrive al Partito Comunista di Cecoslovacchia nel 1987. Dopo la Rivoluzione di velluto che conduce al crollo del regime comunista cecoslovacco (1989), entra nel \"Partito della Sinistra Democratica\" (SDL), erede del Partito Comunista in Slovacchia. Dal 1994 al 2000 rappresenta il suo paese presso la Corte europea dei diritti dell'uomo.\nIn seguito all'uscita dal SDL, fonda un nuovo partito chiamato Direzione - Socialdemocrazia (SMER), inizialmente presentato come formazione politica di centro, ma successivamente approdato a posizioni pi\u00f9 oltranziste e populiste di sinistra. Diventa ben presto il politico di opposizione pi\u00f9 popolare del paese, anche in virt\u00f9 dell'impatto negativo che hanno le riforme del governo guidato da Mikul\u00e1\u0161 Dzurinda.\nTra le varie iniziative promosse da Fico c'\u00e8 stata, per esempio, la promozione dell'identit\u00e0 nazionale slovacca, con non poche appropriazioni storiche di dubbio fondamento (come quella riguardante Svatopluk I, presentato come \"primo re slovacco\").\nElezioni del 2002.\nNelle elezioni parlamentari del 2002, lo SMER incass\u00f2 il 13.46% dei voti divenendo cos\u00ec il terzo partito slovacco, nonostante le previsioni pi\u00f9 favorevoli dello stesso Fico alla vigilia del voto.\nElezioni del 2006.\nLo SMER vinse le elezioni parlamentari del 2006, con il 29,1% dei voti. In quell'occasione, Robert Fico fu il promotore della coalizione formata dal Partito Nazionale Slovacco (SNS), di tendenze nazionaliste ed estremiste, guidato da J\u00e1n Slota, e dal Partito Popolare - Movimento per una Slovacchia Democratica (HZDS), guidato da Vladim\u00edr Me\u010diar.\nElezioni del 2010.\nAlle elezioni parlamentari del 2010, nonostante lo SMER avesse ottenuto pi\u00f9 consensi, Fico non riusc\u00ec a formare una coalizione di governo e rimase fino al 2012 all'opposizione.\nElezioni del 2012.\nLo SMER \u00e8 stato, con il 44,41 % dei voti e 83 seggi parlamentari, il vincitore delle elezioni parlamentari del 2012.\nElezioni del 2016.\nLo SMER ottiene 49 deputati su 150 perdendone oltre 30 (ne aveva 83). Necessaria un'alleanza con due o tre partiti, altrimenti Fico, che punta al terzo mandato, rischia di passare all'opposizione come nel 2010 quando non riusc\u00ec a formare il governo. Dopo circa 10 giorni Fico ha formato un governo di coalizione col Partito Nazionale Slovacco, Most-Hid, e La Rete.\nL'omicidio del giornalista J\u00e1n Kuciak e l'annuncio delle dimissioni.\nHa annunciato le sue dimissioni in seguito alle proteste di piazza, conseguenti all'assassinio del giornalista slovacco J\u00e1n Kuciak (e della sua compagna), ucciso mentre stava compiendo una serie di indagini riguardanti casi di corruzione e truffe intorno ai fondi strutturali dell\u2019Unione Europea, per il sito di notizie slovacco \"Aktuality\". Kuciak aveva sostentuto nel suo ultimo scritto, pubblicato postumo, l'esistenza di rapporti tra la 'Ndrangheta calabrese e alcuni membri del Governo Fico, poi dimessisi."}
{"id": "1483344", "revid": "287204", "url": "https://it.wikipedia.org/wiki?curid=1483344", "title": "Banabui\u00fa", "text": "Banabui\u00fa \u00e8 un comune del Brasile nello Stato del Cear\u00e1, parte della mesoregione di Sert\u00f5es Cearenses e della microregione di Sert\u00e3o de Quixeramobim."}
{"id": "1483348", "revid": "1776051", "url": "https://it.wikipedia.org/wiki?curid=1483348", "title": "Negoi", "text": "Negoi \u00e8 un comune della Romania di 2.406 abitanti, ubicato nel distretto di Dolj, nella regione storica dell'Oltenia."}
{"id": "1483350", "revid": "110157", "url": "https://it.wikipedia.org/wiki?curid=1483350", "title": "Barbalha", "text": "Barbalha \u00e8 un comune del Brasile nello Stato del Cear\u00e1, parte della mesoregione del Sul Cearense e della microregione di Cariri."}
{"id": "1483352", "revid": "113030001", "url": "https://it.wikipedia.org/wiki?curid=1483352", "title": "Rudolf Schuster", "text": "Biografia.\nNato da padre tedesco (tedesco dei Carpazi) e madre ungherese, trascorse l'infanzia a Medzev.\nDal 1964 al 1990 \u00e8 stato membro del partito comunista slovacco, poi sindaco della sua citt\u00e0 (in slovacco: \"prim\u00e1tor\") rispettivamente nel 1983-1986 e 1994-1999, presidente del Consiglio nazionale slovacco (1989-1990), ambasciatore della Cecoslovacchia in Canada (1990-1992) e leader del \"SOP\" (\"Strana ob\u010dianskeho porozumenia\", 1998-1999).\nParla correntemente slovacco, ceco, tedesco, russo, inglese e ungherese."}
{"id": "1483354", "revid": "1305772", "url": "https://it.wikipedia.org/wiki?curid=1483354", "title": "Orodel", "text": "Orodel \u00e8 un comune della Romania di 3.060 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 5 villaggi: Bechet, C\u0103lug\u0103rei, Cornu, Orodel, Teiu."}
{"id": "1483358", "revid": "2039709", "url": "https://it.wikipedia.org/wiki?curid=1483358", "title": "Ostroveni", "text": "Ostroveni \u00e8 un comune della Romania di 5.373 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Li\u0219teava e Ostroveni."}
{"id": "1483361", "revid": "764447", "url": "https://it.wikipedia.org/wiki?curid=1483361", "title": "Capi di Stato della Slovacchia", "text": "I presidenti della Slovacchia sono i seguenti.\nSlovacchia dal 1993.\nI poteri del Presidente della Repubblica sono essenzialmente cerimoniali e di rappresentanza della nazione all'estero.\nQuando nel 1993 la Cecoslovacchia si sciolse, il primo ministro della Slovacchia Vladim\u00edr Me\u010diar fu presidente \"ad interim\" prima della nomina di Michal Kov\u00e1\u010d. Allora il presidente era eletto dal parlamento per un mandato di cinque anni. Tuttavia, quando nel 1998 il parlamento era incapace di scegliere un presidente, il primo ministro e il presidente del Parlamento sono diventati entrambi presidenti sostituti ad interim. Quando dopo un anno il Parlamento non era ancora riuscito a trovare un accordo sul nuovo presidente, la costituzione fu cambiata in modo che il presidente fosse scelto a suffragio universale sempre per un termine di cinque anni.\nPer diventare presidente, il candidato deve ottenere il 50% dei voti popolari, se questo non accade nel primo turno, si va al ballottaggio."}
{"id": "1483363", "revid": "838137", "url": "https://it.wikipedia.org/wiki?curid=1483363", "title": "Centro-Sul Cearense", "text": "Centro-Sul Cearense \u00e8 una mesoregione dello Stato del Cear\u00e1 in Brasile.\nMicroregioni.\n\u00c8 suddivisa in 3 microregioni:"}
{"id": "1483364", "revid": "110157", "url": "https://it.wikipedia.org/wiki?curid=1483364", "title": "Peri\u0219or", "text": "Peri\u0219or (in ungherese \"Bethlenk\u00f6rtv\u00e9lyes\") \u00e8 un comune della Romania di 1.803 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: M\u0103r\u0103cinele e Peri\u0219or."}
{"id": "1483365", "revid": "287204", "url": "https://it.wikipedia.org/wiki?curid=1483365", "title": "Perisor", "text": ""}
{"id": "1483370", "revid": "1305772", "url": "https://it.wikipedia.org/wiki?curid=1483370", "title": "Piele\u0219ti", "text": "Piele\u0219ti \u00e8 un comune della Romania di 3.554 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 3 villaggi: C\u00e2mpeni, L\u00e2nga, Piele\u0219ti."}
{"id": "1483371", "revid": "287204", "url": "https://it.wikipedia.org/wiki?curid=1483371", "title": "Pielesti", "text": ""}
{"id": "1483372", "revid": "438678", "url": "https://it.wikipedia.org/wiki?curid=1483372", "title": "Un perfetto criminale", "text": "Un perfetto criminale (\"Ordinary Decent Criminal\") \u00e8 un film del 2000, diretto da Thaddeus O'Sullivan, con Kevin Spacey, Linda Fiorentino e Colin Farrell.\nTrama.\nMichael Lynch \u00e8 un ladro, \u00e8 un criminale specializzato nell'organizzazione di furti sorprendenti, che divide equamente il suo amore tra la moglie Christine e la cognata, amante legittima. La polizia irlandese, dispiegata in gran forze per catturarlo, non riesce per\u00f2 a cogliere n\u00e9 lui n\u00e9 i suoi collaboratori in flagrante. L'occasione di farsi nuovamente beffe dei poliziotti si presenta quando a Dublino viene organizzata una mostra d'arte in onore di Caravaggio: l'obiettivo di Lynch e della sua banda \u00e8 quello di rubare un famoso quadro dell'artista italiano. L'impresa riesce, ma Lynch dovr\u00e0 fare i conti con traditori e nemici.\nCuriosit\u00e0.\nIl ladro interpretato da Kevin Spacey \u00e8 in parte ispirato al noto gangster irlandese Martin Cahill, protagonista anche nel film di John Boorman \"The General\" del 1998.\nNel singolo \"Kevin Spacey\" dell'album \"Il sogno eretico\" di Caparezza viene citato il film."}
{"id": "1483373", "revid": "767487", "url": "https://it.wikipedia.org/wiki?curid=1483373", "title": "Jaguaribe", "text": "Jaguaribe \u00e8 una mesoregione dello Stato del Cear\u00e1 in Brasile.\nMicroregioni.\n\u00c8 suddivisa in 4 microregioni:"}
{"id": "1483375", "revid": "1798099", "url": "https://it.wikipedia.org/wiki?curid=1483375", "title": "Superbasket (gioco)", "text": "Il superbasket \u00e8 un gioco da tavolo di pallacanestro prodotto dalla Atlantic all'inizio del 1976.\nCaratteristiche.\nIl gioco si compone di:\nI giocatori, venduti nel semplice colore della plastica di fusione, sono colorabili con smalti da modellismo. Alti circa 6\u00a0cm (scala 1/32 circa) si azionano tramite un meccanismo elastico molto semplice, che consente di lanciare la palla, che viene precedentemente apposta sulle mani del giocatore a \"forma di cucchiaio\". \nSiccome era molto difficile passare con precisione la palla da un giocatore all'altro, le regole del gioco prevedevano che essa si attribuisse al giocatore vicino al quale si depositava dopo il passaggio. Altrettanto complessa era la realizzazione a canestro, tuttavia i canestri erano notevolmente sovradimensionati, facilitando cos\u00ec le segnature.\nStoria.\nScomparso dal commercio verso il 1980 (ma si trattava ormai di fondi di magazzino, essendo la produzione terminata nel 1978), il gioco non raggiunse mai vette elevate di gradimento. Successivamente non si ha notizia di sue riproposizioni in diversi tipi di confezionamento, come avvenne per il \"cugino\" Giocagoal, almeno in Italia.\nSuperbasket venne prodotto per un breve arco di tempo e in numero limitato di confezioni, inoltre il campo era costituito di semplice cartone, e perci\u00f2 facilmente deperibile in brevissimo tempo. Questo ne fa un oggetto di difficile reperibilit\u00e0."}
{"id": "1483378", "revid": "767487", "url": "https://it.wikipedia.org/wiki?curid=1483378", "title": "Pol\u00edcia Ferrovi\u00e1ria Federal", "text": "La Pol\u00edcia Ferrovi\u00e1ria Federal (Italiano: \"Polizia Ferroviaria Federale\"), conosciuta anche con il nome di PFF, \u00e8 la forza di polizia brasiliana responsabile del pattugliamento ferroviario (come la Polizia Ferroviaria italiana) delle ferrovie statali.\nL'organizzazione fu creata nel 1852 per decreto dell'imperatore Dom Pedro II. Oggi \u00e8 considerata la forza di polizia pi\u00f9 piccola del mondo, avendo un contingente di soli 780 agenti.\nCostituzione federale.\nLa costituzione brasiliana del 1988 tratta delle sue competenze nell'articolo 144, paragrafo 3:"}
{"id": "1483379", "revid": "74801", "url": "https://it.wikipedia.org/wiki?curid=1483379", "title": "Metropolitana de Fortaleza", "text": "Metropolitana de Fortaleza \u00e8 una mesoregione dello Stato del Cear\u00e1 in Brasile.\nMicroregioni.\n\u00c8 suddivisa in due microregioni:"}
{"id": "1483380", "revid": "767487", "url": "https://it.wikipedia.org/wiki?curid=1483380", "title": "Piscu Vechi", "text": "Piscu Vechi \u00e8 un comune della Romania di 2.854 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Piscu Vechi e Piscule\u021b."}
{"id": "1483384", "revid": "729019", "url": "https://it.wikipedia.org/wiki?curid=1483384", "title": "Stazione di Quercianella-Sonnino", "text": "La stazione di Quercianella-Sonnino \u00e8 uno scalo ferroviario sito a Quercianella, frazione del comune di Livorno.\nSi trova lungo la ferrovia Tirrenica, nel tratto compreso tra le stazioni di Antignano e Castiglioncello.\nL'impianto \u00e8 classificato da RFI nella categoria \"Silver\".\nStoria.\nLa stazione di Quercianella-Sonnino fu costruita successivamente al completamento della linea ferroviaria tra Livorno e Cecina, che prima di allora seguiva un percorso interno, lambendo l'abitato di Collesalvetti. Inizialmente gli abitanti della frazione richiesero la realizzazione di una piccola fermata, che fu innalzata nei pressi del paese. Tuttavia, l'esigenza di costruire una stazione vera e propria port\u00f2 a formulare diverse ipotesi circa la sua nuova ubicazione, tanto che fu persino proposto di costruirla tra Quercianella e Castiglioncello, in localit\u00e0 Campolecciano, all'epoca in provincia di Pisa, dove si prevedeva un intenso sviluppo legato alla villeggiatura.\nQuest'ultima proposta non fu attuata e, dopo la seconda guerra mondiale, il nuovo scalo ferroviario sorse non distante dalla precedente fermata, nel territorio comunale di Livorno.\nIl nome della stazione deriva dalla denominazione della frazione di Quercianella, nota in passato con il nome di Quercianella Sonnino per la presenza dell'imponente castello fatto costruire da Sidney Sonnino su un vicino promontorio a picco sul mare.\nL'arrivo della ferrovia, oltre a servire la dimora di Sonnino, coincise pertanto con il maggiore sviluppo della localit\u00e0, la cui fama \u00e8 oggi legata alla presenza di alcuni stabilimenti balneari.\nStrutture e impianti.\nLa stazione sorge a margine della via Aurelia, poco dopo il centro del paese, in una posizione leggermente pi\u00f9 a sud rispetto all'originaria fermata. A differenza di quest'ultima, il nuovo fabbricato viaggiatori \u00e8 posto sul lato orientale dei binari. Esso \u00e8 un edificio a pianta rettangolare, con due piani fuori terra: il fronte verso i binari \u00e8 caratterizzato da un volume aggettante, pi\u00f9 basso, al di sopra del quale si estende una terrazza.\nSul retro si trovano i due binari di corsa utilizzati per il servizio passeggeri, al centro dei quali sono presenti i resti di un terzo binario, usato una volta per le precedenze. \u00c8 altres\u00ec presente un tronchino, utilizzato una volta per il traffico merci.\nMovimento.\nLa stazione \u00e8 servita da relazioni regionali Trenitalia svolte nell'ambito dei contratti di servizio stipulati con la Regione Toscana, denominati \"Memorario\"."}
{"id": "1483387", "revid": "438678", "url": "https://it.wikipedia.org/wiki?curid=1483387", "title": "Il partigiano Johnny (film)", "text": "Il partigiano Johnny \u00e8 un film del 2000 diretto da Guido Chiesa, tratto dall'omonimo romanzo di Beppe Fenoglio.\nTrama.\nJohnny, studente universitario appassionato di letteratura inglese, dopo l'8 settembre 1943 diserta dall'esercito a Roma e ritorna a casa, ad Alba. Inizialmente rifugiatosi in una villa in collina, dove si dedica ai suoi studi, dopo la morte di un amico decide di agire in prima persona, lascia quindi la citt\u00e0 e si aggrega alla prima formazione partigiana che incontra, i \"rossi\" guidati dal Biondo, dei quali non condivide l'ideologia comunista, ma solo il desiderio di combattere i fascisti.\nRimasto solo dopo che il gruppo si \u00e8 sbandato sotto l'attacco tedesco, riesce a raggiungere la formazione dei badogliani detti anche \"azzurri\" o \"autonomi\", guidati dal carismatico comandante \"Nord\", in contatto con gli alleati angloamericani, meglio equipaggiati ed organizzati. Tra di loro ritrova il suo caro amico Ettore e insieme partecipano alla temporanea, simbolica occupazione di Alba.\nMa tanti, piccoli scontri decimano e disperdono le loro forze, Ettore viene catturato e condannato a morte, e Johnny si ritrova ad affrontare il duro inverno del 1944 di nuovo solo. In primavera, Nord riunisce gli uomini e riprendono le attivit\u00e0 di guerriglia. Il film si chiude su un'immagine fissa di Johnny impegnato in combattimento, forse sopraffatto dai nemici, seguita dalla scritta \"Due mesi dopo la guerra era finita\".\nProduzione.\nSceneggiatura.\nPer Guido Chiesa \"Il partigiano Johnny\" \u00e8 \u00ab\"un progetto fortemente desiderato e voluto\"\u00bb. Il regista lesse per la prima volta il romanzo all'universit\u00e0 e nel 1984, appena laureato, scrisse una sceneggiatura intitolata \"La guerra di Johnny\", basata su racconti tratti da \"I ventitr\u00e9 giorni della citt\u00e0 di Alba\". Nel 1998 realizz\u00f2 un documentario televisivo sulla vita di Fenoglio, \"Una questione privata\".\nChiesa definisce il romanzo di Fenoglio \u00ab\"antirealistico, epico, pieno di poesia\"\u00bb. Inizialmente affascinato soprattutto dal tema della \"guerra civile\" \u00ab\"con il passare del tempo il centro della mia attenzione si \u00e8 spostato sulla \"questione privata\", sull'odissea umana narrata da Fenoglio, ovvero sul suo faticoso e quotidiano farsi uomo nel tragico scenario della caduta del fascismo e della guerra\"\u00bb.\nIl rapporto con la fonte letteraria \u00e8 reso particolarmente complesso dal fatto che si tratti di un romanzo incompiuto, di cui esistono pi\u00f9 versioni. Per la sceneggiatura Guido Chiesa ed Antonio Leotti hanno attinto alle varie stesure del libro, colmando alcune lacune narrative rifacendosi alla vita dello scrittore ed utilizzando anche un romanzo precedente che aveva per protagonista il personaggio di Johnny, \"Primavera di bellezza\".\nCast.\nStefano Dionisi venne scelto anche per la somiglianza fisica con il giovane Beppe Fenoglio.\nDistribuzione.\nIl film \u00e8 stato presentato in concorso il 4 settembre 2000 alla Mostra del cinema di Venezia ed \u00e8 stato distribuito nelle sale cinematografiche italiane il 17 novembre 2000.\nIncassi.\n\"Il partigiano Johnny\" ha confermato lo scarso interesse del pubblico per il tema della Resistenza. Gi\u00e0 gli ultimi film che avevano trattato l'argomento, \"Porz\u00fbs\" di Renzo Martinelli e \"I piccoli maestri\" di Daniele Luchetti, erano stati degli insuccessi commerciali (il secondo aveva incassato 1.618.593.000 \u00a3, 88\u00b0 incasso della stagione cinematografica 1998/99) e il film di Chiesa non ha avuto un esito migliore, incassando appena un miliardo di lire."}
{"id": "1483388", "revid": "767487", "url": "https://it.wikipedia.org/wiki?curid=1483388", "title": "Marek Grechuta", "text": "Biografia.\nNasce subito dopo la grande guerra nella cittadina di Zamo\u015b\u0107, che lascer\u00e0 per intraprendere gli studi di architettura al Politecnico Tadeusz Ko\u015bciuszko di Cracovia. Durante il periodo degli studi universitari stringe amicizia con il compositore e pianista Jan Kanty Pawlu\u015bkiewicz, con cui fonder\u00e0 il cabaret studentesco Anawa nel dicembre 1966. L'anno seguente vince il secondo premio nel VI Concorso Musicale Studentesco (VI Og\u00f3lnopolski Konkurs Piosenkarzy Studenckich) e viene premiato per la canzone \"Tango Anawa\", di cui \u00e8 paroliere e Jan Kanty Pawlu\u015bkiewicz il compositore. Nel 1969 fa un'apparizione nel film \"Polowanie na muchy\" di Andrzej Wajda .\nNel 1971 lascia Anawa e fonda la banda WIEM (W Innej Epoce Muzycznej). Incominciano i successi e ben presto Grechuta viene conosciuto in tutto il territorio nazionale, anche grazie alla diffusione della radio. Le sue canzoni sono spesso caratterizzate da elementi poetici e letterari. Tra i suoi pi\u00f9 grandi successi si ricordano: \"Krak\u00f3w\", \"Dni kt\u00f3rych nie znamy\", \"Z\u0142ote przeboje\", \"Szalona lokomotywa\", \"Krajobraz pe\u0142en nadziei.\" Nel 2003 collabora con il gruppo Myslovitz e ri-adatta la sua vecchia canzone \"Krak\u00f3w\".\nLa canzone \"Dni kt\u00f3rych nie znamy\" \u00e8 l'inno della squadra di calcio polacca Korona Kielce.\nVita privata.\nMarek Grechuta si spos\u00f2 con sua moglie Danuta nel 1967 dalla quale ebbe un figlio, \u0141ukasz.\n\u00c8 sepolto nel cimitero Rakowicki a Cracovia."}
{"id": "1483389", "revid": "124942411", "url": "https://it.wikipedia.org/wiki?curid=1483389", "title": "S complicata", "text": "Nella grammatica italiana, la locuzione S complicata (o s impura o\npreconsonantica) indica genericamente il caso grafico in cui la lettera S precede, all'interno della stessa parola, un'altra lettera consonantica; ad esempio:\n\u00e8 dubbio, invece, se sia legittimo parlare di \"s complicata\", nei casi in cui, oltre a precedere una consonante, appartiene addirittura a gruppo grafemico ben preciso, dove perde il suo valore fonologico originario ( o ) per concorrere a indicare il suono . Nei casi SC e SCI, infatti, il valore \"autonomo\" della lettera s scompare del tutto.\nFonologia, grafica e grammatica.\nIl concetto della \"s impura\" \u00e8 piuttosto aspecifico, non ha fondamento su basi teoriche che non siano prettamente consuetudinarie.\nIn fonologia non corrisponde ad alcun fenomeno fonetico ed \u00e8 quindi un concetto prettamente grammaticale, individuato su basi puramente grafiche, utilizzato per sintetizzare diverse convenzioni e regole grammaticali o ortografiche, pur trovando in alcune di esse una giustificazione a livello fonologico.\nContrariamente agli insegnamenti scolastici, la S di questi casi appartiene fonologicamente alla sillaba che la precede: \ne questo in parte giustifica anche la regola grammaticale che vuole che prima della esse impura gli articoli maschili debbano essere non \"il\" e \"un\", ma \"lo\" e \"uno\" per non violare la naturale ritmica dell'italiano.\nAnticamente, non potendosi modificare sempre la parola precedente, si usava lo stratagemma stilistico della i prostetica.\nDa un punto di vista grammaticale invece, la s impura rappresenta un concetto chiave per semplificare e sintetizzare determinate regole ortografiche; nella sillabazione per l'\"andare a capo\" la regola \u00e8 usata, per esempio, affermando che la s impura fa sempre parte della sillaba che \"segue\", ragion per cui si possono avere divisioni del tipo \u00absco-glio\u00bb o \u00abma-e-stra\u00bb con la \"s\" che deve sempre essere messa \"a capo\".In questo caso la regola non pone problemi neanche quando indica il fono nei composti SC e SCI in quanto, sempre per un'altra convenzione ortografica, i digrammi e trigrammi non si dividono. La regola della s impura quindi si rivela come un mezzo di sintesi per la sillabazione senza dover specificare troppi casi particolari."}
{"id": "1483391", "revid": "110157", "url": "https://it.wikipedia.org/wiki?curid=1483391", "title": "Noroeste Cearense", "text": "Noroeste Cearense \u00e8 una mesoregione dello Stato del Cear\u00e1 in Brasile.\nMicroregioni.\n\u00c8 suddivisa in 7 microregioni:"}
{"id": "1483393", "revid": "767487", "url": "https://it.wikipedia.org/wiki?curid=1483393", "title": "Pleni\u021ba", "text": "Pleni\u021ba \u00e8 un comune della Romania di 5.188 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 2 villaggi: Castrele Traiane e Pleni\u021ba."}
{"id": "1483394", "revid": "767487", "url": "https://it.wikipedia.org/wiki?curid=1483394", "title": "Una cena quasi perfetta", "text": "Una cena quasi perfetta (\"The Last Supper\") \u00e8 un film del 1995 diretto da Stacy Title e con principali interpreti Cameron Diaz, Annabeth Gish, Ron Eldard, Jonathan Penner e Courtney B. Vance. La pellicola ha debuttato al Toronto International Film Festival del 1995.\nQuest'opera grottesca che rientra nel genere della commedia nera, si inserisce nella tradizione anglosassone di \"Arsenico e vecchi merletti\" e \"La signora omicidi\".\nIl personaggio di Norman Arbuthnot \u00e8 ispirato alla vita del politico conservatore Rush Limbaugh. Per il ruolo fu indicato inizialmente Beau Bridges, ma dopo che l'attore ebbe declinato fu contattato Ron Perlman.\nTrama.\nJude, Pete, Paulie, Marc e Luke sono cinque amici Liberal dell'Iowa che convivono insieme in una casa sull'autostrada. Una sera Pete chiede un passaggio a un camionista, Zack, perch\u00e9 ha dovuto abbandonare la sua macchina di ritorno da una battuta di caccia e quindi con un fucile al suo interno. Notata la stanchezza nel viso del guidatore, Pete lo invita in casa degli amici per una cena e in caso una sosta notturna, Zack accetta. Gli amici sono tranquilli e non hanno ancora idee estremiste in testa, tuttavia prende vita un discorso di Zack sul patriottismo e la questione delle razze, andando poi all'antisemitismo e al negazionismo dell'Olocausto. Gli argomenti fanno irrigidire il gruppo di amici, e quando Zack dichiara di essere stato un marines in attivit\u00e0 durante Desert Storm e per provare le sue dichiarazioni prende un coltello minacciando di uccidere Marc la situazione in breve degenera: interviene Pete, che durante la colluttazione si rompe un braccio, ma Zack cade a terra ferito mortalmente, colpito da Marc alla schiena con un coltello da cucina. Il gruppo decide di seppellire il camionista in giardino cos\u00ec da non rischiare di essere indagati.\nPassano le sere, e gli amici discutono sempre pi\u00f9 spesso sull'omicidio di Zack; decidono quindi di invitare ogni sabato sera una persona diversa e di discutere con essa di vari argomenti; se proprio il gruppo non riesce a far cambiare le sue opinioni allora faranno un brindisi versando nel suo bicchiere arsenico e vino bianco. Passa la prima settimana e Jude invita un suo amico d'infanzia, il parroco della cittadina. Si decide di parlare dell'omosessualit\u00e0, del parere personale dell'uomo di Chiesa. Dopo non essere riusciti a far cambiare idea al parroco circa l'omosessualit\u00e0, Pete versa nel bicchiere dell'uomo il veleno.\nPassano i sabati e i morti aumentano. Un sabato, Jude invita a cena una ragazza di 17 anni che ha fatto scalpore in citt\u00e0 per la sua opposizione all'insegnamento dell'educazione sessuale negli istituti scolastici, che crede nei valori della famiglia tradizionale e nell'immoralit\u00e0 del sesso pre-matrimoniale. Luke \u00e8 convinto, vuole ucciderla, \u00e8 una delle tante ragazze che ha conosciuto quando aveva la sua et\u00e0 che crede di sapere tutto dalla vita, ma Jude si oppone e quindi gli amici si spostano nella camera accanto per discutere sul da farsi. Dopo un acceso diverbio, Jude esce dalla stanza e porta via la ragazza.\nLe ragazze del gruppo credono sia giusto fermarsi, ma Luke e Pete sono contrari. In contemporanea all'aumentare delle sparizioni, lo sceriffo Alice Stanley inizia ad indagare sugli amici e le loro possibili implicazioni. Un giorno, la donna entra di nascosto nell'orto della casa dove sono sepolti tutti i cadaveri e sopra il terreno fanno poi crescere piante di pomodori, ma Luke la nota e la uccide con un colpo di pala, seppellendola a sua volta.\n\u00c8 il sabato cruciale, Luke e Pete sono all'aeroporto intenzionati a farsi un viaggio in Guyana, ma tutti i voli sono stati cancellati per il forte diluvio in citt\u00e0. Proprio qui nello scalo, presi da angoscia e delusione, i due incontrano Norman, un politico dalle idee molto conservatrici e molto odiato dal gruppo, e lo invitano a passare la serata da loro, a cena.\nLa conversazione a tavola \u00e8 condotta da Luke e Norman: Luke fa bere molto vino allo scrittore cos\u00ec che debba versare il prossimo bicchiere dall'ampolla contenente il veleno. Ma Jude \u00e8 contraria. Questa volta gli amici sono tutti d'accordo, Norman non dev'essere ucciso, perch\u00e9 quello che emerge dalla discussione \u00e8 che voglia portare il mondo a un'uguaglianza sociale ora impossibile, ma Luke non \u00e8 d'accordo, continua a credere che sia un falso, e che una volta raggiunto il potere voluto diventer\u00e0 come Hitler. Tirando quindi fuori una pistola, che racconta poi agli amici di aver preso dallo sceriffo, minaccia di ucciderli, ma alla fine Marc e Paulie riescono a calmarlo, e gli amici tornano a cena.\nMa mentre stanno discutendo, Norman intuisce la verit\u00e0; approfittando della discussione in corso in cucina, scambia quindi i vini delle boccette. Gli amici lo invitano a fare il brindisi, ma lui rifiuta."}
{"id": "1483395", "revid": "287204", "url": "https://it.wikipedia.org/wiki?curid=1483395", "title": "Plenita", "text": ""}
{"id": "1483396", "revid": "74801", "url": "https://it.wikipedia.org/wiki?curid=1483396", "title": "Norte Cearense", "text": "Norte Cearense \u00e8 una mesoregione dello Stato del Cear\u00e1 in Brasile.\nMicroregioni.\n\u00c8 suddivisa in 8 microregioni:"}
{"id": "1483398", "revid": "254059", "url": "https://it.wikipedia.org/wiki?curid=1483398", "title": "Cittadella (Verona)", "text": "Cittadella \u00e8 un quartiere storico di Verona, compreso nella circoscrizione 1. Il quartiere \u00e8 abitato da 7.040 persone. \u00c8 delimitato a nord dalle mura comunali, che lo dividono dalla citt\u00e0 romana e altomedievale, ad est dall'Adige e a sud dalla ferrovia poco oltre le mura austriache e la Barriera di Borgo Roma, mentre ad ovest confina col quartiere di San Zeno. \u00c8 cos\u00ec chiamato perch\u00e9 qui, all'epoca della breve dominazione viscontea alla fine del XIV secolo, venne costruita una cittadella difensiva che d\u00e0 il nome anche a piazza Cittadella. La strada principale del quartiere \u00e8 Corso Porta Nuova."}
{"id": "1483399", "revid": "1305772", "url": "https://it.wikipedia.org/wiki?curid=1483399", "title": "Ple\u0219oi", "text": "Ple\u0219oi \u00e8 un comune della Romania di 1.406 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 4 villaggi: C\u00e2rstovani, Frasin, Milovan, Ple\u0219oi."}
{"id": "1483400", "revid": "110157", "url": "https://it.wikipedia.org/wiki?curid=1483400", "title": "Sert\u00f5es Cearenses", "text": "Sert\u00f5es Cearenses \u00e8 una mesoregione dello Stato del Cear\u00e1 in Brasile.\nMicroregioni.\n\u00c8 suddivisa in 4 microregioni:"}
{"id": "1483401", "revid": "287204", "url": "https://it.wikipedia.org/wiki?curid=1483401", "title": "Plesoi", "text": ""}
{"id": "1483402", "revid": "599013", "url": "https://it.wikipedia.org/wiki?curid=1483402", "title": "Pff", "text": ""}
{"id": "1483405", "revid": "187795", "url": "https://it.wikipedia.org/wiki?curid=1483405", "title": "Polizia ferroviaria brasiliana", "text": ""}
{"id": "1483406", "revid": "1573940", "url": "https://it.wikipedia.org/wiki?curid=1483406", "title": "Distretto di Higashikanbara", "text": "Il \u00e8 uno dei distretti della prefettura di Niigata, in Giappone.\nAttualmente fa parte del distretto solo il comune di Aga."}
{"id": "1483407", "revid": "187795", "url": "https://it.wikipedia.org/wiki?curid=1483407", "title": "Polizia ferroviaria del Brasile", "text": ""}
{"id": "1483408", "revid": "110157", "url": "https://it.wikipedia.org/wiki?curid=1483408", "title": "Sul Cearense", "text": "Sul Cearense \u00e8 una mesoregione dello Stato del Cear\u00e1 in Brasile.\nMicroregioni.\n\u00c8 suddivisa in 5 microregioni:"}
{"id": "1483411", "revid": "3115", "url": "https://it.wikipedia.org/wiki?curid=1483411", "title": "Caos calmo (romanzo)", "text": "Caos calmo \u00e8 un romanzo dello scrittore pratese Sandro Veronesi, pubblicato nel 2005 dalla Bompiani.\nNel 2006 il libro ha vinto il Premio Strega e nel 2008 ha vinto il Premio Mediterraneo per stranieri.\nTrama.\nPietro Paladini \u00e8 un uomo, poco pi\u00f9 che quarantenne, pienamente realizzato: ha un ottimo lavoro (\u00e8 alla dirigenza di un importante network televisivo), ha Lara, una donna che lo ama, e Claudia, una figlia di dieci anni.\nUna mattina d'agosto si trova in spiaggia e si butta in acqua per salvare la vita a una sconosciuta, proprio nello stesso momento in cui Lara viene colpita da un aneurisma e muore nel giardino di casa.\nAlla tragedia si accompagna un'insolita calma e Pietro decide di trascorrere le giornate successive al lutto rifugiandosi su una panchina davanti alla scuola della figlia. Per lui comincia l'epoca del risveglio, tanto folle nella premessa quanto produttiva nei risultati.\nOsservando il mondo dal punto in cui s'\u00e8 inchiodato, scopre a poco a poco il lato oscuro degli altri, dei capi, dei colleghi, dei parenti e di tutti quegli sconosciuti che accorrono a lui e che invece di dargli consolazione, riversano su di lui le loro angosce e i loro problemi.\nAdattamento cinematografico.\nNel 2008 \u00e8 stato realizzato l'omonimo adattamento cinematografico, diretto da Antonello Grimaldi ed interpretato da Nanni Moretti.\nIl film, in concorso al 58\u00ba Festival di Berlino, rispetta abbastanza fedelmente la struttura narrativa del libro \nAPP e Primo Libro Multimediale.\nCaos Calmo \u00e8 stato il primo libro multimediale in Italia per la piattaforma iPad, iPod Touch e iPhone. L'App conteneva il libro di Veronesi come piattaforma multimediale dove leggere il romanzo e visionare le clip del film riferibili direttamente al libro."}
{"id": "1483412", "revid": "110157", "url": "https://it.wikipedia.org/wiki?curid=1483412", "title": "Podari", "text": "Podari \u00e8 un comune della Romania di 6.704 abitanti (dato 2009), ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 5 villaggi: Balta Verde, Brani\u0219te, Gura V\u0103ii, Livezi, Podari."}
{"id": "1483419", "revid": "254059", "url": "https://it.wikipedia.org/wiki?curid=1483419", "title": "Cittadella", "text": ""}
{"id": "1483420", "revid": "1573940", "url": "https://it.wikipedia.org/wiki?curid=1483420", "title": "Carlito syrichta", "text": "Il tarsio delle Filippine (\"Carlito syrichta\" ) \u00e8 un primate aplorrino della famiglia dei Tarsidi, endemico delle Filippine. Un tempo incluso nel genere \"Tarsius\", \u00e8 stato recentemente riclassificato come unica specie del genere Carlito.\nDescrizione.\nDimensioni.\nMisura fino a 40\u00a0cm, di cui i due terzi spettano alla coda, per un peso che raggiunge i 150\u00a0g.\nAspetto.\nA seconda dell'isola in cui vivono, questi animali possono presentare differenti tonalit\u00e0 del mantello, che vanno dal grigio-bruno al bruno-rossiccio. La coda \u00e8 glabra, con un ciuffo di peli scuri in punta: sulla faccia, \u00e8 presente un anello di pelo pi\u00f9 scuro attorno agli occhi.\nLa testa \u00e8 dotata di enormi occhi color ambra, fissi nell'orbita: a questo svantaggio l'animale sopperisce con una grande mobilit\u00e0 del collo, che pu\u00f2 essere ruotato fino a 180\u00b0. Ancor pi\u00f9 degli occhi per l'animale contano le orecchie, necessarie per individuare le prede anche nel buio pi\u00f9 pesto. La caratteristica conformazione della bocca dell'animale, atta a contenere i piccoli denti aguzzi, pare conferirgli un emblematico sorriso statico.\nLe dita dei piedi, molto allungate come per tutti i \"Tarsius\", sono dotate di cuscinetti plantari arrotondati e unghie triangolari per aggrapparsi ai rami. L'indice ed il medio sono dotati di artigli che l'animale utilizza durante il \"grooming\".\nBiologia.\n\u00c8 una specie arboricola, dalle abitudini notturne: durante il giorno dorme in posizione verticale in cavit\u00e0 degli alberi o nel folto della vegetazione.\nSi tratta di animali territoriali: ciascun esemplare si appropria di un territorio dell'estensione di 6 ettari per il maschio e 3 per la femmina; spesso i territori dei due sessi si sovrappongono ed ambedue seguono le stesse piste mentre cacciano durante la notte. Per tenersi in contatto ed avvertire gli altri della loro presenza, i tarsi si servono di tutta una serie di vocalizzazioni.\nAlimentazione.\nNelle Filippine la credenza popolare vuole che il tarsio si nutra di carbone: questo perch\u00e9 dopo un incendio \u00e8 facile vedere numerosi esemplari piluccare qua e l\u00e0, sporcandosi la bocca di nero. In verit\u00e0, i tarsi sono attratti dal carbone perch\u00e9 fra le macerie trovano gli insetti di cui si nutrono.\nRiproduzione.\nLa femmina partorisce un solo piccolo dopo una gestazione di circa 6 mesi: appena nato il piccolo \u00e8 gi\u00e0 ricoperto di pelo ed ha gli occhi aperti. All'inizio il piccolo viene portato in giro dalla madre che lo tiene in bocca e lo lascia fra il fogliame mentre va a caccia di cibo, ma ben presto impara da solo ad aggrapparsi alla sua pelliccia. Appena nati i cuccioli di tarsio sembrano avere i grandi occhi di colore azzurro che successivamente mutano con l'aumento dell'et\u00e0 verso il bruno.\nComunicazione.\n\"Carlito syrichta\" \u00e8 l'unico primate in grado di comunicare tramite ultrasuoni. I suoi vocalizzi hanno frequenze comprese tra i 70 e i 90\u00a0kHz.\nDistribuzione e habitat.\nQuesto animale abita la parte sudorientale dell'arcipelago delle Filippine: in particolare, le popolazioni pi\u00f9 consistenti si trovano a Biliran, Bohol, Samar, Leyte e Mindanao. Popolazioni isolate si trovano anche su isole lontane come Maripipi, Siargao, Basilan e Dinagat.\nPreferisce le zone di foresta pluviale secondaria."}
{"id": "1483421", "revid": "110157", "url": "https://it.wikipedia.org/wiki?curid=1483421", "title": "Poiana Mare", "text": "Poiana Mare \u00e8 un comune della Romania di 11.848 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 3 villaggi: Poiana Mare, Tunarii Noi, Tunarii Vechi."}
{"id": "1483429", "revid": "436907", "url": "https://it.wikipedia.org/wiki?curid=1483429", "title": "Underground 7", "text": "Underground 7 \u00e8 l'ottavo EP del gruppo musicale statunitense Linkin Park, pubblicato il 5 dicembre 2007 dalla Machine Shop Recordings.\nDescrizione.\nSettimo EP pubblicato dal fan club ufficiale del gruppo, LP Underground, \"Underground 7\" contiene una selezione di dieci brani eseguiti dal vivo nel corso del Projekt Revolution 2007 e ritenuti dal gruppo come le migliori esibizioni di quell'anno."}
{"id": "1483430", "revid": "1573940", "url": "https://it.wikipedia.org/wiki?curid=1483430", "title": "Distretto di Iwafune", "text": "Il \u00e8 uno dei distretti della prefettura di Niigata, in Giappone.\nAttualmente fanno parte del distretto i comuni di Awashimaura e Sekikawa."}
{"id": "1483438", "revid": "1573940", "url": "https://it.wikipedia.org/wiki?curid=1483438", "title": "Distretto di Kariwa", "text": "Il \u00e8 uno dei distretti della prefettura di Niigata, in Giappone.\nAttualmente fa parte del distretto solo il comune di Kariwa."}
{"id": "1483439", "revid": "1314750", "url": "https://it.wikipedia.org/wiki?curid=1483439", "title": "Cassala", "text": "Cassala (: ; ) \u00e8 una citt\u00e0 del Sudan, capitale dello Stato omonimo, situata nei pressi della frontiera con l'Eritrea.\nStoria.\nCassala fu originariamente fondata come un campo militare per i soldati di Mehmet Ali, wali d'Egitto, nell'ambito dell'offensiva militare ottomana nel Sudan orientale (1840). Cassala fu successivamente occupata dopo lungo assedio (1883-1885) dai Mahdisti nel 1885. \nFu soggetta alla sovranit\u00e0 italiana in due occasioni, dal 1891 al 1897 e tra il 1940 e il 1941.\nPrimo periodo italiano.\nLa citt\u00e0 era stata assegnata all'Italia fin dagli accordi intercorsi con la Gran Bretagna del 15 aprile 1891. I Dervisci, tuttavia, guidati dal Mahdi sudanese si erano impadroniti dell'intero Sudan ed avevano occupato anche Cassala effettuando diverse scorrerie in territorio eritreo. Una prima scorreria derviscia era stata bloccata dalle truppe italiane, con uno scontro a fuoco ad Agordat nel 1890. Gli italiani rafforzarono le difese della cittadina, collocandovi un presidio.\nDopo due anni, per\u00f2 una nuova scorreria di un migliaio di dervisci, sempre provenienti da Cassala, minacciarono nuovamente Agordat, ma furono battuti in localit\u00e0 Serobeti dalle truppe comandate dal capitano Hidalgo in un combattimento che port\u00f2 nelle file dei dervisci 150 perdite.\nNel dicembre del 1893 circa 10.000 dervisci tornarono a farsi minacciosi, ma furono affrontati dal colonnello Arimondi, vice governatore reggente della colonia, per l'assenza del governatore Baratieri.\nI dervisci ebbero circa 1.000 morti e 1.000 tra feriti, dispersi e prigionieri, mentre gli italiani persero pi\u00f9 di 200 uomini tra morti e feriti.\nLa vittoria spinse il 17 luglio 1894 Baratieri ad estendere l'occupazione a Cassala, che era fuori della zona assegnata all'Italia. Nel frattempo le sorti della guerra coloniale volsero al peggio, con la battaglia di Adua, che segn\u00f2 una pesante sconfitta per l'Italia.\nNel clima di generale ripiegamento l'Italia ritenne troppo oneroso mantenere la sovranit\u00e0 sulla citt\u00e0 e la cedette, il 25 dicembre 1897 ai britannici, che nel frattempo erano ritornati in possesso del Sudan.\nSeconda occupazione italiana.\nAll'inizio della seconda guerra mondiale, nell'ambito della Campagna dell'Africa Orientale Italiana, dal 4 luglio 1940 al 21 gennaio 1941 le forze italiane procedettero alla Conquista di Cassala strappata alla Sudan Defence Force. L'azione doveva preludere alla occupazione del Sudan, ma in realt\u00e0 rivel\u00f2 la debolezza delle forze coloniali italiane, che dopo poco tempo dovettero cedere alla pressione delle forze inglesi, ben dotate di mezzi meccanizzati ed appoggiate da una aviazione tattica organizzata. Le truppe italiane dovettero ripiegare ordinatamente su Agordat dove si tent\u00f2 una prima difesa e poi su Cheren. Qui si sarebbe svolta la decisiva Battaglia di Cheren.\nStoria recente.\nDal 1960 la citt\u00e0 \u00e8 stata meta di un gran numero di rifugiati etiopi ed eritrei in fuga dalle zone di conflitto tra Etiopia ed Eritrea; negli anni ottanta, con lo scoppio della seconda guerra civile in Sudan, si \u00e8 aggiunto un gran numero di sfollati sudanesi provenienti dalle Montagne di Nuba. Circa 160.000 rifugiati vivono ora in campi profughi nelle immediate vicinanze della citt\u00e0.\nCassala ha ora un indice di mortalit\u00e0 infantile molto elevato. Il personale delle Nazioni Unite non \u00e8 stato ammesso nella zona."}
{"id": "1483448", "revid": "1305772", "url": "https://it.wikipedia.org/wiki?curid=1483448", "title": "Prede\u0219ti", "text": "Prede\u0219ti \u00e8 un comune della Romania di 2.048 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 3 villaggi: Bucicani, Prede\u0219ti, Prede\u0219tii Mici."}
{"id": "1483449", "revid": "287204", "url": "https://it.wikipedia.org/wiki?curid=1483449", "title": "Predesti", "text": ""}
{"id": "1483453", "revid": "98077", "url": "https://it.wikipedia.org/wiki?curid=1483453", "title": "Kassala", "text": ""}
{"id": "1483454", "revid": "1442080", "url": "https://it.wikipedia.org/wiki?curid=1483454", "title": "Nery Pumpido", "text": "Carriera.\nClub.\nPumpido inizia a guadagnare notoriet\u00e0 come portiere dell'Uni\u00f3n de Santa Fe nei primi anni ottanta.\nDopo un breve periodo al V\u00e9lez S\u00e1rsfield, passa al Club Atl\u00e9tico River Plate per riempire il vuoto lasciato da Ubaldo Fillol.\nNel 1989, Pumpido rischi\u00f2 di perdere il dito di una mano durante un allenamento, ma gli venne salvato con un intervento chirurgico.\nNazionale.\nC\u00e9sar Luis Menotti lo chiama come terzo portiere nella rosa della Nazionale di calcio argentina che disputa la Coppa del Mondo FIFA 1982, ma non gioca neanche un minuto.\nNei Mondiali 1986 \u00e8 invece titolare della squadra futura campione del mondo, subendo 5 reti in 7 partite.\nAi Mondiali 1990 Pumpido gioca solo due partite prima di infortunarsi alla gamba durante Argentina-URSS. Al suo posto viene schierato Sergio Goycochea, che s'imporr\u00e0 come protagonista del torneo.\nAllenatore.\nDopo aver allenato per diverse stagioni l'Uni\u00f3n de Santa Fe viene chiamato alla guida dell'Olimpia Asunci\u00f3n, vincendo la Coppa Libertadores 2002. Viene poi messo sotto contratto dai messicani UANL Tigres. Tra l'ottobre 2005 e il luglio 2006, Pumpido \u00e8 alla guida del Newell's Old Boys."}
{"id": "1483455", "revid": "110157", "url": "https://it.wikipedia.org/wiki?curid=1483455", "title": "Radovan", "text": "Radovan \u00e8 un comune della Romania di 1.323 abitanti, ubicato nel distretto di Dolj, nella regione storica dell'Oltenia.\nIl comune \u00e8 formato dall'unione di 3 villaggi: F\u00e2nt\u00e2nele, Radovan, T\u00e2rnava."}
{"id": "1483456", "revid": "125298665", "url": "https://it.wikipedia.org/wiki?curid=1483456", "title": "Massimiliano Enrico di Baviera", "text": "Biografia.\nTerzo figlio sopravvissuto di Alberto VI, langravio di Leuchtenberg e di sua moglie, Mechthilde von Leuchtenberg, data la sua posizione al trono, intraprese la carriera ecclesiastica. Nel 1650, venne nominato arcivescovo metropolita di Colonia, vescovo di Hildesheim e vescovo di Liegi in successione dello zio, Ferdinando di Baviera. Nel 1683 venne eletto vescovo di M\u00fcnster ma papa Innocenzo XI si rifiut\u00f2 di confermargli questa nomina.\nMor\u00ec nel 1688 e venne succeduto da Giuseppe Clemente di Baviera.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1483458", "revid": "1573940", "url": "https://it.wikipedia.org/wiki?curid=1483458", "title": "Distretto di Kitakanbara", "text": "Il \u00e8 uno dei distretti della prefettura di Niigata, in Giappone.\nAttualmente fa' parte del distretto solo il comune di Seir\u014d."}
{"id": "1483459", "revid": "106679935", "url": "https://it.wikipedia.org/wiki?curid=1483459", "title": "This Left Feels Right Live", "text": "This Left Feels Right Live \u00e8 il terzo DVD della rock band statunitense Bon Jovi contenente un concerto dal vivo. \u00c8 stato registrato il 14 e 15 novembre 2003 all'hotel Borgata di Atlantic City, nel New Jersey. Il DVD \u00e8 diretto da Tony Bongiovi.\nTracce.\nDurata totale: 107:05\n[*]: nella versione \"This Left Feels Right\"\nContenuti speciali.\nIl DVD contiene un documentario di 30 minuti intitolato \"Everyday with Bon Jovi\", filmato nel backstage dei concerti di Atlantic City.\nDVD Bonus Edizione Limitata.\nIl DVD bonus contiene un gioco di Poker con la band interattivo, una visione \"multi camera Directors view\" di 3 canzoni del concerto, un'intervista esclusiva con la band, sei canzoni del concerto del 28 giugno 2003 in Hyde Park a Londra e una fotogallery.\nDurata totale: 13:46\nDurata totale: 31:20"}
{"id": "1483461", "revid": "125641025", "url": "https://it.wikipedia.org/wiki?curid=1483461", "title": "Prima battaglia di Ypres", "text": "La Prima battaglia di Ypres, chiamata anche prima battaglia delle Fiandre, \u00e8 stata l'ultima grande battaglia del 1914 nel corso della prima guerra mondiale; insieme alla battaglia dell'Yser segn\u00f2 il termine della cosiddetta \"Corsa al mare\".\nAntefatto.\nNel tentativo di raggiungere i porti sul canale della Manica, il capo dello Stato Maggiore tedesco Erich von Falkenhayn, fallito lo sfondamento sull'Yser, concentr\u00f2 nella zona di Ypres gli sforzi delle sue armate 4\u00aa e 6\u00aa. Lo schieramento alleato in questo settore era costituito dalla 10\u00aa Armata francese tra Ypres e La Bass\u00e9e (una trentina di chilometri a sudovest), con tre corpi d'armata britannici della British Expeditionary Force; a Ypres si trovavano dal 14 ottobre alcune divisioni territoriali francesi, raggiunte pochi giorni dopo dal II Corpo d'armata di cavalleria francese e dal IV Corpo d'armata britannico reduce dalla battaglia di Anversa.\nGli Alleati presero l'iniziativa dell'attacco il 17 ottobre, nella zona fra la Lys e Roulers, relativamente poco presidiata dal nemico, allo scopo di avanzare sul fianco destro dello schieramento tedesco prima che il fronte, ancora in movimento, si potesse stabilizzare. Furono utilizzate le divisioni britanniche e le divisioni di cavalleria francese, sostenute da divisioni di fanteria territoriale. Il giorno 18 la cavalleria era avanzata sino a Roulers, da cui fu respinta il giorno successivo da imponenti forze tedesche, i corpi d'armata di riserva XXII, XXIII e XIV, entrati in scena avanzando fra Courtrai e Bruges in direzione di Ypres. L'esercito tedesco contemporaneamente preparava un attacco su Ypres, importante nodo viario per i porti della Manica, sfruttando truppe fresche e ben addestrate, sostenute da un formidabile schieramento di artiglieria. L'urto dei due attacchi simultanei diede luogo a uno scontro prolungato e violento, in un contesto spesso confuso in cui i piani d'azione, rapidamente superati dagli eventi, non poterono essere efficacemente applicati e diretti.\nL'offensiva.\nIl giorno 21 ebbe inizio l'offensiva alleata, col I Corpo d'armata britannico, agli ordini del tenente generale Haig e sostenuto dal II Corpo di cavalleria francese, all'attacco in direzione di Bruges; il IV Corpo d'armata britannico attacc\u00f2 Menen, mentre il III e la cavalleria britannica resistevano agli attacchi tedeschi fra la Lys e il canale d'Ypres. Negli ultimi due settori la situazione si fece presto difficile per i britannici, che richiesero l'intervento del IX Corpo d'armata francese per spostare il proprio I Corpo d'armata a sostegno degli altri.\nL'offensiva riprese il giorno 25, su un saliente di quasi cinquanta chilometri in direzione est, ma il I Corpo d'armata britannico e il IX francese avanzarono con grandissima difficolt\u00e0; il giorno dopo, coi tedeschi gi\u00e0 parzialmente trincerati, la lotta si fece ancora pi\u00f9 accanita, e cos\u00ec per i tre giorni successivi, in una serie di attacchi e contrattacchi. L'artiglieria pesante tedesca aumentava di intensit\u00e0 di giorno in giorno, cui gli Alleati non potevano controbattere efficacemente, pur contando per il tiro diretto degli efficaci pezzi da 75\u00a0mm francesi.\nL'inondazione dell'Yser, ponendo fine alla battaglia a valle di Diksmuide, permise ai francesi di trasferire a Ypres il XXXII Corpo d'armata, mentre stava giungendo in zona anche il XV; nel contempo i tedeschi, che continuavano a concentrare forze sul settore britannico, poterono anch'essi ritirare truppe dal basso Yser per gettarle sul settore francese.\nL'attacco alleato, ormai bloccato, doveva per logica risolversi in una lotta difensiva, tuttavia il terreno era del tutto sfavorevole, i materiali da trincea inadeguati e le truppe insufficienti: ci\u00f2 giocoforza costrinse al proseguimento dell'offensiva, sfruttando la natura boscosa della regione e contando sulla rapidit\u00e0 di spostamento delle riserve.\nIl 30 ottobre a sud, fra il I Corpo d'armata e il Corpo di cavalleria britannici, i tedeschi attaccarono col XV Corpo d'armata, la 48\u00aa Divisione della riserva e la 26\u00aa Divisione fanteria. Dopo un violento bombardamento la cavalleria fu respinta verso Ypres, che incominci\u00f2 a essere colpita dai cannoni tedeschi; la linea britannica presentava dei varchi che solo il tempestivo invio di truppe della 32\u00aa Divisione francese, nella notte fra il 30 e il 31, riusc\u00ec a contenere.\nLa crisi.\nAll'alba del 31 ottobre i tedeschi, galvanizzati dai successi del giorno precedente, rinnovarono gli attacchi su tutto il fronte e specialmente nel settore tenuto dai britannici, che incominciarono a indietreggiare. Il comando britannico, di fronte a tale situazione, consider\u00f2 la ritirata di tutto il IV Corpo d'armata, il che avrebbe messo in pericolo le vie di comunicazione del settore settentrionale e dato il via con una certa probabilit\u00e0 a una rotta di tutto lo schieramento alleato. L'idea fu abbandonata a poche ore dall'attuazione in seguito a un colloquio fra il maresciallo Foch e il maresciallo French, in cui si decise di continuare la resistenza a oltranza, in attesa di ricevere rinforzi francesi, contrattaccando anzi in altri settori per alleggerire la pressione sul I Corpo britannico.\nLa situazione non cambi\u00f2 il 1\u00ba novembre, coi tedeschi all'attacco contro i britannici nel settore di Messines e Menen, e le truppe francesi del fianco nord impegnate nel vano tentativo di sfondare. Il duca di W\u00fcrttemberg, comandante della 4\u00aa Armata tedesca, il principe Rupprecht di Baviera, comandante della 6\u00aa, e il generale von Deimling comandante del VI Corpo d'armata avevano emanato precise direttive per conquistare Ypres quel giorno stesso, e il \"Kaiser\" era in viaggio verso il fronte per assistere alla vittoria.\nIl 2 novembre i tedeschi, col rinforzo di una nuova divisione, concentrarono gli sforzi a sud della ferrovia tra Ypres e Roulers, ma vennero arrestati da una brigata della 6\u00aa Divisione di cavalleria francese e dalla 18\u00aa Divisione di fanteria; pi\u00f9 a sud la pressione tedesca fece retrocedere i britannici sino ad aprire nuovamente un varco sulla strada per Ypres, ma l'intervento del XVI Corpo d'armata del generale Vidal riusc\u00ec nuovamente ad arginare l'attacco. Il contributo dell'artiglieria francese, nuovamente efficace, si rivel\u00f2 fondamentale.\nLo stallo.\nEntrambe le parti incominciarono ad accusare la stanchezza e le gravissime perdite subite (il I Corpo d'armata britannico, di tre divisioni, non poteva schierare pi\u00f9 di novemila uomini); nella giornata del 3 novembre i tedeschi intrapresero un bombardamento sistematico di Ypres, e cos\u00ec il giorno successivo: lo Stato Maggiore tedesco si trov\u00f2 costretto, non avendo avuto esito l'attacco frontale, ad attaccare il saliente ai lati, a nord e a sud di Ypres, contando comunque di disturbare con la propria artiglieria le comunicazioni da e per la citt\u00e0.\nNei giorni 5 e 6 i tedeschi, col rinforzo di una nuova divisione, attaccarono violentemente; a sud la situazione si fece sfavorevole agli Alleati, che a nord invece resistevano procurando agli attaccanti perdite gravissime.\nIl 7 i francesi furono costretti ad arretrare nel settore sud, dovendo abbandonare Klein Zillebeke per poi, il giorno successivo, contrattaccare respingendo il nemico sino alla ferrovia Ypres-Comines.\nNei giorni successivi si susseguirono attacchi e contrattacchi; il giorno 10 i tedeschi lanciarono un attacco in forze sul fronte nord, principalmente diretto su Diksmuide e Steenstraete utilizzando le truppe ritirate dal basso Yser. I fucilieri di marina attestati a Diksmuide e il XXXII Corpo d'armata francese dovettero abbandonare la riva sinistra dell'Yser, attraversato dai tedeschi e Poesele ma respinti successivamente dal XX Corpo d'armata francese.\nIl giorno 11 i tedeschi attaccarono anche a sud, mentre il bombardamento su Ypres continuava. Nonostante gli sforzi l'offensiva non ebbe esito, e continu\u00f2 anche il giorno successivo. Solo il giorno 13 gli attacchi si interruppero, e il 18 entrambe le parti si erano attestate su posizioni stabili.\nConsiderazioni.\nCon la Prima battaglia di Ypres si concluse la prima fase del conflitto, ebbe termine la guerra di movimento e si afferm\u00f2 anche sul settore settentrionale del fronte occidentale la guerra di trincea, destinata a durare sino alle offensive del 1918. L'aver conservato l'accesso ai porti della Manica consent\u00ec ai britannici di far affluire nell'anno successivo ingenti quantit\u00e0 di truppe e materiali, che si sarebbero rivelati indispensabili per sostenere lo sforzo bellico sino all'entrata in guerra degli Stati Uniti.\nLa BEF fu supportata per la prima volta da battaglioni indiani e del Territorial Army, il cui apporto fu essenziale nel trattenere i tedeschi.\nI tedeschi chiamarono la battaglia Il massacro degli innocenti di Langemarck (in tedesco \"Kindermord bei Langemarck\"): quattro corpi d'armata tedeschi impegnati nella battaglia erano appena stati costituiti con giovani volontari, molti dei quali studenti, e tali unit\u00e0 subirono perdite elevatissime durante un fallito attacco contro una forza britannica minore in numero ma di grande esperienza, formata in maggioranza da veterani della seconda guerra boera. Interi battaglioni erano composti da compagni di classe di 21, 22 e 23 anni: erano ragazzi giovani, pieni di ardore per la madrepatria, ma con poco addestramento alla guerra. Per tre giorni si lanciarono contro le posizioni difese da inglesi e francesi, finendo falciati letteralmente a mucchi dal fuoco nemico.\nCuriosit\u00e0.\nAdolf Hitler, il futuro dittatore tedesco, partecip\u00f2 a questa battaglia con l'incarico di staffetta portaordini."}
{"id": "1483462", "revid": "599013", "url": "https://it.wikipedia.org/wiki?curid=1483462", "title": "Jarom\u00edr Bla\u017eek", "text": "Blazek ha partecipato sia ad Euro 2000, sia ad Euro 2004, giocando in totale una sola volta e inoltre era fra i convocati anche al .\nVanta pi\u00f9 di 550 presenze tra i professionisti e ha trascorso praticamente tutta la sua carriera in patria, per dodici stagioni tra le file dello Sparta Praga: nel 2007-2008 tenta l'avventura in Bundesliga, in forza al Norimberga, ma al termine dell'annata il club retrocede in seconda divisione.\nHa vinto 11 titoli, 9 dei quali con lo Sparta Praga: le uniche eccezioni sono il campionato ceco del 1996 conquistato con la maglia dello Slavia Praga e la Coppa della Repubblica Ceca 1993-1994 vinta quando difendeva la porta del Viktoria Zizkov.\nCarriera.\nDopo aver iniziato nello nel 1990, gioca per Dynamo \u010cesk\u00e9 Bud\u011bjovice (1992-1993), Viktoria \u017di\u017ekov (1993-1994) e Bohemians Praga (1994-1995). Sempre nel 1995 ritorna allo Slavia Praga e come vice del titolare Jan Stejskal vince il campionato nella stagione 1995-1996.\nL'esperienza con lo Slavia si esaurisce nel 1996, allorquando il portiere ritorna al Bohemians Praga che per\u00f2 retrocede nella stessa stagione. Dopo due anni giocati in seconda divisione, culminati con la conquista della massima serie nel 1999, viene acquistato dallo Sparta Praga.\nDopo aver giocato una stagione in prestito al Marila P\u0159\u00edbram ritorna allo Sparta Praga dove vince cinque campionati e tre Coppe della Repubblica Ceca.\nNell'estate 2007 firma per il , ma dopo una pessima annata culminata con la retrocessione in Seconda Lega, fa ritorno in Repubblica Ceca allo Sparta Praga.\nNazionale.\nCon la conta attualmente 14 presenze. Ha partecipato ai campionati europei di , e ed al .\nHa esordito con la maglia della nazionale di calcio del suo paese il 29 marzo 2000 nella partita contro l'. Ha giocato anche tre volte con l'Under-21, esordendo nella partita - 3-2 il 7 giugno 1993."}
{"id": "1483463", "revid": "106908", "url": "https://it.wikipedia.org/wiki?curid=1483463", "title": "Rast (Romania)", "text": "Rast \u00e8 un comune della Romania di 3.600 abitanti, ubicato nel distretto di Dolj, nella regione storica dell'Oltenia."}
{"id": "1483466", "revid": "1573940", "url": "https://it.wikipedia.org/wiki?curid=1483466", "title": "Distretto di Kitauonuma", "text": "Il era uno dei distretti della prefettura di Niigata, in Giappone.\nPrima della soppressione, ne faceva parte solo la cittadina di Kawaguchi. Il 31 marzo 2010, Kawaguchi \u00e8 stata assorbita dalla citt\u00e0 di Nagaoka e, a partire da tale data, il distretto di Kitauonuma ha cessato di esistere."}
