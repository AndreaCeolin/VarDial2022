{"id": "1475084", "revid": "123933900", "url": "https://it.wikipedia.org/wiki?curid=1475084", "title": "Alex DeLarge", "text": "Alex DeLarge, nome completo Alexander DeLarge (Londra, 13 giugno 1943), \u00e8 il protagonista del romanzo di Anthony Burgess \"Arancia meccanica\" e dell'omonimo film diretto da Stanley Kubrick. \u00c8 considerato uno dei personaggi pi\u00f9 celebri e iconici della storia del cinema. \nNel libro il suo cognome non \u00e8 noto, mentre nel film \u00e8 chiamato DeLarge in riferimento al fatto che nel romanzo il personaggio si autodefinisse Alexander the Large. Tuttavia, nei titoli di un quotidiano verso la fine del film egli viene identificato come Alexander Burgess, che \u00e8 lo stesso cognome dello scrittore del libro.\nPersonaggio.\nNel film di Kubrick, Alex (interpretato da Malcolm McDowell) \u00e8 un giovane \"i cui principali interessi sono lo stupro, l'Ultraviolenza e Beethoven\". Insieme ai suoi tre drughi, Pete, Georgie e Dim, si diverte a pestare, stuprare, rapinare ed esercitare qualsiasi forma di violenza gratuita su vittime senza alcuna colpa, violenza che vive come uno spensierato divertimento. Il loro unico scopo \u00e8 esercitare \"l'amata Ultraviolenza\". Alex \u00e8 un ragazzo molto colto e amante della musica classica, in particolare di Ludwig van Beethoven, che egli chiama, con un epiteto affettuoso, il \"buon vecchio Ludovico Van\". La personalit\u00e0 di Alex \u00e8 tanto particolare quanto estrosa: ama vestirsi completamente di bianco, usa ciglia finte e indossa una bombetta e tiene nel cassetto della sua blindatissima cameretta un serpente. Fondamentale per il messaggio che Kubrick vuole dare \u00e8 il fatto che la personalit\u00e0 di Alex rester\u00e0 alla fine immutata, anche se con alcune flessioni di mezzo.\nAlex \u00e8 perennemente perseguitato dall'ispettore giudiziario minorile, il signor Deltoid, che minaccia il ragazzo e cerca continuamente di trovare le prove della colpevolezza di Alex, collegate ai crimini che quest'ultimo compie.\nUna sera, dopo aver organizzato un'operazione di furto molto remunerativa con i suoi drughi, sotto il suggerimento di Georgie, Alex decide di entrare nella casa della vittima, una donna. Dopo aver avuto una colluttazione con questa, Alex la uccide colpendola con una pesante opera astratta di forma fallica. Mentre tenta di uscire dalla casa, viene per\u00f2 tradito dai suoi drughi che, rompendogli una bottiglia di latte in faccia, lo lasciano a terra tra grida di dolore e cecit\u00e0 temporanea con la polizia, precedentemente chiamata dalla donna. Alex verr\u00e0 processato e condannato, per omicidio, a 14 anni di galera. Dopo due anni di detenzione, viene a conoscenza del \"Programma Ludovico\", un programma di rieducazione per chi deve essere scarcerato promosso dal nuovo governo, quindi decide di mantenere una buona condotta e viene ammesso al trattamento, in cui il paziente viene costretto a guardare scene di sesso e violenza per ore con dei divaricatori di palpebre che non consentono di chiudere gli occhi, mentre gli viene iniettato un farmaco che provoca un profondo senso di nausea.\nLo scopo di questo programma di rieducazione \u00e8 quello di far provare al paziente la medesima sensazione di soffocamento e forte nausea ogni qual volta abbia l'intenzione di compiere un gesto violento, e quindi prevenirlo. Tuttavia la personalit\u00e0 di Alex non \u00e8 affatto cambiata, non si \u00e8 \"redento\" dalle sue precedenti azioni, ma gli viene solo impedito di compierle. \u00c8, in un certo modo, costretto, obbligato a \"comportarsi bene\", contro la sua innata sete di violenza. Non \u00e8 pi\u00f9 un uomo libero.\nScarcerato grazie alla cura, Alex si ritrova per\u00f2 in un mondo per niente migliorato, ancora pi\u00f9 violento e corrotto di quello precedente. Molti dei torti da lui fatti gli si ritorcono contro: gli stessi drughi, ormai diventati parte delle forze d'ordine, una volta incontratolo (mentre viene pestato da un senzatetto che loro stessi avevano aggredito tempo prima) lo malmenano e lo umiliano, approfittandosi del fatto che egli non possa reagire perch\u00e9 appena ci prova la nausea lo pervade. Mentre vaga sotto la pioggia, capita per caso davanti alla porta della casa di uno scrittore, una sua precedente vittima a cui aveva anche stuprato la moglie, morta in seguito suicidandosi. In un primo momento l'uomo non sembra riconoscere il ragazzo, e si offre di ospitarlo. Lo scrittore \u00e8 oppositore del governo, e comprendendo che il giovane \u00e8 una delle prime vittime del \"Programma Ludovico\", pensa inizialmente di usarlo come arma per rovesciare il governo. A un certo punto, presa coscienza dell'identit\u00e0 del giovane a causa di un evento fortuito e venuto a conoscenza degli effetti che l'ascolto della musica di Beethoven ha su di lui (in tutto e per tutto simili a quelli in cui incorre quando tenta di dare sfogo ai propri impulsi violenti), lo scrittore decide di vendicarsi costringendolo ad un ascolto forzato della Nona Sinfonia, in modo da farlo sentire molto male. Fuori di s\u00e9 per la sofferenza, Alex decide di suicidarsi gettandosi dalla finestra della stanza in cui lo scrittore lo aveva imprigionato. Lo scrittore intendeva cos\u00ec strumentalizzare il suo suicidio per rovesciare il governo. Non riuscito nel suo intento, Alex verr\u00e0 portato in ospedale finendo al centro di un caso nazionale, e si trasformer\u00e0 nella vera vittima dell'intera vicenda. Dopo essere stato curato dagli effetti della cura da vari dottori e psichiatri (non prova pi\u00f9 nausea), il Ministro dell'Interno in persona va a trovare Alex in ospedale per assicurarsi che il ragazzo non crei uno scandalo rivelando i metodi disumani utilizzati per rieducarlo in prigione, e in cambio promettendogli di sottostare a qualsiasi condizione il ragazzo gli imponga. Alex si accorda con il Ministro e s'abbandona a fantasie di violenza e di sesso che, chiosando il film, testimoniano ironicamente il totale fallimento del programma Ludovico e della pretesa di \"inoculare forzatamente la bont\u00e0\" nella coscienza degli individui.\nAlex sollecita colloquialmente lo spettatore con tono amabilmente didascalico stimolando in esso la tendenza ad identificarsi e solidarizzare con l'immagine che lui traccia di s\u00e9: lo \"spirito libero\", l'uomo non condizionato dalle leggi della societ\u00e0 e della morale.\nControversie.\nLe riprese del film costarono all'attore Malcolm McDowell pi\u00f9 di qualche sacrificio. Durante la scena del \"Trattamento Ludovico\" l'attore \u00e8 stato veramente costretto a tenere le palpebre spalancate da un divaricatore oculare. Il dottore accanto a lui \u00e8 infatti un dottore vero il quale gli somministra il collirio ogni quindici secondi affinch\u00e9 non subisca cecit\u00e0 permanente; le urla che implorano i dottori di fermarsi sono per la maggior parte reali, riferite al regista. Il risultato fu una lesione alle cornee che gli caus\u00f2 problemi alla vista per i giorni successivi. Tuttavia, dopo due settimane di cure a base di morfina, Kubrick volle un nuovo ciak in quanto non ancora soddisfatto della scena.\nMerchandise.\nAl personaggio di Alex DeLarge, cos\u00ec come appare nel film di Stanley Kubrick, sono state dedicate numerose \"action figure\" e statuine."}
{"id": "1475085", "revid": "287204", "url": "https://it.wikipedia.org/wiki?curid=1475085", "title": "Torva", "text": ""}
{"id": "1475089", "revid": "834", "url": "https://it.wikipedia.org/wiki?curid=1475089", "title": "Grown And Sexy", "text": ""}
{"id": "1475091", "revid": "767487", "url": "https://it.wikipedia.org/wiki?curid=1475091", "title": "Brezoaele", "text": "Brezoaele \u00e8 un comune della Romania di 3.671 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 2 villaggi: Brezoaele e Brezoaia."}
{"id": "1475092", "revid": "287204", "url": "https://it.wikipedia.org/wiki?curid=1475092", "title": "Otepaa (comune rurale)", "text": ""}
{"id": "1475093", "revid": "2057018", "url": "https://it.wikipedia.org/wiki?curid=1475093", "title": "Mo\u00e7ambola", "text": "La Mo\u00e7ambola () \u00e8 la massima competizione calcistica del campionato mozambicano di calcio.\nIl campionato nacque nel 1976, subito dopo che il Mozambico ottenne l'indipendenza dal Portogallo. Alla prima edizione parteciparono solo 5 squadre: Acad\u00e9mica Maputo, AD Pemba, Desportivo de Maputo, Desportivo Tete, e Text\u00e1frica .\nFino al 2005 la competizione era denominata \"Liga 2M\". Dal 2005 ha preso il nome di \"Mo\u00e7ambola\".\nAl campionato, che si svolge come un torneo all'italiana, partecipano 14 squadre. Ne retrocedono 3.\nSquadre.\nStagione 2019."}
{"id": "1475095", "revid": "287204", "url": "https://it.wikipedia.org/wiki?curid=1475095", "title": "Otepaa", "text": ""}
{"id": "1475109", "revid": "287204", "url": "https://it.wikipedia.org/wiki?curid=1475109", "title": "Flora di Porto Rico", "text": "La flora di Porto Rico, come quella di molte altre isole, \u00e8 caratterizzata da un elevato endemismo e da una bassa biodiversit\u00e0.\nIl clima tropicale, con le sue abbondanti precipitazioni durante tutto l'arco dell'anno, permette la crescita di una rigogliosa e fitta vegetazione spontanea, in particolar modo nella regione centrale dell'isola. Si hanno quindi numerose specie di piante epifite e di felci, nonch\u00e9 di palme, soprattutto in prossimit\u00e0 delle zone costiere e nei litorali. Nella regione meridionale, che presenta un clima leggermente pi\u00f9 secco e arido, vi sono alcune specie di piante succulente, tra cui molti cactus, e la vegetazione \u00e8, in media, pi\u00f9 bassa e rada. La \"Ceiba\" e il \"Flor de Maga\", entrambi simboli nazionali, sono presenti in tutto il territorio.\nLista della flora endemica di Porto Rico.\nQuesta lista \u00e8 ordinata alfabeticamente secondo la nomenclatura binomiale."}
{"id": "1475112", "revid": "33751", "url": "https://it.wikipedia.org/wiki?curid=1475112", "title": "Premi\u00e8re Division (Mauritania)", "text": "La Premi\u00e8re Division \u00e8 la massima competizione calcistica della Mauritania, istituita nel 1976 e organizzata dalla Federazione calcistica della Mauritania (FFRIM).\nSquadre.\nStagione 2020-2021."}
{"id": "1475117", "revid": "767487", "url": "https://it.wikipedia.org/wiki?curid=1475117", "title": "Semplicemente (Zero Assoluto)", "text": "Semplicemente \u00e8 un singolo del gruppo musicale italiano Zero Assoluto, pubblicato nel 2005 dalla Baraonda Edizioni Musicali.\nIl brano \u00e8 stato successivamente inserito nella lista tracce del secondo album in studio \"Appena prima di partire\", uscito nel marzo 2007.\nDescrizione.\nProdotto dal gruppo stesso, il tema di \"Semplicemente\" \u00e8 il rimpianto per un amore che avrebbe potuto essere e non potr\u00e0 mai pi\u00f9 essere.\nIl singolo \u00e8 diventato in breve tempo un grande successo commerciale e radiofonico in Italia, trascorrendo 28 settimane nella top 20 della classifica dei singoli, raggiungendo la seconda posizione per una settimana, dietro a \"La camisa negra\" di Juanes.\nVideo musicale.\nIl videoclip, diretto da Cosimo Alem\u00e0 e prodotto dalla societ\u00e0 \"The Mob\", \u00e8 stato girato presso la scuola superiore I.I.S. Cartesio - Luxemburg di Roma. In esso si alternano sequenze degli Zero Assoluto, che eseguono il brano in una palestra della scuola suddetta, ad altre di una ragazza, interpretata da Selenia Orzella, che cammina con un borsone per lo sport. La ragazza entra proprio in quella palestra e comincia a danzare davanti al gruppo che suona."}
{"id": "1475118", "revid": "767487", "url": "https://it.wikipedia.org/wiki?curid=1475118", "title": "Buciumeni (D\u00e2mbovi\u021ba)", "text": "Buciumeni \u00e8 un comune della Romania di 4.697 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 3 villaggi: Buciumeni, Dealu Mare, Valea Leurzii."}
{"id": "1475126", "revid": "287204", "url": "https://it.wikipedia.org/wiki?curid=1475126", "title": "Podrala", "text": ""}
{"id": "1475127", "revid": "767487", "url": "https://it.wikipedia.org/wiki?curid=1475127", "title": "Davide Anzaghi", "text": "Biografia.\nIniziato alla musica dal padre Luigi Oreste, didatta e autore di pubblicazioni edite da Ricordi e Carisch, nonch\u00e9 da Ettore Pozzoli si \u00e8 diplomato al Conservatorio G. Verdi di Milano in Composizione, Pianoforte, Musica Corale e Direzione d'orchestra.\nFu noto come interprete di musica classica per fisarmonica, vincendo nel 1950 il concorso mondiale di fisarmonica da concerto: \"La settimana Incom 00522\" del 30 novembre 1950 (settimanale pubblico cinematografico) diffuse un video che proponeva il giovane virtuoso come vincitore del Concorso Mondiale citato.\nCon le composizioni \"Segni\" e \"Ritografia\" ha vinto il Concorso di Composizione Pianistica di Treviso nel 1970 e 1971. Nel 1973 la composizione per orchestra \"Limbale\" merita il Primo Premio al X Concorso Internazionale di Composizione Sinfonica Ferdinando Ballo, indetto dai Pomeriggi Musicali di Milano, mentre nel 1974 la composizione per grand\u2019orchestra Ausa \u00e8 dichiarata vincitrice del Concorso Internazionale Olivier Messiaen, presieduto dallo stesso Messiaen.\nNel 1994 fond\u00f2 insieme a un gruppo di artisti e sodali l'associazione interdisciplinare Novurg\u00eca destinata alla promozione delle arti contemporanee. \nA lungo docente di composizione al Conservatorio G. Verdi di Milano, per alcuni decenni \u00e8 stato anche membro del Consiglio di Amministrazione e del Consiglio Accademico dello stesso istituto. \u00c8 sposato con Noemi Beneduce, nipote del banchiere Alberto Beneduce, suocero di Enrico Cuccia.\nBibliografia.\nRenzo Cresti, \"Ragioni e sentimenti nelle musiche europee dall'inizio del Novecento a oggi\", Lucca, LIM - Libreria Musicale Italiana, 2015, con un'ampia analisi critica inerente a Davide Anzaghi, pp.\u00a0541\u201343, ISBN 978-88-7096-834-7"}
{"id": "1475128", "revid": "15756", "url": "https://it.wikipedia.org/wiki?curid=1475128", "title": "Giove nella fantascienza", "text": "Il pianeta Giove costituisce lo scenario di diverse opere letterarie, prevalentemente di fantascienza. Nel corso del XX secolo \u00e8 stato spesso rappresentato come un enorme pianeta roccioso circondato da un'atmosfera molto densa e spessa, prima che si scoprisse che \u00e8 un gigante gassoso privo di una vera e propria superficie.\nOggi viene talvolta rappresentato come popolato da creature simili a quelle degli oceani terrestri, che \"nuotano\" nei gas densi del pianeta.\nOltre a Giove stesso, \u00e8 il suo sistema di satelliti a essere stato usato spesso come ambientazione fantascientifica.\nLetteratura.\nIl tema delle creature fluttuanti era stato affrontato dall'autore gi\u00e0 nel 1971 con il breve racconto \"Incontro con Medusa\" (\"A Meeting With Medusa\"), dove l'esplorazione di Giove avviene attraverso un essere umano \"modificato\" da una serie di interventi di ingegneria chirurgica."}
{"id": "1475129", "revid": "773636", "url": "https://it.wikipedia.org/wiki?curid=1475129", "title": "Premier League (Sierra Leone)", "text": "La Premier League sierraleonese () \u00e8 la massima competizione calcistica della Sierra Leone, istituita nel 1968. Il campionato \u00e8 sponsorizzato dalla Sierra Leone Commercial Bank.\nSquadre.\nStagione 2019."}
{"id": "1475130", "revid": "111577800", "url": "https://it.wikipedia.org/wiki?curid=1475130", "title": "Palazzo di Nerone", "text": "Il Palazzo Artiaco, detto popolarmente palazzo di Nerone \u00e8 un palazzo di Napoli, sito in via Anticaglia.\nAppartenuto ai marchesi Artiaco, \u00e8 situato appena dopo il secondo arco che sosteneva l'antico teatro romano.\nLa denominazione popolare deriva dal fatto che nel suo giardino si trovano mura costituite da \"opus reticulatum\" inglobate in strutture seicentesche."}
{"id": "1475138", "revid": "35707", "url": "https://it.wikipedia.org/wiki?curid=1475138", "title": "Docu-fiction", "text": ""}
{"id": "1475140", "revid": "1543377", "url": "https://it.wikipedia.org/wiki?curid=1475140", "title": "Premi\u00e8re Division (Gabon)", "text": "Lo Premi\u00e8re Division, per esteso Championnat National Division 1 o semplicemente Division 1, \u00e8 la massima competizione calcistica del Gabon, istituita nel 1968 dalla Federazione calcistica del Gabon (FEGAFOOT).\nSquadre.\nStagione 2015-2016."}
{"id": "1475144", "revid": "287204", "url": "https://it.wikipedia.org/wiki?curid=1475144", "title": "Tolliste", "text": ""}
{"id": "1475156", "revid": "373458", "url": "https://it.wikipedia.org/wiki?curid=1475156", "title": "San Borja", "text": ""}
{"id": "1475162", "revid": "256896", "url": "https://it.wikipedia.org/wiki?curid=1475162", "title": "San Isidro (Lima)", "text": ""}
{"id": "1475166", "revid": "1372005", "url": "https://it.wikipedia.org/wiki?curid=1475166", "title": "Eleonora di Castiglia (1241-1290)", "text": "Biografia.\nInfanzia.\nFiglia secondogenita del re di Castiglia e Le\u00f3n, Ferdinando III \"il Santo\" e di Giovanna di Dammartin, figlia di Simone de Dammartin, conte d'Aum\u00e2le e di Maria, Contessa di Ponthieu (contea nel dipartimento della Somme le cui citt\u00e0 principali erano Abbeville e Montreuil-sur-Mer). \nIl suo nome in spagnolo era Leonor, che poi divenne Alienor in inglese e quindi Eleanor in inglese moderno, il suo nome potrebbe esserle derivato dalla sua bisnonna paterna Leonora d'Aquitania, una delle figlie di Enrico II d'Inghilterra. Eleonora era una figlia di secondo letto ed era l'unica femmina di cinque fratelli di cui due morirono giovani. Quando nel 1291 si celebr\u00f2 il primo anniversario della sua morte 49 uomini ognuno con una candela vennero pagati perch\u00e9 camminassero in processione, una candela per ogni anno di vita, il che fa credere che ella sia nata nel 1241. \nIn quell'anno suo padre era tornato da una spedizione militare in Andalusia nel mese di febbraio e quindi si pu\u00f2 pensare che Eleonora sia nata verso la fine dell'anno. Sia alla corte del padre che a quella del fratellastro Alfonso si respirava un'atmosfera alquanto intellettuale il che pu\u00f2 aver influenzato le sue attivit\u00e0 letterarie una volta divenuta regina. Si crede che ella fosse accanto al letto di morte del padre spirato a Siviglia nel 1252.\nMatrimonio.\nLe nozze che unirono Eleonora ad Edoardo I d'Inghilterra non furono le prime ad essere prese in considerazione. Per lungo tempo suo padre Ferdinando aveva vantato l'assai labile pretesa di essere il pi\u00f9 importante Signore del Regno di Navarra, a ridosso dei Pirenei e nel 1250 sia lui che il figlio Alfonso avevano carezzato l'idea che Eleonora sposasse Tebaldo II di Navarra. Per evitare di finire sotto il controllo castigliano Margherita di Borbone-Dampierre, madre di Tebaldo, nel 1252 si alle\u00f2 con Giacomo I d'Aragona siglando un accordo ed una parte di esso implicava che i due non si sarebbero mai sposati.\nIn quello stesso anno Alfonso X di Castiglia resuscit\u00f2 un'altra debole pretesa, questa volta sul Ducato di Guascogna, nel sud dell'Aquitania, l'ultimo dei possedimenti inglesi in Francia. Immediatamente Enrico III d'Inghilterra ag\u00ec in modo da contrastare le pretese di Alfonso con mezzi diplomatici e militari, all'inizio del 1254, dopo aver a lungo mercanteggiato sulla dote di Eleonora si decise che Eleonora e il figlio di Enrico, Edoardo si sarebbero sposati e che le pretese di Alfonso sulla Guascogna sarebbero andate a Edoardo.\nIl 18 ottobre del 1254, nel Monastero di Santa Mar\u00eda la Real de Las Huelgas Burgos, Eleonora si spos\u00f2 con il conte di Chester, Edoardo (il futuro re Edoardo I), figlio del re d'Inghilterra e duca d'Aquitania, Enrico III, e di Eleonora di Provenza..Secondo gli \"annali londinensi\", il conte di Chester, Edoardo (\"Edwardus filius regis Henrici\"), futuro re d'Inghilterra, si rec\u00f2 a Burgos (\"translationem beati Edwardi regis apud Boures\"), per sposare Eleonora (\"Alienoram iuvenculam\u2026sororem regis Hispanni\u00e6\").Secondo Matteo di Parigi, l'intenzione originale del matrimonio era stata quella di formalizzare la pace, del 1253, tra Enrico III ed il fratellastro di Eleonora, Alfonso X che rinunciava al possesso del ducato di Guascogna, su cui la Castiglia avanzava pretese dal tempo del matrimonio di Alfonso VIII di Castiglia con la figlia del re d'Inghilterra, Enrico II e della duchessa d'Aquitania, Eleonora d'Aquitania, Leonora d'Aquitania, duchessa di Guascogna. Il matrimonio per\u00f2 fu celebrato l'anno dopo.\nDopo le nozze diversi parenti di Eleonora la seguirono in Inghilterra e finirono per essere mantenuti a corte da Enrico III, cosa che rese il matrimonio alquanto impopolare fra gli inglesi. Allo stesso modo il matrimonio di Enrico III con Eleonora di Provenza era stato severamente biasimato e stessa sorte era toccata alla sua bisnonna paterna Adele di Francia quando era stata fidanzata con Riccardo I d'Inghilterra.\nLa devozione che legava Eleonora ad Edoardo (che la ricambiava) andava a discapito dei figli; infatti i figli furono educati dalle due nonne, Eleonora di Provenza e Giovanna di Dammartin.Alla morte del loro secondogenito, Enrico, nel 1274, che si trovava a Guildford, i genitori, che si trovavano a Londra, non parteciparono alle esequie, pur essendo il tragitto Londra-Guildford, piuttosto breve. La mamma di Edoardo, Eleonora di Provenza, si occup\u00f2 delle esequie e fece tumulare il cuore di Enrico in un convento da lei fatto erigere in sua memoria. \nEdoardo fu per altro uno dei pochi sovrani che, pare, non si dedic\u00f2 ad attivit\u00e0 extraconiugali e che non mise al mondo figli illegittimi. \nUna volta rimasto vedovo nel 1290 Edoardo non pens\u00f2 a rimaritarsi per molto tempo e solo nel 1299 si rispos\u00f2 con Margherita di Francia di circa quarant'anni pi\u00f9 giovane di lui. Il matrimonio fu celebrato probabilmente per mere questioni dinastiche, Edoardo aveva infatti un solo figlio maschio vivente, Edoardo, e se egli fosse morto i generi avrebbero potuto scatenare una guerra per il trono inglese. Da Margherita Edoardo ebbe due figli maschi, Thomas ed Edmund, ma continu\u00f2 a presenziare ai servizi funebri in onore di Eleonora fino alla morte.\nGuerra dei baroni e crociata.\nSui primi anni di matrimonio di Eleonora ed Enrico non esistono molti documenti anche nel periodo in cui scoppi\u00f2 la Seconda guerra dei baroni. Si sa che Eleonora sostenne il marito e il suocero richiamando arcieri dalle terre materne del Ponthieu, mentre appare privo di fondamento il fatto che ella avesse tentato di scappare in Francia per fuggire al conflitto. Quando nel 1264 Edoardo e il padre furono sconfitti alla Battaglia di Lewes del 1264 Eleonora fu confinata al Palazzo di Westminster dopo che si era saputo che ella stava cercando di reclutare truppe fresche dalla Castiglia. L'anno dopo suo marito sconfisse Simone V di Montfort alla Battaglia di Evesham acquisendo un maggior peso nelle questioni di governo. Questa gloria si riflett\u00e9 anche su Eleonora che, dopo tre figlie morte poco dopo la nascita, nel 1266 diede alla luce un maschio sano, John, seguito entro il 1269 da un altro maschio e da una femmina.\nNel 1270, Eleonora accompagn\u00f2 il marito, Edoardo I, alla crociata, la nona.Eleonora e il marito, Edoardo, si trovavano ancora in Terra Santa, per la nona Crociata, quando, alla morte del suocero Enrico III, il 16 novembre del 1272, furono proclamati re e regina. L'incoronazione avvenne solo il 19 agosto 1274, nell'abbazia di Westminster, dopo il rientro dalla Palestina, dopo essere passati dalla Francia a rendere omaggio al re di Francia per i possedimenti francesi. A Trapani, nel 1273, avevano ricevuto la lettera dei 16 grandi feudatari inglesi che riconoscevano Edoardo re.\nNel 1275, avendo ottenuto in appannaggio alcune citt\u00e0 del regno inglese, decret\u00f2 l'espulsione degli Ebrei da queste citt\u00e0, precedendo di quindici anni l'espulsione di tutti gli ebrei dal regno d'Inghilterra, decretata da Edoardo nel 1290.\nNel 1279, alla morte della madre, il re di Francia, Filippo l'Ardito, la riconobbe contessa del piccolo feudo di Ponthieu, al posto di suo nipote (figlio del fratello Ferdinando), Giovanni di Ponthieu, conte di Aumale.\nEleonora segu\u00ec il marito anche durante la campagna del Galles, tanto che diede alla luce il suo sedicesimo figlio, Edoardo, il futuro Edoardo II, nel 1284, nel Castello di Caernarfon.\nMorte.\nEleonora mor\u00ec nel 1290, a soli 49 anni, ad Harby, Lincolnshire, il 29 novembre 1290. Il suo corpo fu traslato a Londra e fu sepolto nell'Abbazia di Westminster, tranne che per i visceri, inumati nella cattedrale di Lincoln, e il cuore, inumato nel priorato domenicano di Blackfriars, vicino a quello del figlio Alfonso, conte di Chester.\nDiscendenza.\nEleonora ed Edoardo I d'Inghilterra ebbero 16 figli:"}
{"id": "1475171", "revid": "123278806", "url": "https://it.wikipedia.org/wiki?curid=1475171", "title": "Veliterna Juventus Sportiva Velletri", "text": "L'A.S.D. Veliterna Juventus Sportiva Velletri, nota come VJS Velletri, \u00e8 la principale squadra di calcio della citt\u00e0 di Velletri (Roma).\nHa militato in campionati interregionali (Serie D) ed attualmente \u00e8 iscritta al campionato provinciale di Promozione\nColori sociali.\nI colori sociali sono il rosso e il nero. La prima divisa \u00e8 composta da maglia a scacchi rossi e neri alternati e calzoncini neri. La seconda divisa prevede invece maglia bianca con striscia rossa e calzoncini rossi. Esiste anche una terza divisa, molto pi\u00f9 rara, in completo nero.\nStoria.\nFondata nel 1955, raggiunse per la prima volta la promozione in Serie D al termine della stagione 1968-69. Negli anni precedenti la fondazione (dopoguerra e primi anni '50) esisteva gi\u00e0 una societ\u00e0 denominata S.S. Veliterna che si pu\u00f2 rintracciare anche nelle classifiche dei campionati regionali dell'epoca. Nel corso degli anni settanta, ottanta e novanta ha disputato 18 campionati di Serie D sfiorando la promozione nella serie superiore (fino al 1978 la Serie C; dal 1978 in poi la Serie C2) nel 1971-72, 1972-73 (campionati entrambi conclusi al 2\u00ba posto) e nel 1982-83 (in quella stagione arriv\u00f2 3\u00b0).\nFondazione.\nLa Vjs Velletri viene fondata nel 1955 e inizia la sua storia che porter\u00e0 i colori rosso-neri ad essere tra i pi\u00f9 importanti della regione Lazio, e anche in Italia ai tempi della serie D quando la squadra ha incontrato in categoria compagini come Sassari, L'Aquila, Livorno.\nI primi anni successivi alla fondazione vedono squadre di medio livello con giocatori amatoriali che regalano al pubblico veliterno stagioni alterne. La categoria pi\u00f9 ricorrente \u00e8 la Promozione. Calciatori celebri sono i fratelli Calcatelli, Trenta, Salomon, Ottavi, Rosati, Massicci, i fratelli Tartaglia, i portieri Tibaldi e D'Ambrosio, Ludovisi, mentre come allenatori i primi a sedere sulla panchina della Vjs Velletri furono Caristi, Dominizi, Papa, Ziroli e Marcellini.\nL'allenatore della promozione alla Serie D, avvenuta nella stagione 1968-69, fu De Vita.\nGli anni d'oro della VJS Velletri.\nDopo i primi anni di assestamento, e il campionato del 1966-67 - primo posto in Seconda Categoria con 75 reti all'attivo in 30 partite nel 1969 arriva la promozione nel Campionato Nazionale Dilettanti. La Vjs Velletri vince il campionato regionale di Prima Categoria battendo all'ultima giornata il Palestrina per 1-0 (rete di Conti), mentre il comprimario Frascati viene battuto 3-2 a Nettuno.\nNel 1969-70, la squadra si presenta come matricola alla sua prima assoluta in D e con il presidente Piemonte, inizia il periodo d'oro del calcio veliterno: arrivano a Velletri Pagni e Mari dalla Lazio, Solfanelli dal Mantova, Michesi futuro bomber del Catanzaro e del Brescia, il capitano \u00e8 Salvatore DelRio - si scrive tutto attaccato - (che giocher\u00e0 per anni con la maglia rossonera, subendo anche due gravi infortuni). Anche il vivaio vive una fase di crescita ed emergono numerosi giocatori che faranno strada nei campionati professionistici e non. Nel 1969-70, dopo le prime giornate in Serie D, sotto la guida di De Vita, l'allenatore della promozione, la squadra, ai vertici della classifica, viene affidata a Sassi, ma non riesce nell'impresa di centrare la promozione, finendo quarta. La stagione seguente, dopo la nona giornata del campionato 1970-71, la compagine viene affidata e Giovanni Cattozzo, ex Milan, e, con lui, dopo la risalita nella stessa stagione dal penultimo al sesto posto, nel 1971-72 sfiora l'impresa della promozione alla Serie C, arrivando seconda, dietro alla Torres.\nNel 1972-1973 la Vjs Velletri diventa campione d'Italia della categoria Serie D del Campionato nazionale Dante Berretti, battendo in finale il Treviso per 1-0 con una rete di Vincenzo Taddei.\nDopo alcune stagioni di met\u00e0 classifica, nel 1976-1977 arriva la retrocessione in Promozione.\nIl 1977-1978 vede una rosa competitiva e l'obiettivo \u00e8 l'immediata risalita, ma alla fine del campionato \u00e8 quarto posto. L'allenatore \u00e8 Mari, con esperienze in categorie superiori, e tra le file rossonere c'\u00e8 Gianni Rosati e Igor Jankole. Con Mari allenatore la societ\u00e0 e la squadra riprende spazio e considerazione: vince il campionato di promozione 78/79; all'ultima giornata allo Stadio Comunale di Velletri, c'\u00e8 lo scontro diretto tra la Vjs Velletri prima e il Terracina secondo. Sospinta dal proprio pubblico (oltre 4.000 spettatori) la squadra di Mari si impone per 3-1 tornando a distanza di due anni in un campionato nazionale. Nel 1980-81 con mister Cavazzoni la Vjs Velletri arriva al terzo posto staccata di poco dalla prima posizione ma non riesce a raggiungere la C. La sconfitta contro la Torres spedisce nella categoria superiore Quartu e Casalotti lasciando i rossoneri terzi in classifica.\nGli anni '80 e l'ultima retrocessione.\nDopo l'ultima stagione, la rosa viene ampliata con gli arrivi di Claudio Gava, Maurizio D'Este (autore di un salto da Velletri fino al Milan dove vestir\u00e0 la maglia rossonera) e Stefano Colantuono. Nel 1982-83 \u00e8 di nuovo terzo posto: la Vjs Velletri spesso sul podio se fosse stata nelle stesse condizioni attualmente avrebbe disputato un numero impressionante di play off. Nel 1985-86 un organico ringiovanito retrocede in Promozione, da dove risalir\u00e0 nel 1988-89 per ripescaggio (si era classificata seconda nella categoria inferiore). Nel 1989-90 la squadra arriva quarta classificata, nelle sue file spiccano giocatori del calibro di Fois, Lo Sacco, Caprari Massimo, Sperduti, oltre a Milano e Busini, giovani ventenni che faranno la storia del calcio dilettantistico laziale di quegli anni, assieme allo storico capitano Luca Di Lazzaro. Nel 1990-91 una serie impressionante di coincidenze negative, a cominciare dalla squadra giovane per difficolt\u00e0 economiche della societ\u00e0, porta alla retrocessione nella neo-istituita categoria dell'Eccellenza. Inoltre lo stadio \"Giovanni Scavo\" viene ristrutturato e cos\u00ec la squadra ha disputato sempre in trasferta le gare, svantaggio non indifferente dato che i rossoneri hanno sempre beneficiato del sostegno del loro pubblico. Quella terminata a maggio 1991 \u00e8 l'ultima stagione di Serie D per la principale societ\u00e0 calcistica di Velletri.\nL'Eccellenza tra alti e bassi: anni '90.\nNel 1992-93 arriva la prima Coppa Italia: la squadra giunge in finale regionale contro il Palestrina: si gioca al Flaminio, e di fronte ad un grande pubblico rosso-nero i castellani si impongono per 2-0 vincendo il titolo, in campo si sono distinti : Caprari, Busini, Bastianelli, Scarioli, D'auria in porta e capitan Di Lazzaro. Negli stessi anni la squadra viene anche promossa nuovamente in D ma per la mancata iscrizione retrocede di una categoria, per poi risalire immediatamente. Il presidente \u00e8 Ivano Selli, noto conduttore televisivo dell'emittente Rete Oro attiva a Roma e provincia. Sono anni in cui la Vjs Velletri non disputa campionati di vertice e conquista salvezze all'ultima giornata. La stagione pi\u00f9 gratificante degli anni '90 \u00e8 sicuramente il 1996-97 quando la squadra chiude al terzo posto con 50 punti e nonostante tutto non riesce a raggiungere i play off e non pu\u00f2 contare su eventuali ripescaggi.\nIl 2000: ancora Eccellenza.\n\u00c8 il caso del 2004-2005, con il quint'ultimo posto valso la salvezza diretta soltanto per il vantaggio superiore ai dieci punti nei confronti del Priverno (altrimenti sarebbero stati play out). In quell'anno la squadra si fonde con un'altra societ\u00e0 calcistica, il Le Roy, dando vita ad un settore giovanile molto ampio. Ma questo esperimento non dura molto e infatti verr\u00e0 presto smantellato.\nNel 2005-2006 la squadra staziona a met\u00e0 classifica chiudendo con 43 punti la stagione. Allenatori di queste annate sono Marco Conti e Carlo Pascucci. Nel 2005-2006 la Vjs Velletri si trova a lottare per i vertici prima di un crollo verticale.\nNel 2006-2007 con Fabio Lucidi subentrato in panchina, la squadra ferma il Gaeta con il risultato di 1-0 (gol di Borrielli) nell'ultima giornata estromettendolo dalla zona play off e salvandosi con un punto di vantaggio sulla zona play out. Il tecnico romano compie un'impresa sportiva riuscendo ad infilare risultati positivi dal suo arrivo fino all'ultima giornata. Con trascorsi nel professionismo in B, Lucidi viene confermato anche per la stagione successiva e viene allestita una squadra competitiva con la presenza di numerosi giocatori d'esperienza e calciatori argentini (Moreta Santos, Molinari, Veron, Campora, Dominguez).\nNel 2007-2008 la squadra chiude con 50 punti al settimo posto: non era mai arrivata cos\u00ec in alto dal 1997, quando allora con gli stessi punti si piazz\u00f2 terza in graduatoria. L'annata \u00e8 ricordata in maniera molto positiva dal momento che nonostante l'inesperienza della squadra, la Vjs Velletri staziona al primo e al terzo posto per tutto il girone di andata tenendo testa al duo Formia-Gaeta, prima poi di perdere punti soprattutto in trasferta e chiudere a ridosso delle prime. La squadra si rivela l'unica imbattuta tra le mura amiche, con la miglior difesa e il record nazionale di imbattibilit\u00e0 del portiere. Quello che frena la Vjs Velletri \u00e8 la scarsa vena offensiva: oltre sporadiche prestazioni \u00e8 consacrata la sterilit\u00e0 degli attaccanti, anche per via del grave infortunio al bomber argentino Hernan Molinari (che a Velletri ha messo a segno una decina di reti e nelle stagioni successive ha vinto la classifica cannonieri con l'Albalonga per due anni di fila).\nLa retrocessione dall'ultimo campionato di D \u00e8 avvenuta al termine della stagione 1990-91 quando la Vjs scese in Promozione.\nGli ultimi anni: spazio alla linea verde.\nNella stagione 2007-08, la Vjs Velletri, disputando un buon campionato di medio-alta classifica con un organico giovane, ha instaurato un record: il portiere Alessandro Ruggini \u00e8 rimasto imbattuto per oltre 1000 minuti, superando l'imbattibilit\u00e0 italiana detenuta da Sebastiano Rossi durata 929 minuti (anche se in altra categoria). Infatti il portiere veliterno non ha preso reti dalla quarta alla quindicesima giornata. L'imbattibilit\u00e0 \u00e8 stata interrotta da una rete al 1' minuto nella gara contro l'ultima classificata del girone Tor Sapienza, che la Vjs Velletri ha perso proprio per 1-0. In totale nel girone di andata la squadra rosso-nera ha incassato 4 reti in 17 gare (miglior difesa di tutti i campionati italiani dalla Serie A alla III Categoria).\nLa stagione 2008-09 si apre con la direzione generale che viene affidata a Nerino Tabanelli, con trascorsi in C2 nelle piazze emiliane, sostituto di Silvio Argenio. Anche mister Fabio Lucidi abbandona la panchina rosso-nera, sostituito dal giovane tecnico emergente Roberto Giovarruscio; la Vjs Velletri 2008-09 \u00e8 una delle squadra pi\u00f9 giovani di tutti i campionati italiani in assoluto, avendo un'et\u00e0 media di soli 24 anni. I rossoneri navigano a met\u00e0 classifica nella prima parte del girone di andata. L'11 settembre 2008 a sorpresa si dimette il patron Pasquale Iezzi per divergenze con l'amministrazione comunale, dicendosi stanco della mancata cultura dello sport presente a Velletri. Il 5 novembre 2008 Giovarruscio viene esonerato dalla societ\u00e0. Al suo posto Alberto Di Meo, ex giocatore bandiera della Vjs Velletri negli anni '80, che assume l'incarico fino al termine della stagione con l'obiettivo di salvare la squadra. Dopo risultati altalenanti la societ\u00e0 taglia alcuni giocatori e avvia il mercato di riparazione non appena, in seguito alla sconfitta subita contro il Latina, la Vjs Velletri finisce in zona play out con 15 punti. Il 16 dicembre 2008 a sorpresa, con il venir meno del supporto economico dell'ormai ex presidente dimissionario Iezzi, la societ\u00e0 \u00e8 costretta ad operare tagli e restano in rosa pochi giovani e membri della Juniores che provano nella disperata impresa di mantenere la categoria. Nonostante la situazione difficile la squadra riesce a chiudere il campionato con un vantaggio di cinque punti sulla zona retrocessione diretta qualificandosi di diritto ai play out contro il Mentanajenne. L'andata in casa il 17/05/09 termina 2-0 con reti di Panella e Rossi. Il ritorno in casa del Mentana vede una nuova vittoria della Vjs Velletri per 3-1 (Rossi, Parabolani, Guidi) e quindi la salvezza dopo play out. Un'autentica impresa sportiva compiuta dai giocatori rimasti che hanno letteralmente salvato il calcio a Velletri.\nGli anni Duemiladieci.\nNella stagione 2013-2014 la Vjs Velletri torna dopo un anno di assenza dai campionati regionali, per la collaborazione con il Lariano e l'Asd Lariano Velletri che ha militato per un anno in Eccellenza. La societ\u00e0 allestisce una rosa competitiva ed affida la panchina al tecnico Massimo Bindi, con il compito di puntare ad un campionato di vertice nel girone C della Promozione Lazio 2013-2014. La squadra rossonera al giro di boa \u00e8 prima in classifica con due punti di vantaggio sulla seconda, ma una serie di risultati discontinui fanno chiudere alla Vjs Velletri la stagione al terzo posto in coabitazione con la Vis Subiaco. La qualificazione ai play off costringe i rossoneri a giocare in trasferta la gara secca, sul campo della Nuova Itri, e la partita finisce 2-1 nonostante il ventunesimo gol stagionale dell'attaccante scuola Juventus Giovanni Terrazzino. Mancata dunque la promozione in Eccellenza, per la stagione successiva 2014-2015 la societ\u00e0 decide di dare spazio alla linea verde. La panchina viene assegnata all'ex allenatore della Juniores Corrado Sambucci, e la rosa \u00e8 composta per la maggior parte da giovani atleti provenienti dal settore giovanile. Si aggregano al gruppo per\u00f2 anche gli esperti Alessandro Rovitelli, Pasquale Rulli (un passato nel professionismo con le maglie di Taranto, Sangiovannese, Pisa, Sambenedettese), Marco Pasqualini. Contro tutti i pronostici la Vjs Velletri parte bene in campionato, battendo all'undicesima giornata in casa anche il Citt\u00e0 di Ciampino (2-1) capolista e fino a quel momenti imbattuto sia nel girone C che in Coppa. La stagione terminer\u00e0 con una salvezza all'ultima giornata (3-2 ad Ardea) agli ordini del tecnico Marco Conti, subentrato e poi non confermato nella stagione successiva (2015-2016), quando diversi avvicendamenti tecnici e vicissitudini societarie sofferte porteranno la Vjs Velletri a ripartire dalla Terza Categoria. \nLa rifondazione e la rinascita: da Nuova Vjs Velletri a Vjs Velletri (2016-oggi).\nLa stagione 2015-2016 vede il club rossonero attraversare una grave crisi societaria e sportiva. Nel mese di gennaio, una cordata di imprenditori decide di sostenere il presidente Benedetto Scaccia riformando la squadra e tentando una disperata salvezza in Promozione, non riuscita con la sconfitta ai play out contro il Pro Roma (1-3). Nonostante l'imminente notizia del ripescaggio, al formalizzare delle iscrizioni la Vjs Velletri non riesce a presentare la documentazione necessaria e resta cos\u00ec esclusa. L'imprenditore di Genzano Paolo Barbetta, insieme al Direttore Generale Mauro Bernardi e al consigliere Massimo Canini, decide di ripartire dalla rifondazione di una Scuola Calcio. Nel luglio 2016 nasce cos\u00ec la Nuova Vjs Velletri, con una matricola diversa e con gli stessi colori sociali del club non iscritto alla Promozione, che opera con attivit\u00e0 di Scuola Calcio nella struttura del Centro Sportivo \"Maracan\u00e0\". Con la stagione 2017-2018, oltre alla Scuola Calcio la societ\u00e0 cambia denominazione riacquistando il nome storico \"Vjs Velletri\" e partecipa al campionato di Juniores Provinciale e a quello di Terza Categoria, rispettivamente posizionandosi quarta e ottava. Con l'annata 2018-2019, oltre alla Scuola Calcio, la prima squadra viene ripescata in Seconda Categoria e al timone del club veliterno arriva l'imprenditore Fabrizio Di Meo, in sostituzione del presidente Barbetta, con il preciso obiettivo di rilanciare la societ\u00e0 e riformare un Settore Agonistico completo. Nel 2018-2019 la Vjs Velletri milita in Seconda Categoria conquistando la promozione grazie a 71 punti, record storico per la Vjs Velletri, che valgono il secondo posto nel girone H, dopo una lunga contesa per il primato contro il Latina Isonzo perso proprio nello scontro diretto in terra pontina. Nel maggio 2019 Di Meo lascia la propriet\u00e0 all'imprenditore Marco Silvagni, che rileva il club e iscrive la squadra alla Prima Categoria. Per il 2019-2020 il sodalizio rossonero milita nel girone G. \nStadio.\nIl campo di gioco della VJS Velletri \u00e8 lo \"Stadio Comunale \"Giovanni Scavo A\"\" di Velletri, sito in via del Campo Sportivo, un tempo con una capienza di circa 10.000 spettatori. Attualmente lo stadio pu\u00f2 contenere 9.028 spettatori a sedere. \u00c8 un campo in erba dove si differenziano due tribune. Il settore ospiti pu\u00f2 contenere poco meno di 1.000 persone. A circondare l'impianto vi \u00e8 una pista di atletica con 6 corsie. Attualmente lo \"Scavo A\" \u00e8 in uso per FC Real Velletri e Fortitudo Velitrum, militanti in Prima Categoria.\nLo \"Scavo\" vanta un terreno di gioco regolamentare per la serie B. Adiacente allo stadio Comunale ha sede un secondo impianto, detto \"Giovanni Scavo B\", in erba sintetica, dove disputano le gare le altre squadre che rappresentano Velletri e che militano in categorie inferiori come gli Allievi, Juniores, Giovanissimi Regionali e Provinciali della Vjs Velletri ed altre societ\u00e0 - che lo utilizzano anche per gli allenamenti. Quest'ultimo \u00e8 dotato di una piccola tribuna in ferro da circa 200 posti e considerando anche lo spazio circostante alla tribuna (posti in piedi) si pu\u00f2 raggiungere una capienza massima di 600-700 spettatori. La Vjs Velletri, in Seconda Categoria, disputa le proprie gare interne allo \"Scavo B\", globalmente ristrutturato nell'estate 2018. \nTifoseria.\nOggi.\nIl gruppo di tifo organizzato pi\u00f9 celebre \u00e8 la Banda Volsca. Non molto numeroso, occupa soltanto in minima parte la Tribuna Est e segue la squadra in trasferta. Nel 2007-08 nel corso del girone B la Tribuna Est \u00e8 stata chiusa e cos\u00ec la tifoseria ultras \u00e8 rimasta fuori dallo stadio per poi entrare nella tribuna dei distinti per le ultime gare di campionato. Spesso gli ultras richiedono di poter tornare nel loro settore che \u00e8 stato riaperto al pubblico nel 2010. In generale la citt\u00e0 non \u00e8 pi\u00f9 presente come una volta alle vicissitudini della Vjs Velletri, infatti obiettivo della societ\u00e0 \u00e8 quello di riportare i tifosi allo stadio visto il numero di presenze registrate non proprio sufficiente, in rapporto alla grandezza della citt\u00e0, negli ultimi anni. Il gruppo ultras \u00e8 composto generalmente da una cinquantina\\sessantina di persone nelle gare casalinghe e una ventina di unit\u00e0 per le trasferte.\nNel passato.\nIn passato l'allora Comunale, odierno \"G. Scavo\", ha visto cifre da capogiro: la citt\u00e0 \u00e8 stata molto vicina alla squadra negli anni di militanza nel campionato nazionale di Serie D. Nei derby contro il Cynthia, storica rivale, o la Lupa Frascati non di rado si sono raggiunte cifre di pubblico a tre zeri fino a 8000 spettatori. Anche in trasferta la squadra \u00e8 stata seguita da un cospicuo pubblico soprattutto negli anni in cui il team \u00e8 stato in lotta per la promozione in C. Grande pubblico al seguito della squadra anche in occasione della Coppa Italia vinta nel 1992-93 (al Flaminio l'intera tribuna laterale si \u00e8 riempita di tifosi veliterni giunti in numero di 3500 unit\u00e0). Record di presenze anche nelle amichevoli contro Milan (1-2) e Roma (0-0) quando gli spettatori furono 8500 e Lazio (1-2) con 1500 tifosi. Il Gruppo Storico, gli Ultras, i Viking sono vecchie riunioni di sportivi. Non di rado si formavano gruppi di ultras che prendevano il nome delle piazze della citt\u00e0 dal momento che nascevano dall'idea di cittadini che abitanti nella stessa zona la domenica decidevano di andare a vedere la partita insieme. \u00c8 un esempio lampante di come prima lo sport e il calcio a Velletri fossero un fenomeno di massa, cosa che nel presente non \u00e8 pi\u00f9 accentuata."}
{"id": "1475181", "revid": "1873140", "url": "https://it.wikipedia.org/wiki?curid=1475181", "title": "Miraflores", "text": ""}
{"id": "1475196", "revid": "499020", "url": "https://it.wikipedia.org/wiki?curid=1475196", "title": "Castello di Montechiaro (Rivergaro)", "text": "Il castello di Montechiaro \u00e8 un complesso fortificato che si trova a Montechiaro, localit\u00e0 del comune italiano di Rivergaro, in provincia di Piacenza.\nPosto sui primi rilievi collinari dell'Appennino ligure, domina la bassa val Trebbia. Con lo scomparso castello di Rivergaro, che si trovava poco pi\u00f9 a valle, e con i castelli di Statto e di Rivalta, posti sulla sponda opposta del fiume, formava un quadrilatero difensivo che controllava il \"caminus Genue\", la strada che da Piacenza portava a Genova mettendo in comunicazione la pianura Padana con il mar Ligure.\nStoria.\nCitato come \"castrum Raglii\", dal nome della limitrofa frazione di Rallio, all'interno degli \"Annali Piacentini\", fu probabilmente realizzato intorno alla met\u00e0 del XII secolo ad opera della famiglia Malaspina, casata per la quale il forte svolse certamente il ruolo di caposaldo lungo la direttrice verso la pianura. Fattori che fanno propendere per un'edificazione malaspiniana sono elementi stilistici riconducibili a maestranze provenienti dalla Lunigiana, all'epoca fulcro dei domini della famiglia; il castello rimase ai Malaspina fino al XII secolo.\nIl castello fu distrutto nel 1234 da parte dei \"populares\" piacentini, che gi\u00e0 avevano precedentemente attaccato altri castelli della valle, tra i quali Rivergaro e Pigazzano, poich\u00e9 al suo interno si erano rifugiati i nobili fuggiti dalla citt\u00e0 di Piacenza. Nel 1251 il forte sub\u00ec l'occupazione da parte del podest\u00e0 di Cremona Uberto Pallavicino, sostenuto da diversi esponenti di area ghibellina. Ancora nel 1312 il castello \u00e8 citato come rifugio per nobili ghibellini, mentre l'anno successivo sub\u00ec un infruttuoso assalto da parte di Galluccio Fulgosio. Con un atto notarile del 7 luglio 1324 l'edificio fu ceduto alla famiglia Anguissola da parte della casata dei Quattrocchi.\nNel 1374 il forte, presidiato da Riccardo Anguissola, fu assaltato senza successo dalla famiglia Fulgosio, che durante l'attacco vide parecchi dei suoi soldati catturati e condannati a morte. In seguito, la disputa per il suo possedimento tra le famiglie Anguissola e Fulgosio venne sanata con il matrimonio tra due membri delle due casate.\nNel 1377 Lancillotto Anguissola cedette il castello a Giovanni Anguissola; otto anni pi\u00f9 tardi il castello, difeso da Annibale Anguissola, fu espugnato dai ribelli nemici del signore di Milano Gian Galeazzo Visconti. Nel 1462 Onofrio Anguissola si asserragli\u00f2 nel castello dopo essersi ribellato al duca di Milano Francesco Sforza ed essere stato sconfitto in battaglia nei pressi di Grazzano Visconti; le truppe fedeli al duca riuscirono a catturarlo grazie al tradimento del fratello Gian Galeazzo Anguissola, desideroso di guadagnarsi le simpatie del duca. Dopo la morte di Gian Galeazzo, la propriet\u00e0 del castello fu divisa in due tra i figli naturali di questo e i fratelli Filippo Maria e Antonio, esponenti del ramo di Podenzano degli Anguissola.\nNel 1635 il forte, praticamente indifeso e popolato unicamente da donne e bambini, fu occupato da una banda di banditi bobbiesi che avevano disceso la vallata; la loro occupazione, tuttavia, dur\u00f2 un'unica giornata poich\u00e9 il giorno successivo essi furono cacciati da parte di una milizia proveniente da Vill\u00f2 posta sotto il comando del conte Girolamo Anguissola e del conte Pier Maria Zanardi Landi di Veano.\nIl maniero rimase tra le propriet\u00e0 della famiglia Anguissola fino al 1652 quando Gerolamo III Anguissola vendette l'edificio, all'epoca in precarie condizioni di conservazione, al cavaliere genovese Bernardo Morando in cambio della somma di lire, 1 soldo e 11 denari. Passato al figlio Gian Francesco nel 1656 dopo la morte di Bernardo, l'edificio venne restaurato e adattato alle necessit\u00e0 dell'epoca. Nel 1662, alla scomparsa senza eredi di Gian Francesco, il forte venne ereditato da Morando Morandi, che conserv\u00f2 la propriet\u00e0 dell'edificio e del feudo per 44 anni. Sotto il dominio di Morando nelle vicinanze del castello venne costruito un ponte sul fiume Trebbia, poi crollato all'inizio del XVIII secolo, e fu avviato lo sfruttamento dell'\"olio di sasso\", ovvero delle vene petrolifere presenti nella zona, delle quali si era in precedenza interessato anche il fratello. Intorno al 1770 venne ulteriormente rimaneggiato con l'obiettivo di trasformarlo in residenza signorile.\nLa famiglia Morando mantenne il controllo sul castello fino al 1841 quando, a seguito della dipartita del conte Luigi Morando, i beni famigliari passarono alle cinque figlie della sorella Teresa, la quale aveva sposato il marchese Antonino Casati Rollieri. Nella divisione dei beni il castello fu assegnato a Luigia Casati, consorte del conte Pavesi di Pontremoli. Deceduti anch'essi senza eredi diretti, il castello pervenne ad Antonino Giovanni Casati, cugino di Luigia. Nel Novecento, con la morte del marchese Giovanni Casati, il castello, per volere testamentario della moglie Imelde Anguissola Scotti, pass\u00f2 al nipote di Imelde, il professor Ranieri Gagnoni Schippisi.\nAcquistato nel 1990 da parte della famiglia Gattegno, il castelle venne successivamente sottoposto a importanti lavori di restauro.\nStruttura.\nL'edificio, tra i pi\u00f9 interessanti del territorio provinciale, si caratterizza per la presenza centrale del dongione nel centro del cortile, la cui forma \u00e8 dettata dalla morfologia del luogo in cui sorge l'edificio. La torre presenta sulla sua sommit\u00e0 merli ghibellini, mentre nella parte inferiore si trova una piccola finestra dotata di voltino monoblocco realizzata in pietra, indice di una costruzione duecentesca. La prima cerchia muraria, dotata di cammino di ronda, \u00e8 alta e presenta una forma esagonale irregolare. Diverse costruzioni sorte successivamente, in prevalenza con funzioni abitative, si trovano addossate a questa cinta. Sul fronte nord-occidentale si trova quella che era originariamente la dimora signorile, poi in seguito riadattata a magazzino: all'interno di questo corpo si trova un grande salone decorato con tappezzerie riportanti lo stemma della famiglia Anguissola, mentre in un'altra sala, probabilmente utilizzata come oratorio, si trova un affresco rinascimentale opera di ignoti raffigurante la Madonna. Nei sotterranei si trovavano le prigioni, sui cui muri sono visibili diverse incisioni e graffiti tra cui un canto liturgico dedicato alla Resurrezione di Cristo.\nEsternamente alla prima cinta muraria si trova la seconda, che presenta una forma ellittica. L'unico ingresso di questa cerchia si trova sul fronte sud-occidentale ed era inizialmente dotato di ponte levatoio. A una trentina di metri di distanza si trova la terza ed ultima cinta, la quale, in condizioni di conservazione peggiori rispetto alle altre due, presenta un andamento poligonale che segue la morfologia della collina.\nBenvegnu.\nSotto la porta di accesso del castello si trovava un bassorilievo in arenaria, noto come \"benvegnu\", rappresentante i proprietari del castello nell'atto di accogliere gli ospiti con la seguente frase in lingua volgare: \nIl bassorilievo, custodito ai musei civici di Piacenza, presso palazzo Farnese \u00e8 una delle prime testimonianze scritte in lingua volgare e risale probabilmente alla prima parte del XIV secolo. L'iscrizione presente sul bassorilievo \u00e8 simile ad una, risalente al 1330, presente nel castello di Vigolzone, anch'esso di propriet\u00e0 della famiglia Anguissola in epoca medievale."}
{"id": "1475197", "revid": "2043251", "url": "https://it.wikipedia.org/wiki?curid=1475197", "title": "Guillaume de Cro\u00ff", "text": "Biografia.\nNacque nelle Fiandre, figlio di Henri de Cro\u00ff, conte di Porcien, e Charlotte de Chateaubriand.\nGi\u00e0 eletto vescovo di Cambrai dal 15 agosto 1516, papa Leone X lo elev\u00f2 al rango di cardinale nel concistoro del 1\u00ba aprile 1517, grazie anche ai buoni uffici del potente zio Guglielmo di Cro\u00ff (1458 \u2013 1521), assegnandogli la diaconia di Santa Maria in Aquiro.Il 31 dicembre dello stesso anno fu nominato arcivescovo di Toledo e il 17 agosto 1519 rinunci\u00f2 quindi alla diocesi di Cambrai.\nMor\u00ec a seguito di un incidente di caccia."}
{"id": "1475199", "revid": "977683", "url": "https://it.wikipedia.org/wiki?curid=1475199", "title": "Theropithecus", "text": "Theropithecus \u00e8 un genere di primati della famiglia Cercopithecidae. Contiene un'unica specie vivente, il gelada (\"Theropithecus gelada\"), originario degli altopiani etiopi.\nIl genere contiene anche tre specie estinte, tra cui:"}
{"id": "1475216", "revid": "36426", "url": "https://it.wikipedia.org/wiki?curid=1475216", "title": "Ponti Rossi", "text": "I Ponti Rossi sono una zona popolare di Napoli che va dal Parco di Capodimonte fino a Piazza Grande tramite \"Via Ponti Rossi\". Inoltre comprende anche la zona pi\u00f9 interna che va verso Miano, Secondigliano e Capodichino collegata con via Udalrigo Masoni.\nLa zona dei Ponti Rossi \u00e8 nota fin dai tempi antichi quale zona fertile e destinata all'agricoltura; il segno lasciato dai Romani \u00e8 un tratto di acquedotto di epoca augustea in tufo e laterizi rossi (da cui il nome) e parte dell'acquedotto del Serino. La datazione precisa dell'acquedotto non \u00e8 stata sempre certa: fino al 1938 era stato erroneamente attribuito a Claudio per via del ritrovamento di fistule in piombo col nome di Claudio. Fu lo studio successivo delle soluzioni architettoniche e delle tecniche costruttive a piazzare correttamente il periodo di costruzione dell'opera al regno di Augusto.\nStoria.\nNella zona si conservano ancora integri i resti dell'acquedotto romano: le date incise su alcuni tubi di piombo consentono una precisa datazione dell'opera al tempo dell'imperatore Claudio (41-54).\nL'acquedotto fu completamente distrutto dopo la caduta dell'impero romano; solo nel Cinquecento si intraprese l'opera di ricostruzione, per volont\u00e0 di don Pedro de Toledo. Lo studioso incaricato della stesura del progetto, Antonio Lettieri, rinvenne le tracce dell'intero percorso dell'acquedotto, che si estendeva per molte miglia, dalle sorgenti dell'Acquara, presso Serino, fino alla costa del golfo di Napoli, con una struttura alta 2,10 metri e larga 0,82 metri, e con canalizzazioni sotterranee in alcuni tratti. Alcune diramazioni conducevano l'acqua nelle zone di Nola, Pompei, Pomigliano d'Arco e Atella. Il tratto principale invece serviva l'area di Casoria e San Pietro a Patierno, giungendo nella localit\u00e0 denominata \"Cantarelli\" (oggi \"Cantariello\"), in territorio di Afragola, proprio dai \"cantari\", che erano tubi nei quali l'acqua fluiva, diramandosi infine in diverse zone della citt\u00e0 di Napoli.\nNel XVII secolo sulle colline venne eretto il Complesso di Santa Maria dei Monti, un monastero tutt'oggi esistente sebbene con qualche modifica strutturale avvenuta nel corso dei secoli. \nNell'Ottocento vengono costruite numerose ville rurali (essendo la zona considerata campagna) e nel Novecento la violenta espansione urbanistica della citt\u00e0 e la speculazione edilizia sconvolsero la naturalezza dei Ponti Rossi.\nMonumenti e luoghi d'interesse.\nNella zona dei Ponti Rossi, oltre all'acquedotto, sorgono altre architetture di significativo interesse."}
{"id": "1475218", "revid": "124706655", "url": "https://it.wikipedia.org/wiki?curid=1475218", "title": "Alberto da Prezzate", "text": "Alberto da Prezzate, che indosser\u00e0 l'abito monacale e sar\u00e0 canonizzato, si distinse come uno dei pi\u00f9 ferventi difensori e diffusori in Lombardia della riforma cluniacense, rimanendo, tuttavia, politicamente vicino all'imperatore. L'importanza politica di Alberto e la sua vicinanza con l'ambiente imperiale sono provate dall'essere stato, in diversi placiti, al fianco degli imperatori Enrico III ed Enrico IV, in linea col clima politico filoimperiale di Bergamo. Fu in questo clima che Alberto, coerente con i propri principi, si oppose al papa Gregorio VII, schierandosi al fianco dell'imperatore Enrico IV.\nBiografia.\nLa giovinezza.\nSi presume che Alberto sia nato a Prezzate, piccola localit\u00e0 sita nella provincia di Bergamo e compresa nel vasto comprensorio di Lemine, verso l'anno 1025 da una nobile famiglia di origine longobarda.\nIl padre, Ariprando da Prezzate, apparteneva a un casato di conti che poteva contare su vastissime propriet\u00e0 terriere nella zona, ma anche di una notevole rilevanza politica nelle istituzioni del tempo. I membri stessi della famiglia, appartenente all'aristocrazia militare del bergamasco e con interessi e aspirazioni che spaziavano anche oltre lo stesso, difatti potevano partecipare attivamente ai consigli imperiali e fare parte del seguito dell'imperatore stesso.\nAlberto da Prezzate quindi crebbe nel suo latifondo in condizioni agiate, che gli permisero sia di apprendere le arti letterarie sia di intraprendere la carriera militare. Entr\u00f2 quindi nella milizia della propria famiglia, ma dopo aver sub\u00ecto una grave ferita in combattimento, decise di abbandonare le armi per dedicarsi alla vita spirituale.\nVocazione.\nLa vocazione spirituale lo conquist\u00f2 completamente, ma prima di prendere i voti decise di intraprendere un pellegrinaggio per essere certo della strada che stava per seguire.\nDissuaso dall'impossibilit\u00e0 di recarsi in Terra Santa a causa delle vessazioni perpetrate dai Turchi Selgiuchidi ai pellegrini cristiani, opt\u00f2 per Santiago di Compostela.\nPartito tra il 1071 e il 1075, segu\u00ec il cammino che conduce alla citt\u00e0 spagnola, incontrando sulla strada numerosi monasteri della Congregazione cluniacense, ammirandone lo stile di vita e rimanendone folgorato.\nAl suo rientro in patria, ormai sicuro della sua vocazione, decise di dedicarsi completamente alla vita monastica, donando il 6 novembre 1976 direttamente all'abbazia di Cluny parte dei suoi latifondi siti presso Pontida, sui quali ebbe modo di fondare, nel 1079, un monastero dedicato a san Giacomo e porlo sotto la regola di Ugo di Cluny.\nMonasteri.\nIl monastero venne costruito ampliando una preesistente chiesetta dedicata ai santi Giacomo, Bassano e Nicola, e quindi gestito dallo stesso Alberto da Prezzate, coadiuvato da \"Enrico da Cremona\" e dal monaco Vito.\nDopo aver donato ulteriori porzioni di terreni confinanti con la corte di Ambivere, l'anno seguente decise la fondazione di un altro monastero in localit\u00e0 \"Fontanella\", conosciuto come abbazia di Sant'Egidio, sull'altro versante del monte Canto.\nAlberto fond\u00f2 il 13 gennaio 1080 l'abbazia di San Egidio, in memoria e suffragio delle anime di Teoperga, Isengarda e Giovanni, probabilmente suoi fratelli, sui quali per altro non abbiamo documentazione storica. \nLa sua opera diretta allo sviluppo e al rafforzamento economico e politico delle abbazie fondate fu particolarmente importante tanto da fare proselitismo nella societ\u00e0 aristocratica e militare della Bergamo dell'epoca.\nNel frattempo Alberto era diventato superiore dell'abbazia di Pontida, che ricevette in donazione altre terre dalla contessa Berta. L'anno successivo Alberto decise di recarsi direttamente a Cluny, al fine di ottenere la professione monastica e di svolgervi l'anno di noviziato. Il suo soggiorno nell'abbazia francese, in cui venne posto sotto la guida spirituale di Ugo di Cluny, dur\u00f2 ben sette anni, durante i quali il monastero di Pontida venne affidato all'abate Guido, anch'esso successivamente canonizzato dalla Chiesa cattolica.\nAl suo rientro in patria riprese il suo ruolo di superiore nel monastero di Pontida, e si adoper\u00f2 per lo sviluppo delle abbazie fondate riuscendo ad ampliarle e renderle economicamente e politicamente importanti, coinvolgendo in quest'opera molti esponenti dell'aristocrazia militare di Bergamo, situazione che permise anche la costruzione di un monastero di Benedettine cluniacensi presso Cant\u00f9.\nNell'anno 1095 vi fu l'incontro con il papa Urbano II, a cui Alberto da Prezzate chiese una bolla pontificia di privilegio per il monastero di San Giacomo.\nQualche mese pi\u00f9 tardi, il 2 settembre, Alberto mor\u00ec nella sua abbazia, nella quale le sue spoglie vennero conservate fino al 1373 quando, a causa di un incendio, vennero trasferite nella basilica di santa Maria Maggiore di Bergamo. Queste fecero il loro definitivo ritorno a Pontida nel 1911, anno della ristrutturazione del complesso monastico.\nCulto.\nAlberto venne canonizzato dalla Chiesa cattolica, che cos\u00ec lo ricorda nel Martirologio Romano:"}
{"id": "1475222", "revid": "647919", "url": "https://it.wikipedia.org/wiki?curid=1475222", "title": "Pastore scozzese", "text": ""}
{"id": "1475225", "revid": "697352", "url": "https://it.wikipedia.org/wiki?curid=1475225", "title": "Se stasera sono qui", "text": ""}
{"id": "1475227", "revid": "287204", "url": "https://it.wikipedia.org/wiki?curid=1475227", "title": "Barranco", "text": ""}
{"id": "1475229", "revid": "287204", "url": "https://it.wikipedia.org/wiki?curid=1475229", "title": "Eufemia di Ourense", "text": "Secondo la tradizione, il suo corpo fu trovato miracolosamente da una pastorella spagnola sulla fine dell'XI secolo. Le sacre reliquie furono dapprima collocate in una chiesetta, quindi vennero trasportati ad Ourense dal vescovo Pietro Seguin (in carica dal 1157-1169) e collocate nella Cattedrale di San Martino.\nIl suo culto, promosso dai vescovi successori, fu molto sentito dalla popolazione spagnola e alla Santa si devono diverse guarigioni miracolose, come riportano gli scritti del vescovo Alfonso (XII-XIII secolo) e di re Ferdinando II di Le\u00f3n (1160). Nel 1720 i resti furono risistemati solennemente assieme a quelli dei santi Facondo e Primitivo. \nDella sua vita, per\u00f2, non si sa nulla, ma viene ricordata come martire. Numerose, ma non certo veritiere, sono le agiografie, scritte specialmente nel XVI secolo. Venne spesso confusa con sant'Eufemia di Calcedonia e difatti la sua festa ricorre lo stesso giorno, il 16 settembre."}
{"id": "1475231", "revid": "767487", "url": "https://it.wikipedia.org/wiki?curid=1475231", "title": "Technicolour Dreams", "text": "Technicolour Dreams \u00e8 una canzone incisa dalla rock band inglese Status Quo, pubblicata come singolo nel novembre del 1968.\nLa canzone.\n\u00c8 un brano di pura psichedelia con toni evocativi ed atmosfere suggestive, pubblicato quale ultimo singolo estratto dal primo album della band.\nPur preceduto da grandi aspettative, il 45 giri non riesce a ripetere il successo dei singoli precedenti e fallisce l'aggancio con le charts britanniche."}
{"id": "1475235", "revid": "1961055", "url": "https://it.wikipedia.org/wiki?curid=1475235", "title": "Giuseppe Siccardi", "text": "Biografia.\nFiglio di Giuseppe Nicola e di Cristina Ramusati, si laure\u00f2 in giurisprudenza e intraprese la carriera di magistrato. Fatto conte da Carlo Alberto nel 1846, fu consigliere di Corte di cassazione del Regno di Sardegna nel 1847 e tratt\u00f2 invano con lo Stato Pontificio la modifica del Concordato nel 1849: alla fine di quello stesso anno fu nominato senatore e Ministro di grazia e giustizia e affari ecclesiastici, presentando al Parlamento le leggi che portano il suo nome. Si dimise da ministro della Giustizia l'8 febbraio 1851, sostituito il 7 aprile da Giovanni Filippo Galvagno. Il 15 aprile torn\u00f2 in magistratura come presidente di Cassazione.\nSposato con quattro figli, fu consigliere comunale di Torino dal 1850 alla morte, oltre che cavaliere, poi commendatore e infine, il 28 ottobre 1855, Gran cordone dell'Ordine dei Santi Maurizio e Lazzaro. \u00c8 sepolto nel Cimitero monumentale di Torino.\nIncarichi di Governo.\nRegno di Sardegna ante 4 marzo 1848:\nRegno di Sardegna post 4 marzo 1848 - Regno d'Italia:"}
{"id": "1475238", "revid": "1317780", "url": "https://it.wikipedia.org/wiki?curid=1475238", "title": "Topolino e Minni salvaguai", "text": "Topolino e Minni salvaguai \u00e8 un'avventura grafica della Disney, in terza persona tridimensionale, con protagonisti Topolino e Minni, sviluppato da Human Code e pubblicato da Disney Interactive per Windows nel 2001.\nTrama.\nTopolino/Minni (il personaggio \u00e8 a scelta) \u00e8 stato nominato nuovo sindaco della citt\u00e0, ma non arriva alla cerimonia. Il sindaco, infatti, \u00e8 stato rapito dal terribile e crudele Gambadilegno che ha anche rubato tutto l'oro della banca di Topolinia. Toccher\u00e0 dunque al giocatore, aiutato da Pico de Paperis, Paperino, Pippo e altri personaggi, trovare il modo di salvare il sindaco, utilizzando la macchina volante di Pico.\nModalit\u00e0 di gioco.\nIl gioco ha due personaggi giocabili. Prima di iniziare il gioco, si pu\u00f2 scegliere Minni o Topolino. Il gioco \u00e8 identico per entrambi i personaggi. Si pu\u00f2 inoltre scegliere il livello facile o non facile. \nMinigiochi.\nNel videogame sono presenti diversi minigiochi come \"Traffico Caotico\", \"Tronchi di collegamento\" ed \"Eroe dei panini\". Essi hanno sempre per protagonisti Topolino o Minni, constano di 10 livelli e sono stati distribuiti anche singolarmente e per un breve periodo in coppia alla demo di Paperino Operazione Papero da Motta, in collaborazione con Disney Interactive e Ubi Soft.\n\"Traffico Caotico\".\nIl giocatore deve spostare i veicoli bloccati nel traffico in modo da arrivare all'altra parte della strada.\n\"Tronchi di collegamento\".\nIl giocatore deve districarsi tra i lunghi corridoi di una fabbrica per trovare la via d'uscita.\n\"Eroe dei panini\".\nIl giocatore deve preparare dei panini scegliendo i giusti ingredienti. "}
{"id": "1475239", "revid": "78273", "url": "https://it.wikipedia.org/wiki?curid=1475239", "title": "Aeronautica brasiliana", "text": ""}
{"id": "1475244", "revid": "547034", "url": "https://it.wikipedia.org/wiki?curid=1475244", "title": "Episodi di West Wing - Tutti gli uomini del Presidente (quinta stagione)", "text": "Il codice di Zoey.\nTrama.\nProseguono le indagini per cercare Zoey; il nuovo Presidente e il suo staff vuole bombardare il Qumar, che sulla carta \u00e8 comunque uno Stato alleato. Intanto la nuova amministrazione si sta piano piano insediando alla Casa Bianca parallelamente a quella eletta e gli attriti, anche se sotterranei, non sono pochi. Danny dice a CJ che sta per pubblicare l'articolo in cui dimostra di avere le prove che Abdul Sharif \u00e8 stato ucciso dagli Stati Uniti e in cui si solleva il dubbio che il rapimento di Zoey sia legato all'omicidio. Il Presidente Walken si sta presentando bene alla Nazione e ci\u00f2 preoccupa Leo e lo staff perch\u00e9 temono che, se passer\u00e0 tempo a sufficienza, l'opinione pubblica non vorr\u00e0 pi\u00f9 Bartlet come comandante in capo.\nAltri interpreti: John Goodman (Glenallen Walken, Presidente ad interim), Clark Gregg (Agente speciale dell'FBI Michael Casper), Lily Tomlin (Deborah Fiderer), \u017deljko Ivanek (Steve Atwood), John Amos (Ammiraglio Percy Fitzwallace), Nina Siemaszko (Ellie Bartlet), Anna Deavere Smith (Nancy McNally), Annabeth Gish (Elizabeth Bartlet Westin), Geoff Pierson (Leader della minoranza in Senato Tripplehorn), Steven Eckholdt (Doug Westin)\nLa spirale della violenza.\nTrama.\nLa nuova amministrazione sta per iniziare a legiferare, ovviamente con stampo repubblicano; intanto Walken fa bombardare tre obiettivi nel Qumar, scatenando la reazione internazionale, oltre che quella qumari, che non si fa attendere. Tutto ci\u00f2 va a pesare su quella che potr\u00e0 essere la sorte di Zoey; Josh fa pressione su Leo affinch\u00e9 convinca Bartlet a chiedere di tornare al comando, in modo da arginare la deriva repubblicana in seno alla Casa Bianca. Leo litiga con Walken, ricordandogli che non \u00e8 stato eletto e che deve comportarsi correttamente nei confronti della scelta degli elettori, mentre Josh litiga con Atwood accusandolo di fare campagna elettorale. Al Jazeera trasmette un video dei terroristi in cui mostrano Zoey, viva, e in cui fanno nuovamente le loro richieste in cambio della vita della ragazza. Intanto per\u00f2 l'FBI fa un'incursione in una fattoria dove crede si trovi Zoey e la ritrovano viva, bench\u00e9 sotto schock. Bartlet riprende il comando ed esautora Walken, lodandolo per l'ottimo lavoro svolto e riconoscendone il valore come politico.\nAltri interpreti: Michael Hyatt (Angela Blake), William Devane (Segretario di Stato Lewis Berryhill), Mary-Louise Parker (Amy Gardner), Jesse Bradford (Ryan Pierce), John Amos (Ammiraglio Percy Fitzwallace), Lily Tomlin (Deborah Fiderer), Sa\u00efd Taghmaoui (Umar Usef, Ambasciatore del Qumar), Annabeth Gish (Elizabeth Bartlet Westin), Elisabeth Moss (Zoey Bartlet), Kathleen York (Deputato Andrea Wyatt), Clark Gregg (Agente speciale dell'FBI Michael Casper), Steven Eckholdt (Doug Westin), \u017deljko Ivanek (Steve Atwood), Nina Siemaszko (Ellie Bartlet)\nLa lista.\nTrama.\nLo staff lavora per dare il prima possibile un nominativo da approvare per la vicepresidenza; intanto la famiglia Bartlet sta cercando di tornare alla normalit\u00e0: Jed ritorna al lavoro, Zoey \u00e8 traumatizzata, ma cerca di nasconderlo e Abigail incolpa il marito e Leo di averle tenuto nascosto l'omicidio di Sharif come potenziale motivo di ritorsioni sulla sua famiglia. Lo staff di Bartlet propone Barryhill come vicepresidente, ma Huffley si mette di traverso e propone una lista sua, dicendo che non voterebbe per il candidato proposto dai democratici. Alla fine Bartlet sceglie come vicepresidente Bob Russell, proposto dai repubblicani senza molta convinzione tra gli altri nomi, ma che in un colloquio col Presidente si rivela essere meno mediocre di quanto lo facciano apparire. Charlie affronta il Presidente dicendogli che Zoey non sta affatto bene e che si finge forte per non far preoccupare il padre.\nAltri interpreti: William Devane (Segretario di Stato Lewis Berryhill), Jesse Bradford (Ryan Pierce), Elisabeth Moss (Zoey Bartlet), Mary-Louise Parker (Amy Gardner), Gary Cole (Vicepresidente Bob Russell), Lily Tomlin (Deborah Fiderer), Michael O'Neill (Agente dei Servizi Segreti Ron Butterfield), Steven Culp (Presidente della Camera Huffley), Geoff Pierson (Leader della minoranza in Senato Tripplehorn), H. M. Wynant (Senatore Starkey)\nDefezione.\nTrama.\nJian Yung Ahn, famosissimo pianista nordcoreano, \u00e8 atteso alla Casa Bianca per un concerto; durante un incontro col Presidente gli fa capire di voler defezionare. Si apre un problema di coscienza, oltre che politico: Bartlet vorrebbe aiutarlo in virt\u00f9 dei valori di libert\u00e0 americani, ma stanno per iniziare a Ginevra degli importanti negoziati con la Corea del Nord per il disarmo nucleare. Alla fine rifiuta di aiutare il ragazzo, scoprendo in un secondo momento che la Nord Corea ha fatto saltare l'incontro con un banale pretesto. Lyman non sopporta il suo stagista, Pierce, perch\u00e9 lo considera un \"figlio di pap\u00e0\" arrivato alla Casa Bianca per merito dell'influenza politica del padre: non sa che \u00e8 stato proprio lui, grazie al peso del suo cognome, a convincere il deputato Theo a votare a favore del nuovo Vicepresidente.\nAltri interpreti: Jesse Bradford (Ryan Pierce), Mary-Louise Parker (Amy Gardner), Gary Cole (Vicepresidente Bob Russell), Ron Canada (Sottosegretario di Stato Theodore Barrow), Christopher Cousins (Rappresentante al Congresso Theo), Tony Lee (Jian Yung Ahn)\nSolo al potere.\nTrama.\nIl senatore democratico Carrick blocca in Congresso la promozione di grado di alcuni militari: rivendica la promessa dell'amministrazione di far costruire un lanciamissili nelle fabbriche dell'Idaho, Stato che l'ha eletto al Senato e a cui deve rendere conto. Lyman gli fa notare che il progetto \u00e8 stato bocciato perch\u00e9 il lanciamissili non funziona, ma il politico non demorde. Bailey riceve un'importante offerta di lavoro dal Vicepresidente Russell: egli sa di essere un politico mediocre, ma vuole migliorare e riconosce il valore di Will, che potrebbe aiutarlo nella carriera politica. Bartlet litiga con Amy Gardner perch\u00e9, secondo lui, in assenza della First Lady lei manda avanti progetti a cui lei tiene. Will ottiene il premesso di lavorare per Russell, mentre Carrick si dimette dal Partito Democratico per candidarsi per i Repubblicani.\nAltri interpreti: Gary Cole (Vicepresidente Bob Russell), Mary-Louise Parker (Amy Gardner), Jesse Bradford (Ryan Pierce), Tom Skerritt (Senatore Chris Carrick), Erinn Carter\nUna panchina per Josh.\nTrama.\nIl senatore Carrick ha abbandonato i democratici e a Josh viene data la colpa di averlo spinto in quella direzione; Leo gli ridimensiona le competenze per fare in modo che Josh non lavori pi\u00f9 direttamente col Congresso: \u00e8 chiaro che \u00e8 stato messo in panchina. In Oklahoma si abbatte un tornado che provoca ingenti danni e parecchi morti. Bartlet si reca sul luogo del disastro e, colpito dalla tragedia, rimane in loco facendo saltare tutta l'agenda di incontri con altri politici; Leo se la prende con CJ perch\u00e9 il viaggio \u00e8 stato una sua idea. Toby \u00e8 arrabbiato con Will perch\u00e9 ha accettato di lavorare per Russell. Josh si reca ad una cena in cui deve incontrare un politico che per\u00f2 gli d\u00e0 buca perch\u00e9 capisce che Lyman \u00e8 caduto in disgrazia; Donatella, prevedendo la cosa, manda Pierce a cenare con lui per non fargli fare brutta figura con gli altri commensali; inoltre Lyman viene a sapere che verr\u00e0 sostituito da Angela Blake, che lui ha in antipatia.\nAltri interpreti: Gary Cole (Vicepresidente Bob Russell), Jesse Bradford (Ryan Pierce), Michael Hyatt (Angela Blake), Terry O'Quinn (Generale Nicholas Alexander), Nick Searcy (Nate Singer), Maree Cheatham (Governatore Wade), Lauren Stamile (Aiutante di CJ), Bryan Callen (Louis Slater)\nSuccessione difficile.\nTrama.\nIl presidente della Corte Suprema Roy Ashland, molto anziano e piuttosto malato, finisce in ospedale per un malore e si pone il problema politico di una nuova possibile nomina: non \u00e8 possibile costringere un giudice a dimettersi, ma si pu\u00f2 convincerlo; ci\u00f2 darebbe la possibilit\u00e0 all'amministrazione Bartlet di nominare un giudice politicamente vicino ai Democratici. Toby sa che Joseph era un suo \"commesso\", e si fa accompagnare da lui in ospedale, ma Quincy si rifiuta in un primo momento per lealt\u00e0 di dire a Ziegler che il giudice \u00e8 molto grave. Angela Blake sta lavorando al bilancio e non riesce a raggiungere un compromesso col presidente della Camera Huffley. In un incontro del Presidente con i rappresentanti del Governo si raggiunge uno stallo perch\u00e9 Huffley fa richieste ancor pi\u00f9 inaccettabili per conto dei Repubblicani e Bartlet si rifiuta di cedere: senza una legge di bilancio il Governo entra cos\u00ec in shutdown. Il Giudice Ashland si presenta da Bartlet e dichiara di volersi dimettere, mentre CJ va in New Hampshire per aiutare Zoey per un'intervista.\nAltri interpreti: Milo O'Shea (Presidente della Corte Suprema Roy Ashland), Matthew Perry (Jospeh Quincy), Gary Cole (Vicepresidente Bob Russell), Elisabeth Moss (Zoey Bartlet), Steven Culp (Presidente della Camera Huffley), Obi Ndefo (Donald), Michael Hyatt (Angela Blake), Amy Stewart (Lisa Zimmer)\nUn negoziato impossibile.\nTrama.\nIl Governo \u00e8 in shutdown e Leo manda a casa tutto il personale non necessario. Leo telefona ad Huffley, che potrebbe rilanciare per tagli pi\u00f9 ingenti a favore dei Repubblicani, ma rimane magnanimamente sulla sua posizione e ora tocca a McGarry convincere Bartlet ad accettare. Abigail torna a Washington e cerca di far ragionare il marito, che richiama Josh Lyman dalla \"panchina\" in cui era stato messo: convince il Presidente ad andare da Huffley, ma quello che potrebbe sembrare un segno di debolezza, viene subito trasformato in un evento mediatico a favore di Bartlet, che si ferma strada facendo a parlare con un gruppo di turisti e poi prosegue a piedi fino al Congresso. Huffley temporeggia e non lo riceve subito e Josh ribalta la situazione a favore del Presidente consigliandolo di andarsene: il Congresso repubblicano ci fa una figuraccia perch\u00e9 Bartlet era venuto a portare un ramoscello d'ulivo e loro non hanno accettato. Sar\u00e0 Huffley a dover andare alla Casa Bianca e a dover accettare un compromesso proposto da Bartlet.\nAltri interpreti: Steven Culp (Presidente della Camera Huffley), Michael Hyatt (Angela Blake), Melissa Marsala (Rina), Tony Pasqualini (Jaffe, membro del Congresso)\nUna famiglia tradizionale.\nTrama.\nIn Sudan 12 missionari sono stati presi in ostaggio, mentre in Oregon un medico \u00e8 accusato di aver violato la legge perch\u00e9 ha aiutato un paziente a porre fine alla sua vita: in quello Stato l'eutanasia \u00e8 concessa, ma il medicinale usato dal dottore \u00e8 sotto il controllo dell'unit\u00e0 antidroga. Il Ministro della Giustizia vuole perseguirlo per omicidio, e si scontra con Leo a tal proposito: si scopre che il Ministro ha velleit\u00e0 politiche e vuole candidarsi in Mississippi, stato conservatore. Josh viene messo in imbarazzo dal genero del Presidente, Doug, che vorrebbe un appoggio per candidarsi nel primo distretto del New Hampshire, appoggio che gli viene rifiutato\nAltri interpreti: Lily Tomlin (Deborah Fiderer), Annabeth Gish (Elizabeth Bartlet Westin), Steven Eckholdt (Doug Westin), Dylan Baker (Alan Fisk, Ministro della Giustizia), Elisabeth Moss (Zoey Bartlet), Ron Canada (Sottosegretario di Stato Theodore Barrow), Mark Moses (Donald Richter)\nLa storia insegna.\nTrama.\nA Riad la gente scende in strada per chiedere elezioni libere; l'amministrazione segue la vicenda a causa del sentimento antiamericano che c'\u00e8 in quella Nazione e perch\u00e9 i manifestanti minacciano l'ARAMCO. L'ex presidente Lassiter muore e si devono preparare i funerali di Stato mentre Josh deve affrontare due persone che si contendono una copia della carta dei diritti, passata di mano durante la fine della guerra di secessione. CJ invece deve affrontare delle voci complottiste sempre pi\u00f9 incontrollate che affermano che il Pentagono abbia fatto esperimenti sul controllo della mente.\nAltri interpreti: Terry O'Quinn (Generale Nicholas Alexander), Ron Canada (Sottosegretario di Stato Theodore Barrow), Ryan Cutrona (George Rollie, direttore della CIA), John Goodman (Glenallen Walken), James Cromwell (Presidente Wire Newman), Michael Hyatt (Angela Blake), Stephen Tobolowsky (Dott. Max Milkman), Allison Smith (Mallory O'Brien), Diana Douglas (Sig.ra Libby Lassiter), Bellamy Young (MaryLou Meryweather)\nAmnistia.\nTrama.\nIl Congresso ho assaltato il potere discrezionale dei giudici e ne viene fuori una guerra ai giudici stessi, il tutto a ridosso del discorso sullo stato dell'Unione; inoltre il Presidente deve prendere in visione le varie richieste di grazia, senza scatenare lo scontento tra gli elettori e il partito avversario; in particolare ci sono la richiesta di amnistia di un indiano che forse \u00e8 ingiustamente in prigione da anni, e quella del figlio di uno dei pi\u00f9 grandi finanziatori in Colorado del Presidente. Per evitare ripercussioni politiche, Bartlet non gli concede la grazia e il ragazzo di impicca. Joy Lucas paga una serie di persone affinch\u00e9 ascoltino le tre versioni del discorso di Bartlet in modo da capire qual \u00e8 quella pi\u00f9 gradito all'elettorato. Charlie conosce alla festa di Capodanno Meeshel, una giornalista in erba con la quale inizia a uscire: quando scopre che \u00e8 stata assunta dalla CNN come corrispondente presso la Casa Bianca, tronca la relazione per paura delle indiscrezioni e la ragazza si offende per la mancanza di fiducia nei suoi confronti.\nAltri interpreti: Melissa Marsala (Rina), Gabrielle Union (Meeshel Anders), Marlee Matlin (Joy Lucas), Michael Hyatt (Angela Blake), Stephen Lee (Elettore), Margot Rose (Portia Colgrave, Procuratore alle amnistie)\nPrevidenza a rischio.\nTrama.\nToby si accorge che il senatore repubblicano Gaines \u00e8 stato l'unico ad applaudire il Presidente sull'aumento del minimo salariale e che non sta raccogliendo fondi: tutti segnali che indicano che non vuole ricandidarsi. Visto che non ha nulla da perdere, Toby gli chiede di dare una mano al Presidente a salvare la previdenza perch\u00e9 sa che ha il potere politico di trascinare altri Repubblicani con s\u00e9. Al contempo Josh ha l'idea di screditare Gaines a vantaggio del Vicepresidente Russell senza rendersi conto che sta danneggiando i piani di Toby; il senatore lo viene sapere e affossa l'iniziativa di Ziegler. I giornalisti subodorano che c'era un accordo per alzare l'et\u00e0 pensionabile, stanno per pubblicare la notizia e scoppia un putiferio perch\u00e9 l'amministrazione farebbe una figuraccia a proporre di andare in pensione pi\u00f9 tardi. L'unico modo che Toby ha per far uscire indenne il Presidente da questo scandalo sono le sue dimissioni, che lui presenta. Josh salva la situazione e la carriera di Toby mettendo di mezzo il senatore Turner, che propone insieme a Gaines un accordo bipartisan, salvando anche la previdenza dalla bancarotta.\nAltri interpreti: Melissa Marsala (Rina), Josef Sommer (Senatore Steve Gaines), Kate Burton (Sarah Breinerd), Michael Nouri (Roy Turner), Joaquim de Almeida (Carlos Carrio)\nUn cielo di stelle.\nTrama.\nUn ordigno nucleare viene fatto esplodere in un test a nord dell'Oceano Indiano, il problema \u00e8 che gli Stati uniti non sanno chi \u00e8 stato e nessuna Nazione ha rivendicato il test; gli Stati pi\u00f9 probabili, secondo i Servizi Segreti, sono Iran e Corea del Nord. L'intervento del Vicepresidente sar\u00e0 inaspettatamente determinante per capire che il test \u00e8 stato eseguito in segreto sa Israele, che sta studiando il modo di sviluppare e costruire sottomarini nucleari. Bartlet incontra il primo ministro israeliano, che non nega, ma difende l'iniziativa del suo Paese come possibile arma di difesa contro l'Iran. Josh riceve la visita di alcuni funzionari della NASA perch\u00e9 desiderano avere finanziamenti per una missione umana su Marte e si fa conquistare da una affascinante astronoma. \nAltri interpreti: Terry O'Quinn (Generale Nicholas Alexander), Anna Deavere Smith (Nancy McNally), Ryan Cutrona (George Rollie, direttore della CIA), Armin Mueller-Stahl (Efraim Zahavy, primo ministro israeliano), Gary Cole (Vicepresidente Bob Russell), Jay Mohr (Taylor Reid), Christopher Maher (Ambasciatore dell'Iran)\nIl coraggio della responsabilit\u00e0.\nTrama.\nUn ricognitore statunitense precipita in Corea del Nord e si pone il problema di come recuperare i sopravvissuti. Il senatore Hunt blocca un progetto militare perch\u00e9 nessuno dei subappaltatori si trova nel suo Stato e sostiene che all'industriale O'Neal, coinvolto nell'appalto di costruzione e amico di Leo, sia stata data una corsia preferenziale. Durante la narrazione si intrecciano la storia dei due militari precipitati in Nord Corea e il ricordo di come Leo sia stato salvato da O'Neal durante la guerra del Vietnam. La First Lady decide di tornare a usare le sue competenze mediche per fare volontariato per vaccinare bambini indigenti. Josh e Will discutono del provvedimento conservatore del deputato Wend, che propone sgravi fiscali per le mamme che stanno a casa a curare i figli anzich\u00e9 mandarli all'asilo per poter lavorare. CJ, dopo i numerosi attacchi di Reid dalle sue trasmissioni, accetta di partecipare a una puntata per metterlo a tacere.\nAltri interpreti: Jeffrey DeMunn (Kenneth Sean O'Neal), Terry O'Quinn (Generale Nicholas Alexander), Jay Mohr (Taylor Reid), Ron Canada (Sottosegretario di Stato Theodore Barrow), Carlos G\u00f3mez (Ammiraglio McGill), Brian Kerwin (Ben Dryer), Allan Kolman (Sig. Thomas), Philip Baker Hall (Senatore Matt Hunt), Jesse Bradford (Ryan Pierce), Lily Tomlin (Deborah Fiderer)\nPiena confessione.\nTrama.\nJosh deve incontrare una commissione per discutere la chiusura di alcune basi militari, mentre Toby incontra dei sindacalisti che protestano perch\u00e9 molto lavoro \u00e8 stato spostato in Cina a discapito dei lavoratori americani. Lo staff dell'Ala Ovest \u00e8 preoccupato perch\u00e9 Hoynes ha annunciato che terr\u00e0 un'intervista senza filtri sui motivi delle sue dimissioni. CJ entra in possesso in anteprima del testo dell'intervista e si scopre che Hoynes ha stravolto tutto ci\u00f2 che gli hanno detto Leo e il Presidente. Inoltre vuole scrivere un libro perch\u00e9 desidera far dimenticare lo scandalo sessuale e candidarsi alla presidenza. CJ \u00e8 preoccupata perch\u00e9 10 anni prima ha ceduto alle avances dell'ex-Vicepresidente e lo confessa a Toby dopo aver affrontato Hoynes. Bartlet incontra il sindaco di Washington riguardo al fatto che quest'ultimo intende accettare dei sussidi per le scuole da parte dei repubblicani.\nAltri interpreti: Jay Mohr (Taylor Reid), Tim Matheson (ex-Vicepresidente Hoynes), Jesse Bradford (Ryan Pierce), Melissa Marsala (Rina), Michael Mantell (Shelly Lukens), Ron Dean (Tom Broderick), James Pickens Jr. (Sindaco di Washington), Sam Robards (Greg Brock), Kenneth Kimmins (Generale Stanley), Melissa Marsala (Rina), Frank Ashmore (Deputato Chris Finn)\nLa paura della verit\u00e0.\nTrama.\nAltri interpreti: \nUna donna speciale.\nTrama.\nAltri interpreti: \nDietro le quinte.\nTrama.\nAltri interpreti: \nLibero mercato.\nTrama.\nAltri interpreti: \nGuerra batteriologica.\nTrama.\nAltri interpreti: \nLa guerra senza fine.\nTrama.\nAltri interpreti: \nI negoziatori.\nTrama.\nAltri interpreti: "}
{"id": "1475252", "revid": "76069", "url": "https://it.wikipedia.org/wiki?curid=1475252", "title": "Villa El Salvador", "text": ""}
{"id": "1475257", "revid": "486946", "url": "https://it.wikipedia.org/wiki?curid=1475257", "title": "Mamma, ho riperso l'aereo - mi sono smarrito a New York", "text": ""}
{"id": "1475267", "revid": "339392", "url": "https://it.wikipedia.org/wiki?curid=1475267", "title": "LSW XL73E2", "text": ""}
{"id": "1475270", "revid": "339392", "url": "https://it.wikipedia.org/wiki?curid=1475270", "title": "L86 A1 EWS", "text": ""}
{"id": "1475277", "revid": "155634", "url": "https://it.wikipedia.org/wiki?curid=1475277", "title": "Zelarino", "text": "Zelarino \u00e8 una localit\u00e0 del comune di Venezia situata nella terraferma (municipalit\u00e0 di Chirignago-Zelarino): rappresenta l'estremit\u00e0 nord-occidentale della conurbazione di Mestre. Dista dal centro storico di Venezia e da quello di Mestre .\nL'abitato si sviluppa lungo la via castellana (SR 245) il cui tracciato \u00e8 pi\u00f9 o meno parallelo al corso del Marzenego, principale fiume della zona.\nIl paese \u00e8 anche noto in quanto vi sorge l'ospedale dell'Angelo che, da met\u00e0 2008, ha sostituito l'\"Umberto I\" che era situato nel centro di Mestre. Di conseguenza \u00e8 stata modificata e potenziata la viabilit\u00e0 della frazione, in quanto le arterie di comunicazione devono supportare un diverso e maggiore traffico stradale da e per tale complesso, flusso che in parte attraversa il territorio nelle direttrici verso Martellago e Scorz\u00e8, oltre a quelle verso Mestre.\nStoria.\nLe origini di Zelarino sono assai antiche. Il toponimo \"Cilarino\" viene citato per la prima volta in un documento del 1006 e poi ancora nel XII sec. Secondo Carlo Pezzagna, parroco del paese nell'Ottocento, il toponimo deriverebbe dalla parola \"rin\", variante di \"rio\", cio\u00e8 \"corso d'acqua\", corrotto poi in \"dal rin\" quindi \"localit\u00e0 vicino al fiume\" (forse il Marzenego); o, ancora, dal germanico \"zeld\" o \"zohl\" cio\u00e8 legno, quindi riferibile ad un antico bosco. Secondo l'Olivieri deriva da \"cella\" termine indicante un'unit\u00e0 territoriale o una cappella o un deposito.\nNel 1331 Giovanni di Lussemburgo re di Boemia, figlio di Enrico VII di Lussemburgo, invest\u00ec Nicol\u00f2 Foscari \"conte di Zelarino\". Il suo feudo si estendeva su 400 campi della localit\u00e0 oggi denominata, appunto, Contea e il titolo si conserv\u00f2 sino al Settecento. In passato, il suo territorio fu suddiviso nei colmelli di Zelarino, Zelo (dal latino \"agellus\" \"campicello\"), Selvanese e Gatta (dal veneto \"gat\u00f3lo\" \"canale di scolo\").\nDurante il periodo veneziano Zelarino diventa un ambito luogo di villeggiatura per i patrizi (testimonianza di ci\u00f2 sono le numerose ville venete). Dopo la caduta della Serenissima, con le occupazioni napoleonica prima e austriaca poi, la localit\u00e0 diviene comune autonomo all'interno del distretto di Mestre e tale sar\u00e0 fino al 1926 anno in cui Zelarino verr\u00e0 assorbito nel grande comune di Venezia voluto da Mussolini (R.D. 15 luglio 1926, n. 1317, in G.U. n. 183 del 9 agosto 1926). Contemporaneamente, anche la parrocchia di San Vigilio passa dalla Diocesi di Treviso al Patriarcato di Venezia. All'ultimo sindaco, Ottaviano Ried, nel 1975 \u00e8 stata intitolata una via.\nStemma.\nLo stemma usato dal comune, concesso con regio decreto del 29 giugno 1902 e regie lettere patenti del 9 settembre 1902, ha la seguente blasonatura:\nMonumenti e luoghi d'interesse.\nParrocchiale di Zelarino.\nLa parrocchiale, di cui si hanno notizie certe a partire dal XII secolo, \u00e8 dedicata all'Immacolata e a San Vigilio. Il culto di questo santo, tipicamente venerato in Alto Adige, \u00e8 probabilmente legato alla presenza dei frati Alemanni o ai Cavalieri Teutonici che si servivano della Castellana per raggiungere il porto di Venezia. Tra l'altro nel XIV secolo questi costruirono un ospizio per pellegrini proprio a Zelarino. Fu ampliata e rimaneggiata nel 1746 e nel 1851. Danneggiata dal terremoto del Friuli del 1976, che pure qui ha fatto alcuni danni, nel 1980 ha subito un radicale restauro completato dalla costruzione di una nuova ala polivalente. Conserva, al suo interno, un pregevole organo del Nacchini (1786) restaurato da Bazzani nel XIX secolo e nell'anno 2000.\nIl campanile, rialzato nel 1851, \u00e8 stato recentemente ristrutturato, internamente ed esternamente.\nDalla parrocchiale dipendono i due oratori di San Pietro (presso il centro pastorale) e di Sant'Anna (in localit\u00e0 Paccagnella), entrambi chiusi al culto.\nParrocchiale del Tar\u00f9.\nLa parrocchia di Santa Lucia vergine e martire \u00e8 stata istituita nel 1969 dal patriarca Giovanni Urbani, scorporando il territorio delle localit\u00e0 Tar\u00f9 e Gatta rispettivamente dalle parrocchie di Trivignano e Zelarino. Contestualmente \u00e8 iniziata la costruzione della chiesa su un terreno donato dalla famiglia Velluti.\nDisegnata da Giorgio Zennaro, \u00e8 un edificio ad aula poligonale, dagli interni ben illuminati grazie alle alte vetrate perimetrali. Degna di nota la copertura a stella con spicchi accostati.\nDalla parrocchia dipende l'oratorio di villa Fortuni a Marocco, dedicato all'Annunziata.\nChiesa rumeno-ortodossa.\n\u00c8 ancora in fase di costruzione una chiesa per il culto ortodosso romeno, in una porzione di terreno ceduta dal Comune di Venezia in formula di comodato.\nArchitetture civili.\nInteressanti i mulini Fabris e Ronchin, posti lungo il corso del Marzenego.\nAnche se in misura minore a quanto avvenuto sul Terraglio, lungo via Castellana, principale via di comunicazione del paese, sorgono numerose ville venete: \u00e8 il caso di villa Lin-Tagliacozzo (da ricordare l'oratorio ottocentesco) e villa Biasiotto-Parolari-Mar (fine XVIII secolo). Altri edifici del genere sono villa Zino-Visinoni (XVIII secolo), villa Barbarich-Pezzana-Fraccaro (con affreschi attribuiti al Pozzoserrato) e villa Sardi (appartenuta all'architetto Giuseppe Sardi).\nMulini di Zelarino.\nI mulini sono un'antica testimonianza della vita rurale che si svolgeva in terraferma prima dell'industrializzazione. Situati per lo pi\u00f9 nella zona dei fiumi Dese e Marzenego si trovano spesso in cattive condizioni a causa dell'abbandono. In questa zona, si trovano ben sei mulini, il grande proliferare di queste strutture era dovuto alle condizioni ambientali favorevoli e dalla facilit\u00e0 di comunicazione con comuni come Mestre e Spinea. I mulini fungevano anche da luogo di aggregazione oltre che fornire il servizio di macinazione delle granaglie. I mugnai si collocavano, grazie alla loro attivit\u00e0, in un intermezzo sociale tra i borghesi e il popolo, avevano un buon livello economico per via del loro importante lavoro ma rimanevano sempre accomunati alla categoria di gente con la quale interagivano, i contadini.\nSociet\u00e0.\nEvoluzione demografica.\nLa seguente tabella riporta l'evoluzione demografica del comune di Zelarino (comprendente anche la frazione di Trivignano) sino alla sua soppressione nel 1926."}
{"id": "1475286", "revid": "287204", "url": "https://it.wikipedia.org/wiki?curid=1475286", "title": "Moisakula", "text": ""}
{"id": "1475289", "revid": "1305772", "url": "https://it.wikipedia.org/wiki?curid=1475289", "title": "Vohma", "text": ""}
{"id": "1475294", "revid": "838137", "url": "https://it.wikipedia.org/wiki?curid=1475294", "title": "Adipato di 2-etilesile", "text": "L'adipato di 2-etilesile \u00e8 un estere a 22 atomi di carbonio con la formula bruta di C22H42O4.\nSi forma per reazione dell'acido adipico con il 2-etilesanolo per eliminazione di due molecole d'acqua."}
{"id": "1475296", "revid": "1186766", "url": "https://it.wikipedia.org/wiki?curid=1475296", "title": "Harmakis", "text": " \nHarmakis o Harmakhis, \u00e8 una divinit\u00e0 egizia appartenente alla religione dell'antico Egitto. Era dio del sole nascente e del tramonto, personificazione della funzione divina dei faraoni, simbolo della resurrezione, della vita eterna. Aveva sovente forma di leone, ariete o di uomo con la testa di falco o di leone sormontate dal disco solare. Dal Nuovo Regno era la Sfinge di Giza a rappresentarlo.\n G5-Aa15:N27\u1e24rw m 3 \u1e2bt, Horus sorge all'orizzonte\nCaratteristiche.\nHarmakhis era spesso associato al dio Khepri come simbolo di vita eterna e di continuo divenire. Veniva considerato come la fonte e il depositario della pi\u00f9 profonda saggezza. Lo si trova nel Papiro di Ani, Libro XV, nella sua eccezione di Atum-Harmakhis:\n\"Adorazione di Ra quando si alza all'orizzonte, quando appare in pace nella vita.\"\n\"Omaggio a te, Ra nel suo alzarsi, (o) Atum-Harmakhis.\"&lt;br&gt;\n\"Che siano adorate le tue belt\u00e0, davanti ai miei due occhi, diventate Spiriti (Akhu) sul mio petto.\"&lt;br&gt;\n\"Tu vai in pace sulla tua barca-sektet, al tuo cuore sono donati i venti sulla barca-\u00e0dtet. Il suo cuore si rallegra.\"&lt;br&gt;\n\"Tu percorri il cielo in pace, i tuoi nemici sono sconvolti! Che giubilino gli Infaticabili, che ti adorino gli Indistruttibili quando tu tramonti sotto l'orizzonte di Manu, tu sei bello ogni giorno, il Signore vivente, stabilito come il mio maestro.\"&lt;br&gt;\n\"Omaggio a te, Ra nel tuo alzarsi, Atum quando ti corichi nella tua perfezione! Tu ti alzi, risplendi sulla schiena di mia madre, tu, incoronato come re degli dei.\"&lt;br&gt;\n\"Fa che Nut renda omaggio al tuo viso, che Ma\u00e0t ti abbracci nelle due stagioni [o giorno e notte].\"&lt;br&gt;\n\"Tu percorri il cielo, il tuo cuore \u00e8 felice, il lago dei Due Coltelli \u00e8 in pace. Il nemico \u00e8 caduto, le sue due braccia sono tagliate, il coltello ha tagliato le sue vertebre.\"&lt;br&gt;\n\"Ra \u00e8 nel buon vento, la barca-sektet ha distrutto [colui che] ha assalito, [mentre la si alava]. [Quelli] del sud, del nord, dell'ovest, dell'est ti adorano, tu, il primordiale, venuto all'esistenza, che proferisci il Verbo sulla terra inondata, silenziosa, tu, l'Unico che esistesse nel cielo prima che fossero create la terra e le montagne, pastore, Signore unico, che ha foggiato tutto ci\u00f2 che esiste, che tramite la tua lingua ha creato l'Enneade, che ha fatto respirare ci\u00f2 che era nelle acque, [quando] tu sorgesti sulla terra emersa dal lago di Horo.\"&lt;br&gt;\n\"Io respiro i soffi usciti dalle tue narici e la brezza del nord generata da tua madre. [Possa] tu glorificare il mio akh, [possa] tu rendere divina la mia anima-ba di Osiride.\"&lt;br&gt;\n\"Sii adorato in pace, Maestro degli dei, tu sei esaltato nelle tue meraviglie. Che i tuoi raggi risplendano sul mio petto durante il giorno.\"\nTempli e monumenti.\nL'episodio che ricorda nella maniera pi\u00f9 celebre il dio Harmakhis, riguarda il cosiddetto sogno di Thutmose IV, episodio che il sovrano fece scolpire su una stele poi collocata fra le zampe anteriori della grande sfinge di Giza. In breve, Thutmose si trovava all'ombra delle grandi piramidi per riposarsi dopo una battuta di caccia. Fin\u00ec per addormentarsi sotto la testa della sfinge che all'epoca era in buona parte sepolta nella sabbia.\nHarmakhis-Khepri-Ra-Atum in forma di sfinge (incarnazione del dio) si manifesta in sogno a Thutmose che chiama \"figlio\", chiedendo al principe di liberarla dalla sabbia. In cambio Tuthmose avrebbe avuto il trono dell'Egitto.\nAnche ad Abydos nel tempio del faraone Seti I (XIX dinastia, 1290 a.C. - 1279 a.C. \u00b1 30 anni) compare Harmakhis. Nella struttura sono presenti sette cappelle (10,85 metri per 5,20), consacrate ad Amon-Ra (a capo del pantheon tebano), Osiride, Iside, Horo, Harmakhis, Ptah (dio di Menfi) e il faraone Seti I che era stato divinizzato. \nPi\u00f9 tardi un altro sovrano onor\u00f2 Harmakhis con una grande opera architettonica. Ramses II fece erigere il complesso templare di Abu Simbel dove la maggiore delle due strutture \u00e8 dedicata ad Amon-Ra, Harmakhis e a Ptah. Insieme a questa trinit\u00e0, il sovrano aggiunse una statua di se stesso in forma divinizzata.\nAll'interno del grande tempio, nella parete ovest della seconda sala ipostila, si aprono tre porte che conducono ognuna a una stanza. Quella centrale \u00e8 il santuario pi\u00f9 segreto, accessibile solo al re: addossate alla parete principale, le quattro sculture rappresentanti le figure sedute di (da sinistra a destra) Ptah, Amon-Ra, Ramses II e Harmakhis."}
{"id": "1475297", "revid": "729019", "url": "https://it.wikipedia.org/wiki?curid=1475297", "title": "Azienda Elettrica Ticinese", "text": "L'Azienda Elettrica Ticinese (AET) \u00e8 un ente commerciale svizzero di propriet\u00e0 del Cantone Ticino, avente come attivit\u00e0 la produzione, il trasporto ed il commercio di energia elettrica.\nAET venne fondata nel 1958 allo scopo di provvedere all'approvvigionamento di energia elettrica del Cantone, sia tramite attivit\u00e0 di \"trading\" sia con lo sfruttamento delle risorse idroelettriche locali.\nCentrali idroelettriche.\nLa struttura attuale di AET \u00e8 costituita da sei centrali idroelettriche di propriet\u00e0, per una potenza installata complessiva di 289 MW, e da una rete di trasporto regionale a media e alta tensione (150 kV, 50 kV e 16 kV), composta da 22 sottostazioni (380 kV, 220 kV, 150 kV e 50 kV) e 116 cabine di trasformazione. L'Azienda \u00e8 inoltre il partner di riferimento del gestore nazionale Swissgrid a Sud delle Alpi e fornisce servizi di manutenzione dell'intera rete ad alta tensione sul territorio del Ticino e del Moesano, nel Canton Grigioni.\nGli impianti di produzione sono:\nDati economici e finanziari.\nIl conto annuale 2014 (che include il consolidamento della Societ\u00e0 Elettrica Sopracenerina) presenta cifre in linea con quelle dell'esercizio precedente. Il fatturato lordo \u00e8 pari a 1,2 miliardi di franchi - in calo del 2% -, il risultato operativo ha raggiunto i 50 milioni, mentre l'utile d'esercizio consolidato si \u00e8 attestato sui 13 milioni di franchi, contro i 12 dell'anno precedente: AET effettuer\u00e0 una distribuzione diretta allo Stato pari a 8,2 milioni di franchi, di cui 3,2 come interessi sul capitale in dotazione.\nAl 31 dicembre 2015 il Gruppo AET occupava 452 dipendenti (in FTE)."}
{"id": "1475298", "revid": "93556", "url": "https://it.wikipedia.org/wiki?curid=1475298", "title": "Carmine Senise", "text": "Biografia.\nNacque nel 1883 a Napoli da una famiglia di origine lucana, figlio di Tommaso, medico e senatore del Regno; lo zio, che portava il medesimo nome, era prefetto della citt\u00e0 partenopea. Dopo essersi laureato in giurisprudenza, nel 1908 Senise vinse un concorso ed entr\u00f2 nell'amministrazione del Ministero dell'Interno. Il suo primo incarico fu nella sottoprefettura di Pozzuoli.\nDal 1911 al 1922 fu segretario e poi capo dell'Ufficio stampa di quel ministero. Successivamente, fu destinato alla Direzione generale delle carceri e poi a quella di sanit\u00e0. Nel 1930, trasferito alla Direzione generale di pubblica sicurezza, divenne capo della Divisione per gli affari generali e riservati. Nel 1932 fu promosso prefetto e nominato vice capo della polizia.\nMorto Bocchini il 22 novembre 1940, capo della polizia per quattordici anni, lo stesso giorno Senise fu nominato suo successore, su proposta del sottosegretario di stato all'Interno Buffarini Guidi. Il 14 aprile 1943 Mussolini, scontento per la debole repressione degli scioperi operai che si erano svolti nel nord Italia nel mese di marzo, lo destitu\u00ec, sostituendolo con il prefetto Lorenzo Chierici. Senise partecip\u00f2 alla \"congiura\" del 25 luglio dello stesso anno, quando l'approvazione da parte del Gran Consiglio del Fascismo dell'ordine del giorno Grandi port\u00f2 alle forzate dimissioni del duce: fu proprio lui che propose di eseguire l'arresto di Mussolini a Villa Savoia, residenza privata di Vittorio Emanuele III.\nIl 26 luglio Pietro Badoglio, nuovo capo del governo, lo restitu\u00ec alle sue funzioni che mantenne fino all'8 settembre 1943; all'annuncio dell'armistizio di Cassibile, diversamente dalle alte cariche dello stato e dai comandanti militari, scelse di rimanere a Roma. Il 23 settembre, mentre si trovava nel suo ufficio al Viminale, fu arrestato da militari delle SS e paracadutisti tedeschi, al comando del capitano Erich Priebke. Deportato in Germania e recluso nel campo di concentramento di Dachau, fu poi trasferito a Hirschegg e infine liberato negli ultimi giorni di guerra, il 2 maggio 1945.\nTornato in Italia, venne accusato di favoreggiamento del fascismo ma fu assolto dalla Corte speciale d'Assise di Roma. Nel suo libro di memorie, elencato in Bibliografia, narra con dovizia di particolari come abbia cercato, in un momento cruciale della storia italiana, di preservare il ruolo autonomo della polizia rispetto al regime.\nMor\u00ec nel 1958, a settantaquattro anni, nella sua modesta abitazione, in uno dei quartieri pi\u00f9 popolari di Roma tra San Giovanni e Santa Croce in Gerusalemme, per un'arteriosclerosi cerebrale che lo affliggeva da circa un mese."}
{"id": "1475304", "revid": "8596", "url": "https://it.wikipedia.org/wiki?curid=1475304", "title": "Mamma ho perso l'aereo", "text": ""}
{"id": "1475305", "revid": "1573940", "url": "https://it.wikipedia.org/wiki?curid=1475305", "title": "Loriini", "text": "I Loriini sono una trib\u00f9 di uccelli di piccole o medie dimensioni della famiglia Psittaculidae, noti comunemente come lori o lorichetti.\nSono largamente distribuiti in tutta la regione australasiana, comprendente l'Asia sud-orientale, la Polinesia, la Papua Nuova Guinea e l'Australia, e la maggior parte di essi presenta un piumaggio dai colori brillanti.\nDescrizione.\nI loriini hanno lingue dalla punta a spazzola per nutrirsi di nettare e di frutti morbidi. Possono nutrirsi dei fiori di circa 5000 specie di piante e usano le loro lingue specializzate per raccogliere il nettare. La punta delle loro lingue ha ciuffi di papille (peli estremamente fini) con cui raccolgono il nettare e il polline.\nI lorichetti hanno ali affusolate e code appuntite che permettono a questi uccelli di volare facilmente e con grande agilit\u00e0. Hanno anche piedi e zampe robusti. Tendono ad avere una personalit\u00e0 iperattiva e buffa sia in cattivit\u00e0 che in natura.\nClassificazione.\nI lori ed i lorichetti vengono solitamente classificati come una trib\u00f9, Loriini della famiglia Psittaculidae.\nLa trib\u00f9 comprende i seguenti generi e specie:\nConservazione.\nIl lorichetto oltremarino (\"Vini ultramarina\") \u00e8 considerato in pericolo di estinzione. Il lorichetto blu (\"Vini peruviana\") viene classificato come vulnerabile. L'introduzione di ratti europei sulle piccole isole abitate da questi uccelli \u00e8 la causa principale della loro rarit\u00e0."}
{"id": "1475306", "revid": "287204", "url": "https://it.wikipedia.org/wiki?curid=1475306", "title": "Kopu", "text": ""}
{"id": "1475309", "revid": "287204", "url": "https://it.wikipedia.org/wiki?curid=1475309", "title": "Parsti", "text": ""}
{"id": "1475319", "revid": "729019", "url": "https://it.wikipedia.org/wiki?curid=1475319", "title": "Strada statale 291 dir del Calich", "text": "La strada statale 291 dir del Calich (SS 291 dir), conosciuta localmente con l'appellativo di \"variante di \"Lu Fangal\"\" e gi\u00e0 \"nuova strada ANAS 85 del Calich (NSA 85)\", \u00e8 una strada statale della Sardegna nord-occidentale gestita dall'ANAS. Fino a gennaio 2015 era erroneamente denominata \"Calik\", refuso poi corretto dall'amministrazione dell'ANAS.\nPercorso.\nTale arteria ha origine dalla strada statale 291 della Nurra in localit\u00e0 Fertilia e, dopo un tracciato brevissimo (appena 4,071\u00a0km), termina allacciandosi alla strada provinciale 42 dei Due Mari, a poche centinaia di metri da uno degli ingressi nord di Alghero. La strada riveste un'importanza a livello locale in quanto permette un collegamento fluido tra la citt\u00e0 sarda e il relativo aeroporto, ma \u00e8 anche una valida alternativa alla strada litoranea che da Fertilia porta nella zona del lido di Alghero.\n\u00c8 una strada a carreggiata unica, con una sola corsia per senso di marcia, che presenta per\u00f2 una sezione decisamente larga rispetto alle altre strade del territorio. Questa caratteristica rende l'arteria veloce e fluida, e offre la possibilit\u00e0 di bypassare il traffico che, specialmente nella stagione estiva congestiona l'ingresso nord di Alghero."}
{"id": "1475331", "revid": "1573940", "url": "https://it.wikipedia.org/wiki?curid=1475331", "title": "Chalcopsitta atra", "text": "Il lori nero (Chalcopsitta atra ) \u00e8 un uccello della famiglia degli Psittaculidi.\nDescrizione.\nLa colorazione base \u00e8 un nero-blu lucente con sfumature rossastre su fronte, guance, spalle e di colore giallo rossastro sul sottocoda; ha taglia attorno ai 32\u00a0cm; iride arancio negli adulti, bruna nei giovani; becco e zampe nere.\nTassonomia.\nCi sono 3 sottospecie classificate:\nDistribuzione e habitat.\nAbita un vasto areale che comprende la parte occidentale della Nuova Guinea con la sottospecie nominale e con la sottospecie \"C. a. spectabilis\" che \u00e8 localizzata nella penisola di Mamberiok; le isole Batanta e Salawati (\"C. a. atra\"), l'isola di Misool (\"C. a. bernsteini\") e l'isola di Amberpon (\"C. a. insignis\"). \u00c8 considerato abbastanza comune nelle zone di diffusione, anche se la reale consistenza numerica delle popolazioni non \u00e8 nota. In cattivit\u00e0 non \u00e8 diffusissimo, tuttavia le coppie presenti riproducono con una certa facilit\u00e0.\nBiologia.\nIl suo ambiente preferito \u00e8 quello ai margini delle foreste secondarie e quello delle praterie costellate di grandi alberi isolati e ancora le piantagioni di eucalipto e di palma da cocco. Si muove in grandi stormi, spesso in associazione con Sturnidi di diverse specie, emettendo senza sosta il suo acuto richiamo."}
{"id": "1475333", "revid": "767487", "url": "https://it.wikipedia.org/wiki?curid=1475333", "title": "Jason Ricci", "text": "Carriera.\nCresciuto a Portland, nel Maine, dopo essersi classificato primo al \"Sonny Boy Blues Society\" a 21 anni ed aver registrato il suo primo album, trov\u00f2 presto la sua strada nel mondo del blues, come promettente armonicista. Ha suonato con i grandi Junior Kimbrough, R.L.Burnside e Nick Curran. Nel 1999, vinse il mars National Harmonica Contest e cominci\u00f2 a suonare con Keith Brown.\nDopo 15 mesi con il gruppo Big Al &amp; Heavyweights, nel 2002 form\u00f2 la sua band personale Jason Ricci &amp; New Blood. Il repertorio dei New Blood comprende brani di taglio tradizionale, che includono improvvisazioni, fraseggi originali, come pezzi melodici e strumentali. La scaletta dei brani \u00e8 diversa ad ogni esibizione e pu\u00f2 includere alcune classiche cover del blues, del jazz e del funk come \"Cissy Strut\" (The Meters), \"Get Up, Stand Up\" (Bob Marley), \"Shake Your Hips\" (Slim Harpo) e \"Turkish Coffee\" (Herbie Mann).\nNel 2005, Jason \u00e8 stato premiato con il \"Muddy Waters Promising New Blues Artist\" (premio come pi\u00f9 promettente rivelazione blues).\nIl loro primo album \u201dRocket Number 9\u201d \u00e8 uscito il 23 ottobre 2007 per la Electro Groove, una nuova suddivisione della Delta Groove Records.\nil 6 maggio 2010 Jason ha vinto il titolo di \"Best Harmonica Player\" ai Blues Music Awards presso il Cook Convention Center di Memphis."}
{"id": "1475335", "revid": "1610933", "url": "https://it.wikipedia.org/wiki?curid=1475335", "title": "Lori nero", "text": ""}
{"id": "1475336", "revid": "124844467", "url": "https://it.wikipedia.org/wiki?curid=1475336", "title": "Partito Liberal-Democratico di Russia", "text": "Il Partito Liberal-Democratico di Russia (in russo \u041b\u0438\u0431\u0435\u0440\u0430\u043b\u044c\u043d\u043e-\u0414\u0435\u043c\u043e\u043a\u0440\u0430\u0442\u0438\u0447\u0435\u0441\u043a\u0430\u044f \u041f\u0430\u0440\u0442\u0438\u044f \u0420\u043e\u0441\u0441\u0438\u0438, Liberal'no-Demokrati\u010deskaja Partija Rossii, LDPR) \u00e8 un partito politico russo, fondato nel 1989 con il nome di \"Partito Liberal-Democratico dell'Unione Sovietica\", che si ispira al nazionalismo e al populismo di destra.\n\u00c8 guidato sin dalla sua fondazione da Vladimir \u017dirinovskij.\nStoria.\nAlle elezioni del 1993 LDPR, puntando su programma nazionalista, ottenne il 22,92% dei voti ed elesse 64 deputati su 450. Nel 1995, LDPR scese all'11,18%, eleggendo comunque 51 deputati, a causa del buon risultato della neonata \"la Russia \u00e8 la Nostra Casa\", che raccolse consensi nello stesso elettorato di LDPR. Nel 1999 LDPR, dimezz\u00f2 ancora i propri voti (5,98%) ed ottenne appena 17 seggi. Le elezioni del 2003 videro una crescita dell'LDPR con l'11,45% dei suffragi e 36 seggi. Il buon risultato fu dovuto al fatto che sia LDPR che il Partito Comunista della Federazione Russa vennero considerati dagli elettori l'unica alternativa al partito del presidente Vladimir Putin, Russia Unita.\nAlle elezioni politiche del 2007, LDPR \u00e8 sceso all'8,14% dei consensi. Ci\u00f2 nonostante i liberal-nazionalisti hanno ottenuto 40 seggi, 4 in pi\u00f9 rispetto al 2003. Ci\u00f2 \u00e8 dovuto all'introduzione del nuovo sistema elettorale interamente proporzionale, che eliminando la quota maggioritaria ed elevando lo sbarramento al 7%, ha impedito l'accesso alla Duma ai partiti minori (Partito Agrario di Russia, Jabloko, Unione delle Forze di Destra) ed agli indipendenti, ben 71 nella Duma precedente.\nIdeologia.\nLDPR si autodefinisce come un movimento centrista e riformista. Il nome \"Liberal-Democratico\", infatti, nacque per distinguersi dai partiti filo-europei, liberisti di Unione delle Forze di Destra e socio-liberali di Jabloko, e dai comunisti del Partito Comunista della Federazione Russa.\nPi\u00f9 propriamente per\u00f2, LDPR va considerato come un partito della destra populista, con tendenze nazionaliste, ostile sia al comunismo dell'era sovietica sia al capitalismo degli anni novanta.\nIl programma di LDPR si schiera su posizioni stataliste, esprimendo interesse anche per progetti di carattere nazionalista come la riunificazione della Russia con alcune ex repubbliche sovietiche. \u00c8 a favore dell'iniziativa privata in economia, ma con un ruolo dirigista da parte dello Stato.\nNello specifico i principali punti d'azione programmatica di LDPR sono:"}
{"id": "1475337", "revid": "17654", "url": "https://it.wikipedia.org/wiki?curid=1475337", "title": "Habarovsk", "text": ""}
{"id": "1475339", "revid": "1043175", "url": "https://it.wikipedia.org/wiki?curid=1475339", "title": "Sanfrecce Hiroshima", "text": "Il \u00e8 una societ\u00e0 calcistica giapponese con sede a Hiroshima.\nStoria.\nIl club fu fondato nel 1938 con il nome di e gioc\u00f2 fin dall'inizio (1965) nella , il semiprofessionistico campionato giapponese. Domin\u00f2 subito il campionato vincendo per primo 4 titoli consecutivi, primato eguagliato successivamente dal Yomiuri S.C./Verdy Kawasaki/Tokyo Verdy 1969.\nNel 1981 cambi\u00f2 nome in e nel 1992, con la creazione della J. League, assunse la denominazione attuale. Insieme allo JEF United Ichihara Chiba e all'Urawa Red Diamonds, la squadra \u00e8 stata una delle fondatrici del campionato di calcio professionistico giapponese.\nNel 2002 divenne la prima squadra vincitrice di uno stage a retrocedere in J. League 2, ma dopo un solo anno di permanenza in seconda divisione, riguadagn\u00f2 l'accesso in massima serie.\nNel 2012, vince la J. League 1, ripetendo la stessa prestazione nel 2013.\nVince di nuovo la J. League 1 nel 2015, laureandosi per la terza volta campione della competizione.\nOrigine della denominazione.\nIl nome deriva dall'unione di \"San\" (tre in giapponese) con la parola in lingua italiana \"frecce\". Il nome \u00e8 basato su un aneddoto riguardante M\u014dri Motonari, il quale chiese ai figli di spezzare prima una singola freccia (cosa che riesce facilmente) e poi tre assieme (cosa pi\u00f9 difficile da fare), dimostrando cos\u00ec che l'unione rende forti.\nOrganico.\nRosa 2022.\n\"Rosa e numerazione aggiornate al 6 gennaio 2022\".\nStaff tecnico.\n\"Staff tecnico aggiornato al 27 dicembre 2021\"."}
{"id": "1475340", "revid": "21079", "url": "https://it.wikipedia.org/wiki?curid=1475340", "title": "Politopi regolari", "text": ""}
{"id": "1475344", "revid": "767487", "url": "https://it.wikipedia.org/wiki?curid=1475344", "title": "Glen or Glenda", "text": "Glen or Glenda \u00e8 un film del 1953 scritto, diretto e interpretato da Edward D. Wood Jr., con Bela Lugosi e Dolores Fuller.\nIl film \u00e8 un docu-drama che tratta di travestitismo e transessualit\u00e0 ed \u00e8 semi-autobiografico: Il film ricevette (e continua a ricevere) critiche negative, tanto che nella sua guida Leonard Maltin lo ha definito \"probabilmente il peggior film mai girato\". Malgrado ci\u00f2, \"Glen or Glenda\" \nVenne ridistribuito nelle sale nel 1982 con alcune scene eliminate (fra cui una in cui Glen rifiuta delle \"avances\" fattegli da un omosessuale). In Italia il film, inedito per decenni, \u00e8 arrivato solo negli anni duemila, pubblicato in DVD per la collana \"Drive-in cult\" in lingua originale con sottotitoli.\nTrama.\nSeduto al centro del suo macabro studio, un uomo chiamato \u201clo Scienziato\u201d espone i suoi commenti sull\u2019umanit\u00e0: discute le sue ricerche dell\u2019ignoto che danno radiosi frutti, i quali in realt\u00e0 sono antichi e da lui definiti \u201csegni dei secoli\u201d; in seguito, mentre la scena si sposta per le strade di una citt\u00e0, si sentono il vagito di un neonato e la sirena di un\u2019ambulanza, che rappresentano l\u2019inizio e la fine della vita.\nLa vita terminata \u00e8 quella di Patrick/Patricia, che si \u00e8 suicidato. Il suo cadavere si trova al centro di una stanza e un uomo apre le porte a un medico, a un fotografo e alla polizia. Una nota rivela ai presenti le ragioni del gesto: il suicida era stato arrestato quattro volte per essersi travestito da donna in pubblico, scontando di conseguenza la pena in prigione. Poich\u00e9 persisteva nel vestirsi da donna, si era visto davanti continui arresti e detenzioni, pertanto aveva deciso di togliersi la vita, lasciando scritto che voleva essere seppellito in abiti femminili.\nUnico tra i poliziotti, l\u2019ispettore Warren \u00e8 perplesso e vuole saperne di pi\u00f9 sull\u2019abitudine del travestimento, quindi si dirige nell\u2019ufficio del dottor Alton, che gli racconta la storia di Glen/Glenda. Quest\u2019ultimo \u00e8 mostrato mentre osserva vestiti da donna in una vetrina. Il dottore sottolinea che il giovane percepisce gli abiti maschili come opachi e restrittivi, mentre quelli femminili gli appaiono attraenti e confortevoli. Un flashback rivela poi che Glen cominci\u00f2 chiedendo il permesso di indossare il vestito della sorella per una festa di Halloween, e lo ottenne nonostante le proteste del padre. Tuttavia continu\u00f2 a indossare i vestiti anche in seguito, e Sheila \u2013 la sorella \u2013 alla fine lo colse sul fatto.\nCon il tempo, Glen si rivela essere un travestito, ma non un omosessuale; nasconde i suoi gusti alla fidanzata Barbara, temendo che lei possa rifiutarlo, e quando quest\u2019ultima nota qualcosa che lo disturba, Glen non ha il coraggio di rivelare tutto. Barbara allora teme che lui possa tradirla con un'altra donna, inconsapevole per\u00f2 del fatto che la \u201caltra\u201d in realt\u00e0 sia la personalit\u00e0 interiore di Glenn, Glenda.\nAlton racconta poi che Glen \u00e8 combattuto tra l\u2019idea di essere onesto con Barbara prima del loro matrimonio, e quella di aspettare che tutto sia finito. La narrazione si sposta ora brevemente dalla storia di Glen a come la societ\u00e0 reagisce alle operazioni di cambio di sesso. In una conversazione tra due signori si conclude che la societ\u00e0 dovrebbe essere pi\u00f9 \u201cindulgente\u201d quando si tratta di persone con tali tendenze.\nLa storia ritorna a Glen, che confida nell\u2019aiuto di un suo amico travestito, John, la cui moglie lo ha lasciato dopo averlo scoperto con indosso i suoi vestiti. Pi\u00f9 tardi, una scena si apre con Glen/Glenda che di notte cammina per le strade della citt\u00e0. Torna a casa in preda all\u2019angoscia, quando il rombo del tuono lo fa crollare sul pavimento. Lo Scienziato a questo punto commenta: \u201cAttenti! Attenti! Attenti al grande drago verde che si trova sulla vostra porta! Mangia ragazzini, code di cane e lumache grosse e grasse! State attenti! State attenti!\u201d.\nGlen sogna poi Barbara angosciata nel vedere Glenda, dopodich\u00e9 la fidanzata si ritrova intrappolata sotto un albero, mentre la stanza \u00e8 nel caos pi\u00f9 completo. Glenda non riesce a sollevare il tronco, cos\u00ec Glen lo rimpiazza e lo alza con facilit\u00e0. Il sogno prosegue con i due che si sposano: accanto a loro, il testimone \u00e8 un diavolo stereotipato, che commenta la dannazione intrinseca a quel matrimonio. Il sogno si sposta sullo scienziato, che sembra parlare al drago invisibile, chiedendogli cosa mangi. La voce di una bambina fornisce le risposte in un tono apparentemente beffardo.\nInfine, il sogno mostra una sequenza di immagini sempre pi\u00f9 conturbanti: una donna frustata in una pratica sadomasochistica, diverse donne che si spogliano di fronte a un pubblico invisibile, una donna che sembra darsi all\u2019autoerotismo e si addormenta per poi essere stuprata; mentre ci\u00f2 \u00e8 mostrato, in sovraimpressione appaiono i volti di Glen e dello Scienziato, che paiono reagire in silenzio. Nello stesso sogno, Glen si ritrova davanti a un gran numero di figure spettrali che lo deridono, dopodich\u00e9 il Diavolo e i vari spettri gli si avvicinano minacciosamente, ma una volta trasformato in Glenda tali entit\u00e0 si allontanano. Alla fine del sogno, Glen incontra Barbara, ma questa si rivela essere un demone e lo deride insieme a tutti gli spettri di prima.\nGlen/Glenda si sveglia e decide di rivelare ogni cosa alla fidanzata, lei all\u2019inizio \u00e8 angosciata, ma dopo decide di accettarlo cos\u00ec com\u2019\u00e8 e gli regala un maglione.\nIl dottor Alton comincia ora un'altra storia: questa riguarda un altro travestito, chiamato Alan/Anne. Era nato maschio, ma sua madre lo voleva una femmina e pertanto lo ha cresciuto come tale. A loro padre non importava in alcun modo. Dopo un\u2019infanzia solitaria, rifiutato da entrambi i sessi, Alan decide di identificarsi come Anne. In seguito fu arruolato durante la Seconda guerra mondiale, mantenendo Anne segreta durante il servizio militare. Terminata la guerra, Alan sente parlare di un intervento che gli permetterebbe di cambiare sesso e decide di sottoporvisi, diventando cos\u00ec, finalmente, una donna.\nProduzione.\nL'intervento per il cambiamento di sesso effettuato da Christine Jorgensen, sulle prime pagine di tutti i giornali negli Stati Uniti nel 1952, forn\u00ec al produttore cinematografico George Weiss l'ispirazione per un film a basso costo che trattasse dell'argomento. Ed Wood convinse Weiss che, essendo lui stesso dedito al travestitismo, ne sarebbe stato il regista ideale, malgrado il suo modesto successo. Wood ottenne il lavoro e prese i soldi, ma invece di girare un film sul cambio di sesso, lo gir\u00f2 sul travestitismo.\nWood convinse Bela Lugosi, vecchia star ormai quasi dimenticata, impoverita e tossicodipendente, ad apparire nel film. Lo stesso Ed Wood interpret\u00f2 la parte del protagonista Glen/Glenda, ma sotto lo pseudonimo di \"Daniel Davis\". La sua fidanzata, Dolores Fuller, interpretava il ruolo della fidanzata di Glen e non era al corrente, all'epoca, che Wood si travestisse: la natura del film non le venne completamente spiegata, e Wood solo raramente gir\u00f2 scene in cui era vestito da donna quando anch'ella era sul set. Solo alla proiezione finale del film finito le venne rivelata la verit\u00e0, e la Fuller dichiar\u00f2 di essere uscita profondamente umiliata dall'esperienza. Questo fu l'unico film diretto da Ed Wood in cui egli non figura anche come produttore.\nQuando il film fu concluso e venne giudicato troppo corto e non in tema con quanto era stato commissionato, Wood vi inser\u00ec alcune scene extra sul cambio di sesso. La produzione poi aggiunse alcune scene softcore totalmente avulse dal contesto, una con alcuni momenti bondage, montandole con alcuni spezzoni di Wood e Lugosi. Il film venne distribuito nelle sale solo perch\u00e9 alcune copie erano gi\u00e0 state vendute prima che la pellicola fosse realizzata.\nNel trailer cinematografico (incluso nelle versioni del film su laserdisc e DVD) la scena finale, in cui Dolores Fuller consegna a Wood il suo pullover rosa, \u00e8 diversa da quella presente nel film originale: nel trailer, la donna lo lancia a Wood con rabbia, mentre nella versione uscita nelle sale glielo consegna in modo pi\u00f9 accondiscendente. Inoltre c'\u00e8 una scena in cui Wood travestito pronuncia la parola \"Cut!\".\nBela Lugosi e il personaggio dello Scienziato.\nBela Lugosi interpreta nel film il ruolo dello Scienziato, personaggio la cui funzione non \u00e8 chiara. Si comporta come una specie di divinit\u00e0 onnisciente (forse una personificazione del Fato), ma non fornisce alcuna informazione rilevante per la trama. La funzione di narratore viene infatti assolta da Timothy Farrell. Lo Scienziato appare circondato da oggetti usciti da film horror come teschi e provette da laboratorio, ed esorta gli spettatori a \"stare attenti al grande drago verde che siede di fronte alla loro porta di casa\". A rendere la scena ancor pi\u00f9 strana \u00e8 il forte accento ungherese di Lugosi, il quale pronuncia \"\"Beware!\" come \"Bevare!\".\nA un certo punto, sequenze d'archivio di una mandria di bisonti alla carica si sovrappongono al volto dello Scienziato, apparentemente per nessuna ragione comprensibile, mentre questi lancia un messaggio criptico: \"Pull the string!\"\" (letteralmente: \"Tira i fili!\"). Questo messaggio potrebbe essere un riferimento alla decisione del protagonista di prendere in mano le redini della propria vita, ma non \u00e8 confermato. Vi sono inoltre varie lunghe sequenze di un sogno surreale in cui Glen viene tormentato da un personaggio dall'aspetto di diavolo.\nRifacimento.\nNel 1994 ne fu girato un \"remake\" pornografico intitolato \"Glen &amp; Glenda\", con una sceneggiatura simile all'originale, ma con aggiunte scene di sesso esplicito.\nInfluenza culturale.\nLa lavorazione del film originale (con la ricostruzione di molte scene) \u00e8 stata narrata nel film biografico di Tim Burton \"Ed Wood\", con Johnny Depp nel ruolo del regista."}
{"id": "1475345", "revid": "108529665", "url": "https://it.wikipedia.org/wiki?curid=1475345", "title": "Recettore ionotropico", "text": "Il recettore ionotropico (o, secondo la traduzione dalla terminologia inglese, \"canali ionici ad apertura ligando-dipendente\") \u00e8 una delle 2 grandi classi nelle quali vengono suddivisi funzionalmente i recettori transmembrana.\nAl contrario dei recettori metabotropici la cui attivazione provoca una cascata di reazioni intracellulari, i recettori ionotropici, una volta legato il ligando, permettono il flusso ionico attraverso la membrana.\nRegolazione.\nI recettori ionotropici sono recettori le cui subunit\u00e0 costitutive racchiudono un poro attraverso il quale avviene il flusso di ioni. I canali, in assenza di legame, sono presenti in una conformazione strutturale che ostruisce il poro, impedendo il flusso di ioni. Avvenuto il legame con il ligando, il recettore cambia la conformazione strutturale, aprendosi e permettendo agli ioni di attraversare la membrana. Un esempio sono i recettori Nicotinici, i quali possono essere formati da 4 o 5 subunit\u00e0 (2 Alfa, Beta, Gamma e Delta). Le due subunit\u00e0 Alfa servono da siti di legame per l'Acetilcolina, la quale stimola l'apertura del canale e il passaggio degli ioni.\nClassificazione.\nI recettori ionotropici vengono suddivisi in 3 principali raggruppamenti:\nRecettori pentamerici.\nDefiniti anche, secondo la terminologia anglosassone, \"recettori ad ansa di cisteina\".\nSono costituiti da 5 subunit\u00e0 le quali circoscrivono un canale attraverso il quale avviene il flusso di ioni. Il flusso pu\u00f2 essere di cationi oppure anioni.\nRecettori tetramerici.\nA questa famiglia appartiene sostanzialmente il recettore del glutammato, tra i quali:\nIl flusso \u00e8 consentito solo ai cationi.\nRecettori trimerici.\nA questa famiglia, allo stato attuale delle conoscenze, appartiene solo il recettore per le purine"}
{"id": "1475349", "revid": "22416", "url": "https://it.wikipedia.org/wiki?curid=1475349", "title": "Dune di Piscinas", "text": "Il sistema dunale costiero delle Dune di Piscinas (da non confondere con l'omonimo comune di Piscinas, nel Sulcis) \u00e8 un'area di dune sabbiose che si trova nella Sardegna occidentale, nel comune di Arbus, e si estende per circa 28 chilometri quadrati.\nLe dune, che si estendono dalla costa verso l'interno per circa due chilometri, raggiungono un'altezza di circa 100 metri e sono modellate dai venti che soffiano dal mare. Sono tra le pi\u00f9 alte dune vive d'Europa e sono state definite, insieme alla Giara di Gesturi, un \"ambiente naturale unico\".\nDescrizione.\nTerritorio.\nLa zona di \"Piscinas\" digrada lentamente da alcuni rilievi collinari alla linea di costa, passando dalle formazioni rocciose alle famose dune di sabbia.\nIl \"rio Piscinas\" \u00e8 un torrente che nasce nei pressi di Montevecchio e scorre a nord della zona di Piscinas. Viene alimentato anche dalle acque provenienti da alcune gallerie delle miniere dismesse, che gli conferiscono un colore rossastro: per questo motivo il rio viene talvolta nominato \"fiume Rosso\".\nIl \"rio Naracauli\" \u00e8 invece un torrente che arriva nella zona di \"Piscinas\" dal villaggio minerario di Naracauli.\nEdifici.\nL'unico edificio presente a Piscinas \u00e8 il magazzino minerario delle vicine miniere di Gennamari e Ingurtosu dichiarato nel 1985 monumento nazionale dal Ministero per i beni culturali e ambientali. I minerali venivano trasportati dalla laveria Brassey di Naracauli tramite vagoncini lungo un tratto ferroviario di pochi chilometri. Da Piscinas il minerale veniva trasportato tramite bilancelle a Carloforte, Isola di San Pietro da cui partiva alla volta della penisola. Dopo aver funzionato come magazzino venne utilizzato come colonia a mare per i figli dei dipendenti delle miniere di Gennemari e Ingurtosu. Il rudere del vecchio deposito minerario fu trasformato in hotel da Sergio Caroli, ex colonnello della Folgore e figlio dell'ultimo direttore della miniera di Ingurtosu all'inizio degli anni '90. L'ingresso de Le Dune \u00e8 ancora l'originaria galleria scavata agli inizi dell'800 e le forme e i materiali utilizzati rimandano alla epoca mineraria.\nFlora e fauna.\nTra la vegetazione si trovano il ginepro, il lentisco (\"Pistacia lentiscus\"), la ginestra, l'euforbia. Presso il \"rio Naracauli\" sono presenti tamerici, giunchi e altri arbusti della gariga.\nPer la fauna \u00e8 presente il cervo sardo (\"Cervus elaphus corsicanus\"), la testuggine mediterranea (\"Testudo hermanni\") e la tartaruga marina (\"Caretta caretta\"), che depone le uova sulla spiaggia.\nPiscinas nella cultura di massa.\nNell'autunno del 1977 furono girate diverse scene del film \"Black Stallion\" diretto da Carroll Ballard e prodotto da Francis Ford Coppola.\nNel 2008 vi fu girato il video di \"Eroe (storia di Luigi delle Bicocche)\", del rapper italiano Caparezza. Si tratta del primo singolo estratto dal quarto album in studio \"Le dimensioni del mio caos\", pubblicato il 28 marzo 2008.\nNel 2015 la spiaggia \u00e8 scenario di alcune parti della serie Mediaset Fuoco amico TF45 - Eroe per amore con Raoul Bova e Megan Montaner. \nNel 2017 la spiaggia \u00e8 scenario di alcune parti del videoclip di \"Voglio ballare con te\", singolo della rapper italiana Baby K.\nNel 2018 \u00e8 lo scenario del video \"Adi\u00f3s paranoia\", singolo della band Negrita primo singolo estratto dal decimo album in studio del gruppo \"Desert Yacht Club\"."}
{"id": "1475350", "revid": "729019", "url": "https://it.wikipedia.org/wiki?curid=1475350", "title": "Esquadr\u00e3o de Demonstra\u00e7\u00e3o A\u00e9rea", "text": "LEsquadr\u00e3o de Demonstra\u00e7\u00e3o A\u00e9rea (Italiano: \"Squadrone di Dimostrazione Aerea\"), conosciuto popolarmente come Esquadrilha da Fuma\u00e7a (Italiano: \"Squadriglia del Fumo\") \u00e8 il team acrobatico dell'Aviazione brasiliana e il loro aereo acrobatico \u00e8 l'Embraer T-27 Tucano.\nStoria.\nLa prima dimostrazione dell'Esquadrilha da Fuma\u00e7a ebbe luogo il 14 maggio 1952 con 4 velivoli T-6 Harvard che rimasero gli aerei del team fino alla loro radiazione il 31 gennaio 1976.\nNel periodo tra il 1969 e il 1973 vennero anche utilizzati 7 velivoli Fouga T-24 Magister.\nLa pattuglia acrobatica venne temporaneamente sciolta dopo la radiazione dei T-6 Harvard per essere ricostituita il 21 ottobre 1982 con l'attuale denominazione. Ebbe in dotazione gli Embraer T-27 Tucano e la prima esibizione si svolse l'8 dicembre 1983 con i velivoli colorati di bianco e rosso.\nSuccessivamente i colori della pattuglia acrobatica divennero quelli della bandiera brasiliana.\nRiconoscimenti.\nNel 1985 l'Esquadrilha da Fuma\u00e7a ha ricevuto il premio \"Flight safety\" da parte dell'USAF per l'elevato grado di sicurezza dimostrato nell'attivit\u00e0 acrobatica.\nPrimati.\nNel 1996 l'Esquadrilha da Fuma\u00e7a \u00e8 stata registrata nel Guinness dei primati per aver compiuto un volo rovesciato di 3.000 metri, della durata di 30 secondi con una formazione composta da 10 aerei."}
{"id": "1475362", "revid": "108107", "url": "https://it.wikipedia.org/wiki?curid=1475362", "title": "Verner von Heidenstam", "text": ""}
{"id": "1475363", "revid": "108107", "url": "https://it.wikipedia.org/wiki?curid=1475363", "title": "Carl Gustaf Verner Von Heidenstam", "text": ""}
{"id": "1475368", "revid": "1698311", "url": "https://it.wikipedia.org/wiki?curid=1475368", "title": "Turino Vanni", "text": "Biografia.\nFiglio di un vasaio di Rigoli (San Giuliano Terme), il suo stile fu influenzato dalla scuola senese e questo si vede soprattutto nelle sue opere pi\u00f9 recenti come la \"Vergine col bambino e santi\" o \"Arcangeli e angeli musicanti\" (c. 1380; Palermo, Museo della Regione Siciliana). Turino Vanni fu considerato imitatore del pittore Taddeo di Bartolo.\nIl \"Battesimo di Cristo\" (c. 1390, Pisa, Museo nazionale di San Matteo) \u00e8 strettamente riconducibile al pannello di Niccol\u00f2 di Pietro Gerini (London, National Gallery). \nNel 1397 Turino produsse la \"Madonna col Bambino tra i santi Ranieri, Torp\u00e8 e due sante\" (Pisa, chiesa di San Paolo a Ripa d'Arno) e anche il polittico \"Santa Margherita e scene di vita dei santi\" (Roma, Pinacoteca Vaticana). \nIn tale opera e nei pannelli della \"Madonna col Bambino e angeli\" (Parigi, Louvre) e della \"\"Annunciazione dell'arcangelo Gabriele alla Vergine\" (entrambi c. 1395; Museo nazionale di San Matteo) lo stile di Turino Vanni \u00e8 pi\u00f9 evidente. Le figure sono pi\u00f9 larghe e richiamano la pi\u00f9 recente pittura fiorentina. \nTra il 1405 e il 1419 Turino fu probabilmente a Genova. \nFu documentato nel 1415 e produsse un \"Trittico della Vergine e il Bambino con santi\" (Genova, San Bartolommeo degli Armeni).\nNel 1416 Turino esegu\u00ec dei dipinti per il Palazzo Pubblico di Savona, e nel 1419 restaur\u00f2 affreschi nel Camposanto Monumentale di Pisa. Egli era sempre attivo nel 1438."}
{"id": "1475377", "revid": "187795", "url": "https://it.wikipedia.org/wiki?curid=1475377", "title": "Squadriglia del fumo", "text": ""}
{"id": "1475378", "revid": "187795", "url": "https://it.wikipedia.org/wiki?curid=1475378", "title": "Squadriglia acrobatica brasiliana", "text": ""}
{"id": "1475380", "revid": "1573940", "url": "https://it.wikipedia.org/wiki?curid=1475380", "title": "Crimora multidigitalis", "text": "Crimora multidigitalis () \u00e8 un mollusco nudibranchio della famiglia Polyceridae.\nDescrizione.\nCorpo di colore arancio, con tubercoli neri marginati in grigio-bianco traslucido. Rinofori lamellari, alla base dello stesso colore del corpo, man mano pi\u00f9 chiari fino a grigio-bianchi, traslucidi sui bordi. Ciuffo branchiale trilobato, arborescente, grigio-bianco traslucido."}
{"id": "1475384", "revid": "29244", "url": "https://it.wikipedia.org/wiki?curid=1475384", "title": "Euphurus multidigitalis", "text": ""}
{"id": "1475388", "revid": "256896", "url": "https://it.wikipedia.org/wiki?curid=1475388", "title": "ICTR", "text": ""}
{"id": "1475393", "revid": "199909", "url": "https://it.wikipedia.org/wiki?curid=1475393", "title": "Provincia costituzionale di Callao", "text": ""}
{"id": "1475395", "revid": "46291", "url": "https://it.wikipedia.org/wiki?curid=1475395", "title": "Paepalanthus bromelioides", "text": "Paepalanthus bromelioides (Silv. 1908) \u00e8 una pianta appartenente alla famiglia Eriocaulaceae. \u00c8 l'unica specie del genere \"Paepalanthus\".\nMorfologia.\nCondivide con le Bromeliaceae \"Brocchinia reducta\" e \"Catopsis berteroniana\" alcune caratteristiche carnivore, come la presenza di urne al cui interno \u00e8 presente dell'acqua, le foglie che riflettono i raggi UV e la presenza una sostanza cerosa e liscia sulla loro superficie.&lt;br&gt;Non essendo in grado di produrre enzimi digestivi, non \u00e8 considerata una pianta carnivora in senso stretto, ma una protocarnivora.\nDistribuzione e habitat.\n\u00c8 endemica del Cerrado, nella savana brasiliana."}
{"id": "1475396", "revid": "709565", "url": "https://it.wikipedia.org/wiki?curid=1475396", "title": "Episodi di West Wing - Tutti gli uomini del Presidente (sesta stagione)", "text": "In Italia la sesta stagione di \"West Wing - Tutti gli uomini del Presidente\" va in onda per la prima volta in chiaro su Rete 4 dal 31 maggio 2009 il sabato alle 06.30 e la domenica alle 06.00."}
{"id": "1475401", "revid": "834", "url": "https://it.wikipedia.org/wiki?curid=1475401", "title": "P\u00e4r Lagerkvist", "text": ""}
{"id": "1475402", "revid": "125908452", "url": "https://it.wikipedia.org/wiki?curid=1475402", "title": "Vicaria", "text": " \nLa Vicar\u00eca \u00e8 un quartiere di Napoli. Comprende il rione Vasto e una parte dell'Arenaccia.\n&lt;br&gt;Fa parte della quarta municipalit\u00e0 insieme con San Lorenzo, Poggioreale e Zona Industriale.\nIl quartiere confina a nord con il quartiere San Carlo all'Arena (Via Don Bosco), a ovest con il quartiere San Lorenzo (via Arenaccia, corso Novara) e est e sud con il quartiere Poggioreale (corso Malta, via Giovanni Porzio, corso Meridionale).\nStoria.\nIl nome di \"Vicar\u00eca\" viene dal tribunale vicereale, sito nel Castel Capuano, tra le attuali piazza Enrico de Nicola, via Concezio Muzy, via Francesco Saverio Siniscalchi e piazza San Francesco di Paola a [porta] Capuana (nota anche come piazza San Francesco a Capuana, piazza San Francesco di Paola o semplicemente piazza San Francesco). In precedenza tutto questo complesso viario, perpendicolare alla via dei Tribunali, gi\u00e0 via della Vicar\u00eca, era denominato piazza dei Tribunali, ad eccezione della piazza ove \u00e8 situata Porta capuana, che un tempo si chiamava piazza Capuana, per poi essere ribattezzata piazza San Francesco e, infine, suddivisa in piazza San Francesco e piazza Giovanni Leone.\n&lt;br&gt;Il cuore della vecchia Vicar\u00eca \u00e8 il vicolo o vico omonimo.\n&lt;br&gt;Questa zona tuttavia con l'istituzione dei quartieri di Napoli conseguente al Risanamento, con il quale si era deciso di espandere la citt\u00e0 in direzione delle ex paludi di Poggioreale, fu denominata quartiere San Lorenzo, mentre \u00e8 stata denominata quartiere Vicar\u00eca la zona detta della Vicar\u00eca nuova, adiacente alla nuova stazione centrale, in particolare con i caseggiati Ina casa del Vasto e, pi\u00f9 tardi, con il Centro direzionale, al confine con il quartiere Poggioreale.\nLa vecchia Vicar\u00eca \u00e8, dunque, l'attuale quartiere San Lorenzo, mentre il quartiere ufficialmente denominato Vicar\u00eca \u00e8 di origine relativamente recente.\nLuoghi d'interesse.\nNel quartiere c'\u00e8 un numero cospicuo di chiese erette al principio del Novecento.\nSono presenti edifici che evidenziano un passaggio graduale di stili diversi come la vicina Stazione di Napoli Centrale e il Palazzo della Nuova Borsa Merci (realizzato da Michele Capobianco, Massimo Pica Ciamarra e Riccardo Dalisi).\nLungo il corso Novara vi \u00e8 la fabbrica della CEAT realizzata negli anni trenta, mentre lungo via Arenaccia c'\u00e8 il gi\u00e0 citato superstore dell'Unicoop Tirreno. Proseguendo verso Capodichino, sulla destra, il palazzo dei vigili del fuoco.\nIn via Piazzolla al Trivio ha sede la fondazione \u00ab'A voce d'e creature\u00bb, fondazione Onlus di Luigi Merola.\nLungo via Pignatelli c'\u00e8 lo Stadio Militare dell'Arenaccia, ossia il primo stadio del ."}
{"id": "1475403", "revid": "21880", "url": "https://it.wikipedia.org/wiki?curid=1475403", "title": "Mycoplasma", "text": "I micoplasmi (o mollicutes) sono batteri appartenenti all'Ordine dei \"Mycoplasmatales\" e alla Famiglia dei \"Mycoplasmataceae\", dalle caratteristiche molto particolari.\nAerobi obbligati o aerobi/anaerobi facoltativi, sono le pi\u00f9 piccole cellule capaci di vita autonoma (con un diametro di 0,2-0,3\u00a0\u00b5m) e hanno la particolarit\u00e0 di non essere dotati di parete cellulare; la loro membrana cellulare \u00e8 lipoproteica trilaminare e ricca di steroli, caso unico fra le cellule batteriche.\nEssendo privi di peptidoglicano (non avendo la parete cellulare), necessitano di steroli che conferiscono una consistenza rigida alla membrana senza la quale essa avrebbe una consistenza fluida inadatta a mantenere il volume della cellula costante e sensibile agli shock osmotici. Per l'assenza di parete cellulare, i micoplasmi non subiscono l'azione di antibiotici come i beta-lattamici (che inibiscono appunto la sintesi di parete) e non possono essere classificati secondo la colorazione di Gram. Sono inoltre dotati di un notevole polimorfismo strutturale, ossia sono in grado di assumere forme anche molto diverse tra loro: per questo motivo sono stati raggruppati nella classe \"Mollicutes\" (dal latino \"mollis cutis\", \"pelle molle\").\nI micoplasmi sono parassiti di diverse specie animali e vegetali e sono ampiamente distribuiti nell'ambiente. Nell'uomo causano patologie localizzate perlopi\u00f9 all'apparato respiratorio o genitale, moltiplicandosi sulla superficie degli epiteli mucosi e mostrando una scarsa tendenza a oltrepassarli. Il maggior responsabile di patologie respiratorie \u00e8 il \"Mycoplasma pneumoniae\", che causa una grave forma di polmonite atipica primaria (la pi\u00f9 frequente forma di polmonite nei giovani dopo quella da \"Streptococcus pneumoniae\"); accanto a esso, si possono ritrovare con minor frequenza \"Mycoplasma salivarium\", \"Mycoplasma orale\", \"Mycoplasma buccale\", \"Mycoplasma faucium\" e \"Mycoplasma lipophilum\", i quali non sono per\u00f2 associati a nessuna patologia e vengono rilevati come semplici commensali delle prime vie aeree.\nTra i micoplasmi \"genitali\", capaci cio\u00e8 di dare segni morbosi a livello delle vie urinarie e genitali, si ritrova invece con maggior frequenza \"Mycoplasma hominis\", seguito in casi pi\u00f9 rari da \"Mycoplasma genitalium\", \"Mycoplasma fermentans\", \"Mycoplasma spermatophilum\" e \"Mycoplasma primatum\".\nSono poi di recente identificazione alcune specie, i cosiddetti \"nuovi\" micoplasmi, la cui azione patogena si manifesta soprattutto in pazienti affetti da AIDS (a causa della consistente immunodepressione causata dalla malattia). Questi sono \"Mycoplasma penetrans\", patogeno delle vie genitali caratterizzato appunto dall'insolita capacit\u00e0 di penetrare all'interno dell'epitelio mucoso e di moltiplicarvisi, e \"Mycoplasma pirum\", solitamente associato a patologie extragenitali. Questo tipo di patogeni non causa tuttavia malattie di particolare rilevanza.\nMetodi di ricerca e identificazione.\nI micoplasmi utilizzano a scopo energetico il catabolismo del glucosio o dell'arginina, e vivono bene in presenza di siero animale dal quale possono estrarre gli steroli necessari per la sintesi della loro membrana cellulare, che essi non sono in grado di produrre autonomamente. Per la loro coltivazione \u00e8 necessario perci\u00f2 una mistura di siero contenente precursori degli acidi nucleici, per i quali viene di solito impiegato un estratto di lievito.\nA causa delle loro dimensioni molto ridotte, i micoplasmi coltivati in terreni solidi sono in grado di insinuarsi tra le maglie del gel di agar agar, approfondendosi quindi nello spessore del terreno per via delle minute dimensioni del batterio che pu\u00f2 pertanto penetrare fra le maglie del reticolato molecolare costituente l'agar. Le colonie di micoplasmi assumono quindi un caratteristico aspetto denso nella zona centrale e pi\u00f9 rarefatto nella zona periferica, che viene denominato \"a uovo fritto\"."}
{"id": "1475405", "revid": "2075278", "url": "https://it.wikipedia.org/wiki?curid=1475405", "title": "Activision Blizzard", "text": "Activision Blizzard () \u00e8 un'azienda statunitense produttrice e distributrice di videogiochi. La societ\u00e0 \u00e8 nata dalla fusione tra Activision e Blizzard Entertainment. La fusione \u00e8 stata annunciata il 2 dicembre 2007, con un valore stimato di 18,8 miliardi di dollari. Il processo \u00e8 stato completato nel luglio del 2008, e l'azienda era controllata da Vivendi Games.\nMicrosoft ha annunciato l'intenzione di acquisire Activision Blizzard per 68,7 miliardi di dollari il 18 gennaio 2022. Activision Blizzard diventer\u00e0 cos\u00ec una divisione di Microsoft Gaming.\nStoria.\nNel dicembre 2007 venne diffuso l'annuncio che la societ\u00e0 Activision si sarebbe fusa con la Vivendi Games per formare la Activision Vivendi. Ren\u00e9 Penisson attuale presidente di Vivendi Games \u00e8 diventato presidente della nuova societ\u00e0. Robert Kotic presidente e CEO dell'Activision \u00e8 diventato CEO della nuova societ\u00e0. Vivendi controlla il 52% della nuova societ\u00e0 mentre gli azionisti Activision controllano il rimanente 48%. La Vivendi diviene una sussidiaria dell'Activision sotto il controllo della societ\u00e0 statunitense.\nNel luglio 2012, l'agenzia di stampa Reuters diffonde l'annuncio che Vivendi sia intenzionata a vendere la propria quota di Activision Blizzard per far fronte ai propri debiti. Tra le compagnie interessate alla quota ci sono Time Warner e Microsoft.\nNel 2018, l'azienda ha siglato un accordo con la Nielsen, marchio specializzato nei servizi di rating, al fine di stabilire il valore del proprio marchio nel settore degli eSports in Italia.\nIl 18 gennaio 2022 Microsoft annuncia l'acquisizione di Activision Blizzard per 68,7 miliardi di dollari, cifra che la rende l'acquisizione pi\u00f9 costosa nella storia del gruppo di Seattle.\nAccuse di sessismo e molestie sessuali.\nIn seguito a un'indagine durata due anni, nel luglio 2021 lo Stato della California ha mosso una causa legale nei confronti di Activision Blizzard, con le accuse di molestie sessuali e discriminazione nei confronti dei dipendenti di sesso femminile. Nei documenti legali il dipartimento investigativo accusa l'azienda, e in particolare Blizzard Entertainment, di favorire un ambiente di lavoro basato sul silenzio implicito dove il trattamento sessista del genere femminile \u00e8 accettato, con comportamenti come battute sullo stupro, abuso di alcolici, palpeggiamenti, discussione aperta di rapporti sessuali, catcalling e critiche sulla maternit\u00e0. Alcune vittime che ponevano resistenza alle molestie hanno lamentato svantaggi nel posto di lavoro, come il trasferimento forzato ad altri progetti.\nPoche ore dopo l'annuncio della causa legale, Activision Blizzard si \u00e8 distanziata dall'ambiente di lavoro descritto nei documenti, affermando che i risultati dell'investigazione sono \"distorte, e in molti casi false, descrizioni del passato di Blizzard\" e definendo i dipendenti del dipartimento governativo \"burocrati irresponsabili\". Nei giorni successivi la risposta dell'azienda ha provocato scontento interno, causando diversi scioperi e la raccolta di oltre 2600 firme di dipendenti Activision Blizzard per una lettera aperta, nella quale viene chiesto ai direttori di \"riconoscere la gravit\u00e0 delle accuse per dimostrare compassione nei confronti delle vittime\" e di \"non silenziare i dipendenti\". In seguito a uno sciopero degli impiegati, l'amministratore delegato Bobby Kotick ha criticato le risposte iniziali dell'azienda, definendole \"fuori luogo\".\nIl procedimento legale ha fatto partire un'ulteriore investigazione da parte di diversi azionisti legati ad Activision Blizzard, risultando in una class action contro l'azienda, in quanto accusata di danni economici per aver \"nascosto e manipolato informazioni sulla causa legale\"."}
{"id": "1475407", "revid": "287204", "url": "https://it.wikipedia.org/wiki?curid=1475407", "title": "\u02bfAbb\u0101s I d'Egitto", "text": "Fu il secondo successore del fondatore della dinastia fondata da Mehmet Ali.\nOrigini e contesto.\n\u02bfAbb\u0101s I era figlio di \u1e6c\u016bs\u016bn Pasci\u00e0, a sua volta figlio naturale di Mehmet Ali, musulmano albanese, giunto con uno dei contingenti ottomani, trasportati da navi britanniche, che tentarono di cacciare la spedizione francese, col\u00e0 condotta dal Bonaparte nel 1798.\nPartito quest'ultimo il 23 agosto 1799, il residuo corpo di spedizione (ormai ridotto a circa - unit\u00e0 rispetto ai soldati e ai marinai iniziali) capitol\u00f2 nelle mani dei britannici il 31 agosto 1801, in cambio del rimpatrio a bordo di navi britanniche.\nSeguirono alcuni anni di disordine, sui quali si impose Mehmet Ali, la cui posizione di forza venne sancita con la nomina a vicer\u00e9 (\"wali\" nella espressione ottomana) da un recalcitrante Selim III solo nel 1805.\nA partire dal 1811 Mehmet Ali \u00abcondusse una vera e propria politica di potenza\u00bb. La prima operazione militare fu diretta contro i wahhabiti della Penisola arabica, in rivolta contro il sultano ottomano Mahmud II, il signore feudale tanto dell'Egitto che dei ribelli: la spedizione venne affidata a \u1e6c\u016bs\u016bn Pasci\u00e0, padre di \u02bfAbb\u0101s. Questi sbarc\u00f2 nel 1813 a Yanbu\u02bf, il porto di Medina, per poi procedere alla conquista di Medina e della Mecca.\nEsordi.\nPochi mesi dopo, nel corso della stessa spedizione, nacque presso Gedda, il figlio di \u1e6c\u016bs\u016bn Pasci\u00e0, \u02bfAbb\u0101s.\nMorto nel 1816 \u1e6c\u016bs\u016bn Pasci\u00e0 per malattia, \u02bfAbb\u0101s \u1e24ilm\u012b venne educato in Egitto, alla corte del nonno, il \"wali\" Mehmet Ali. Questi sostitu\u00ec \u1e6c\u016bs\u016bn con il secondo figlio Ibr\u0101h\u012bm Pasci\u00e0, che port\u00f2 a termine brillantemente la campagna, nel settembre 1818, per poi impiegare i successivi decenni con brillanti campagne contro gli indipendentisti greci e lo stesso sultano Mahmud II, cui strapp\u00f2, per alcuni anni, la Grande Siria.\nAd almeno una delle diverse campagne, partecip\u00f2 anche il non pi\u00f9 giovanissimo \u02bfAbb\u0101s, sempre agli ordini di Ibr\u0101h\u012bm.\nVicer\u00e9 d'Egitto.\nSuccessione al trono.\nIn cambio dell'evacuazione delle province conquistate, la dinastia egiziana ottenne il diritto alla trasmissione ereditaria della carica di \"wali\". Ci\u00f2 consent\u00ec a Ibrahim, nel luglio 1848, di succedere a Mehmet Ali quale reggente ed erede al trono, approfittando, nella fattispecie, della (probabilmente vera) 'senilit\u00e0 mentale' del vecchio. In ogni caso il reggente mor\u00ec, inopinatamente, il 10 novembre 1848. Il vecchio Mehmet Ali riprese quindi le redini del potere, per i pochi mesi che lo separavano dalla morte, avvenuta il 2 agosto 1849.\nA quel punto il vicereame (o \"pashalik\", ossia \"pascialato\") pass\u00f2, finalmente, nelle mani di \u02bfAbb\u0101s \u1e24ilm\u012b, che si insedi\u00f2 come \"Pasci\u00e0\" d'Egitto.\nInvestimenti civili.\nIl suo non lunghissimo vicereame (circa cinque anni), viene generalmente ricordato come \"incolore\". Ovvero si sottolineano delle negative caratteristiche personali: \"visse sciupando e fu ben lungi dall'essere devoto agli affari di Stato e dai conseguenti doveri\", \"reazionario, avido e taciturno, stava tutto il tempo nel suo palazzo\".\nPur tuttavia, lo statista egiziano Nubar Pasci\u00e0 lo ricordava quale \"un vero gentiluomo turco della vecchia scuola\". E, con certezza, non rinunci\u00f2 alla modernizzazione civile del Paese, come dimostra l'inizio della costruzione della ferrovia Alessandria-Cairo, con capitali e progetto britannici.\nFine della politica di potenza.\nLa \"damnatio memoriae\" che lo ha colpito, dovrebbe essere fatta risalire, piuttosto, alla decisione del nuovo Pasci\u00e0 di rinunciare alla politica di potenza dei due predecessori: il nonno e lo zio.\nSostanzialmente egli ridusse l'esercito a uomini: poco meno di una normale divisione. Per comprendere lo scarto, basti ad esempio ricordare che, solo 24 anni prima, Ibr\u0101h\u012bm aveva guidato alla battaglia di Sfacteria ben uomini e una potente flotta.\nNon solo, \u02bfAbb\u0101s \u1e24ilm\u012b intervenne anche 'demilitarizzando' il complesso della societ\u00e0 egiziana:\nComplotto ed assassinio.\nIl breve e contestato regno ebbe fine nel luglio 1854, quando \u02bfAbb\u0101s I venne assassinato nella sua residenza al palazzo di Benha (localit\u00e0 a met\u00e0 strada fra Il Cairo ed Alessandria) da due schiavi (l'Egitto era, ancora, un paese schiavista e conduceva ogni anno delle vaste razzie nel Sudan nero).\nGli succedette lo zio Sa'id Pasci\u00e0, quarto figlio di Mehmet Ali, che, essendo nato solo nel 1822, gli era pi\u00f9 giovane di circa nove anni."}
{"id": "1475412", "revid": "124801288", "url": "https://it.wikipedia.org/wiki?curid=1475412", "title": "Nicholas Hoult", "text": "Biografia.\nTerzo di quattro fratelli, \u00e8 nato da un'insegnante di pianoforte e da un pilota della British Airways. Molto precoce, ha cominciato la sua carriera a sei anni nel 1996 con la pellicola inglese \"Relazioni intime\". Acquista fama internazionale grazie alla partecipazione, nel ruolo di Marcus, al film \"About a Boy - Un ragazzo\" nel 2002, a cui segue quella di Tony Stonem nella serie televisiva \"Skins\". Nel 2005 prende parte a \"The Weather Man - L'uomo delle previsioni\", in cui interpreta il personaggio di Mike. Nel 2008 recita nel film \"A Single Man\" di Tom Ford, insieme all'attore Colin Firth. Nel 2010 recita nel film \"Scontro tra titani\", interpretando il ruolo di Eusebios, mentre nel 2011 Hoult interpreta la Bestia nel film di supereroi \"X-Men - L'inizio\", diretto da Matthew Vaughn.\nNel 2013 interpreta lo zombie R nel film \"Warm Bodies\", il quale si innamora della giovane umana, Julie. Sempre nel 2013 veste i panni del protagonista di \"Il cacciatore di giganti\" di Bryan Singer. Nel 2014 e nel 2016 riprende il ruolo di Bestia nei capitoli della serie di X-Men: \"X-Men - Giorni di un futuro passato\" e \"X-Men - Apocalisse\", sempre diretti da Bryan Singer. Nel 2015 interpreta Nux nel film di George Miller \"\", ed \u00e8 diretto da Drake Doremus nel ruolo di Silas nel film \"Equals\". Nel 2017 recita nel film di guerra \"Castello di sabbia\"; nello stesso anno \u00e8 J. D. Salinger in \"Rebel in the Rye\" e Nikola Tesla in \"Edison - L'uomo che illumin\u00f2 il mondo\", e anche Martin Hallock in \"Newness\". Nel 2018 \u00e8 parte del cast del pluripremiato \"La favorita\" di Yorgos Lanthimos. Nel 2019 riprende il ruolo di Bestia in \"X-Men - Dark Phoenix\"; nello stesso anno interpreta il ruolo di J. R. R. Tolkien nell'omonimo film diretto da Dome Karukoski.\nVita privata.\n\u00c8 stato legato sentimentalmente all'attrice Jennifer Lawrence dal 2010 al 2014. Nel 2017 inizia una relazione con la modella di lingerie Bryana Holly; i due sono diventati genitori nell'aprile 2018\nDoppiatori italiani.\nNelle versioni in italiano dei suoi film, Nicholas Hoult \u00e8 stato doppiato da:\nCome doppiatore, \u00e8 stato sostituito da:"}
{"id": "1475414", "revid": "1573940", "url": "https://it.wikipedia.org/wiki?curid=1475414", "title": "Crimora coneja", "text": "Crimora coneja \u00e8 un mollusco nudibranchio della famiglia Polyceridae.\nDescrizione.\nCorpo di colore bianco-giallastro, con tubercoli neri e arancio, dello stesso colore del corpo alla base. Rinofori lamellari, alla base dello stesso colore del corpo, man mano di colore arancio. Ciuffo branchiale arborescente, grigio-bianco traslucido. Fino a 25 millimetri.\nBiologia.\nSi nutre di briozoi della specie \"Callopora minuscula\".\nDistribuzione e habitat.\nRaro. Da San Diego, California a Cape Arago, Oregon."}
{"id": "1475425", "revid": "1005847", "url": "https://it.wikipedia.org/wiki?curid=1475425", "title": "Elezioni presidenziali in Russia del 2008", "text": "Le elezioni presidenziali in Russia del 2008 si tennero il 2 marzo; videro la vittoria di Dmitrij Medvedev che, sostenuto dal presidente uscente Vladimir Putin, ottenne il 69% dei voti, sconfiggendo i candidati del Partito Comunista e del Partito Liberal-Democratico russo e del Partito Democratico di Russia."}
{"id": "1475426", "revid": "775372", "url": "https://it.wikipedia.org/wiki?curid=1475426", "title": "Risoluzioni del Consiglio di sicurezza delle Nazioni Unite (1501-1600)", "text": ""}
{"id": "1475430", "revid": "2022892", "url": "https://it.wikipedia.org/wiki?curid=1475430", "title": "Antonio Spinosa", "text": "Le sue opere furono edite prima da Rizzoli e poi da Arnoldo Mondadori Editore.\nCarriera.\nNato in provincia di Frosinone da un padre che vedeva malissimo le sue aspirazioni letterarie, dopo gli studi classici e la laurea Antonio Spinosa inizi\u00f2 una brillante carriera giornalistica: fu infatti inviato speciale del \"Corriere della Sera\" e de \"Il Giornale\", di cui era direttore Indro Montanelli. Dopo l'uscita dal Giornale per dissapori con Montanelli, si dedic\u00f2 allo studio di personaggi ed eventi storici controversi, che raccont\u00f2 in numerosi libri di grande successo: prima sull'antica Roma e sull'epoca napoleonica, poi su vicende di et\u00e0 contemporanea. \nFu anche direttore del \"Nuovo Roma\", dell'Agenzia Giornalistica Italia, della \"Gazzetta del Mezzogiorno\" e di Videosapere RAI; inoltre ha lavorato per lungo tempo all'Agenzia Ansa come giornalista parlamentare. \nVinse numerosi riconoscimenti tra cui il Premio Estense, il Premio Saint-Vincent e il Premio Bancarella. Fu inoltre tra i finalisti del Premio Strega del 1996. Con la sua attivit\u00e0 di giornalista ebbe l'occasione di incontrare e intervistare numerose personalit\u00e0 del Novecento, tra cui Sandro Pertini, Giovanni Paolo II, Maria Jos\u00e8 di Savoia, Albert Schweitzer."}
{"id": "1475432", "revid": "1305772", "url": "https://it.wikipedia.org/wiki?curid=1475432", "title": "For Unlawful Carnal Knowledge", "text": "For Unlawful Carnal Knowledge \u00e8 il nono album in studio del gruppo musicale statunitense Van Halen, pubblicato il 18 giugno 1991 dalla Warner Bros. Records.\nIl disco.\nConosciuto anche come F.U.C.K., doveva essere inizialmente intitolato cos\u00ec per volont\u00e0 del cantante Sammy Hagar, che poi decise di nominarlo \"For Unlawful Carnal Knowledge\" (letteralmente \"per una conoscenza carnale illegale\") dopo essere stato informato dal pugile Ray Mancini che la parola \"Fuck\" \u00e8 l'acronimo di tale frase.\nL'album segna un parziale ritorno da parte del gruppo alle sonorit\u00e0 degli esordi: le tastiere, molto presenti nelle precedenti incisioni, vengono utilizzate di meno e sostituite dove possibile da strumenti acustici come il pianoforte. Questo album segna anche il ritorno alla produzione di Ted Templeman, il produttore dei primi album dei Van Halen, dopo il distacco avvenuto nei primi anni ottanta. Nella prima traccia, intitolata \"Poundcake\", Eddie van Halen ricorre all'uso di un trapano elettrico per realizzare l'intro e l'assolo di chitarra, mentre l'ultima, \"Top of the World\", ha un riff ripreso da quello finale della hit \"Jump\". La traccia \"316\", breve assolo strumentale, \u00e8 dedicata a Wolfgang van Halen, figlio di Eddie (\u00e8 infatti la sua data di nascita) attuale bassista del gruppo. Il brano tuttavia era stato composto anni prima la nascita di Wolfgang, un breve estratto appare infatti in \"Live Without a Net\".\nNel 1992 il disco \u00e8 stato premiato con il Grammy Award alla miglior interpretazione hard rock."}
{"id": "1475437", "revid": "1566286", "url": "https://it.wikipedia.org/wiki?curid=1475437", "title": "Sigfrido Burmann", "text": "Si trasfer\u00ec in Spagna nel 1910 e studi\u00f2 alla Real Academia de Bellas Artes de San Fernando. Collabor\u00f2 come pittore e decoratore con Jacinto Benavente e Federico Garc\u00eda Lorca su diverse opere teatrali, e fu inoltre lo scenografo della compagnia di Margarita Xirgu. Nella sua carriera ha lavorato con pi\u00f9 di un centinaio di film, la maggior parte di cui spagnoli."}
{"id": "1475439", "revid": "729019", "url": "https://it.wikipedia.org/wiki?curid=1475439", "title": "Marinha do Brasil", "text": "La Marinha do Brasil (dal portoghese: Marina del Brasile) \u00e8 la marina militare brasiliana, seconda delle tre forze armate del paese sudamericano. \u00c8 la pi\u00f9 grande marina dell'America Latina, con una Portaelicotteri dal dislocamento a pieno carico di 21\u00a0500 t, la NAM \"Atl\u00e2ntico\" (ex HMS Ocean) della Royal Navy, alcune fregate di costruzione locale e britannica, talune corvette di costruzione locale, sottomarini diesel-elettrici costieri e molte altre imbarcazioni per il pattugliamento fluviale e costiero.\nLa Marina brasiliana comprende anche il Corpo dei fucilieri navali (\"Corpo de Fuzileiros Navais\") che \u00e8 composto da una brigata operativa e di alcuni battaglioni per il servizio di guardia e cerimoniale. In tutto, il Corpo dei fucilieri navali brasiliani conta circa 14\u00a0600 uomini (2004). C'\u00e8 inoltre un'arma dell'aviazione navale, con circa 1\u00a0150 membri (2004). Dei circa 48\u00a0600 membri della marina brasiliana, circa 3\u00a0200 sono coscritti (2004).\nIl Brasile ha impegnato quasi 1 miliardo di reais, cio\u00e8 500 milioni di dollari statunitensi circa nell'obiettivo di produrre un sistema locale di propulsione nucleare per i sottomarini, nel corso dei prossimi otto anni, ricevendo 130 milioni di reais all'anno. tratta di un progetto gestito dalla Marina brasiliana.\nStoria.\nUna marina fu assemblata immediatamente dopo che Pietro I del Brasile dichiar\u00f2 l'indipendenza dal Portogallo nel settembre 1822. Queste forze navali furono poi usate nella Guerra d'Indipendenza brasiliana, che era incominciata un anno prima. La marina sarebbe in seguito comparsa nella Guerra Cisplatense; nei conflitti del Rio della Plata; nella guerra paraguaiana; sia nella prima che nella seconda guerra mondiale; e negli sporadici conflitti civili che avrebbero contrassegnato la storia del Brasile.\nNei decenni iniziali successivi all'indipendenza, il paese aveva mantenuto una modesta presenza navale. Nel 1860, la flotta consisteva di 8 piroscafi a ruote, 7 sloop ad elica, 6 fregate e corvette, e 14 vascelli pi\u00f9 piccoli. Durante la Guerra Paraguaiana, furono acquistate parecchie corazzate dal Regno Unito e dalla Francia.\nDopo le sconfitte della ribellione navale del 1893, si verific\u00f2 una scarsissima espansione navale, finch\u00e9 non fu iniziato il programma navale del 1905. Fu allora che il Brasile acquist\u00f2 due delle pi\u00f9 potenti e avanzate dreadnought dell'epoca. Questi vascelli, della classe Minas Gerais, furono le ultime navi da battaglia della Marina brasiliana.\nMissione.\nIn aggiunta ai ruoli di una marina tradizionale, la Marina brasiliana svolge anche il compito di organizzare la Marina mercantile e altre missioni operative di sicurezza tradizionalmente condotte dalla guardia costiera.\nAltri ruoli includono:\nAviazione navale.\nLa Marinha do Brasil \u00e8 dotata di una componente aerea, la For\u00e7a Aeronaval, con compiti di appoggio aereo e pattugliamento marittimo.\nFlotta navale.\nLa Marina brasiliana ha 62 navi in servizio, e altre 9 in costruzione.\nFlotta fluviale.\nLa Marina brasiliana ha 25 navi e altre in costruzione in due flotte fluviali, il Mato Grosso (fiume Paraguay) e l'Amazzonia (fiume Amazonas).\nGrafico comparativo.\nNessun anno 2005"}
{"id": "1475444", "revid": "775372", "url": "https://it.wikipedia.org/wiki?curid=1475444", "title": "Risoluzioni del Consiglio di sicurezza delle Nazioni Unite (1601-1700)", "text": ""}
{"id": "1475446", "revid": "80565", "url": "https://it.wikipedia.org/wiki?curid=1475446", "title": "IPod shuffle 2G", "text": ""}
{"id": "1475452", "revid": "729019", "url": "https://it.wikipedia.org/wiki?curid=1475452", "title": "Ex\u00e9rcito Brasileiro", "text": "LEx\u00e9rcito Brasileiro (Esercito brasiliano) \u00e8 l'arma terrestre delle forze armate brasiliane. L'esercito brasiliano ha combattuto in diversi conflitti internazionali, principalmente in Sud America durante il XIX secolo. Nel XX secolo, ha combattuto a fianco degli Alleati nella prima e nella seconda guerra mondiale. Allineato con il blocco occidentale, durante il periodo della dittatura militare in Brasile dal 1964 al 1985, ebbe anche una partecipazione attiva alla Guerra fredda, in America Latina e nell'Africa meridionale portoghese, oltre a prendere parte alle missioni di pace delle Nazioni Unite in tutto il mondo dalla fine degli anni '50.\nSul piano interno, oltre ad aver affrontato diverse ribellioni nel corso di questi due secoli, con il sostegno delle \u00e9lite politiche ed economiche locali, pose fine alla monarchia ed impose al resto della societ\u00e0 le sue opinioni politiche e i suoi progetti di sviluppo economico durante i periodi in cui govern\u00f2 il paese: 1889\u20131894, 1930\u20131950 (Primo periodo Vargas ed anni di Dutra) e 1964\u20131985.\nStoria.\nLe origini (dal XVI al XVIII secolo).\nSebbene l'esercito brasiliano sia stato creato durante il processo di indipendenza del Brasile dal Portogallo, nel 1822, con le unit\u00e0 dell'esercito portoghese in Brasile che erano rimaste fedeli al principe Dom Pedro, le sue origini possono risalire alle forze terrestri usate dai portoghesi nelle guerre coloniali contro i francesi e gli olandesi, combattute nel XVI e XVII secolo.\nNel periodo coloniale, il re D. Manuel I ordin\u00f2 spedizioni militari con lo scopo di proteggere i domini portoghesi in America, poi scoperti nuovamente. Con l'avanzare della colonizzazione a Pernambuco e S\u00e3o Vicente, iniziarono a essere costruite le autorit\u00e0 militari native e le basi dell'organizzazione difensiva della colonia per soddisfare le ambizioni di francesi, inglesi ed olandesi.\nI primi importanti interventi furono l'espulsione dei francesi da Rio de Janeiro nel XVI secolo e dal Maranhao nel 1615. Con il progredire dell'internalizzazione attraverso l'ampio movimento di espansione territoriale nel XVII e all'inizio del XVIII secolo, venne costretta l'organizzazione della difesa dei nuovi territori conquistati.\nLa guerra contro gli olandesi, nel XVII secolo, mobilit\u00f2 per la prima volta un gran numero di persone nel paese e diede origine a un senso di difesa nazionale, indipendentemente dall'influenza della corona. La prima battaglia di Guararapes (1648) segna l'inizio dell'organizzazione dell'esercito come una forza autenticamente brasiliana formata da bianchi locali, guidati da Andr\u00e9 Vidal de Negreiros, indiani, guidati da Felipe Camar\u00e3o, e neri/mulatti, guidati da Henrique Dias. Questa data \u00e8 celebrata come l'anniversario dell'esercito brasiliano.\nIn quel momento, seguendo il modello di organizzazione dell'esercito portoghese, implementato durante la guerra di restaurazione portoghese a partire dal 1640, le forze terrestri in Brasile adottarono tre linee di organizzazione che vennero mantenute fino al XIX secolo, che includevano:\nPer tutto il XVIII secolo la colonia brasiliana ebbe seri problemi di frontiera principalmente nell'estremo sud. A quel tempo, ci furono frequenti scontri tra luso-brasiliani e ispano-platinensi, inoltre, le forze terrestri affrontarono la minaccia delle ribellioni degli indiani e dei neri.\nXX secolo.\nTra il 1893 e il 1927, nel primo periodo repubblicano, l'esercito dovette fare i conti con vari movimenti: alcuni derivavano dalla Marina e dai corpi d'armata che erano insoddisfatti del regime e chiedevano a gran voce cambiamenti democratici, mentre altri avevano origini popolari senza intenzioni politiche convenzionali guidate da leader messianici, come nelle guerre di Canudos e di Contestado.\nQueste rivolte erano una seria minaccia alla stabilit\u00e0 del nuovo regime nascente repubblicano ed erano legate al malcontento della popolazione delle regioni pi\u00f9 lontane del \"sert\u00e3o\" nord-orientale e delle regioni di recente colonizzazione come il Paran\u00e1 e ad ovest di Santa Catarina con la Repubblica, poich\u00e9 l\u00ec la popolazione era prevalentemente cattolica e non accettava una Repubblica che appariva totalmente dominata da ideali massonici come la separazione della Chiesa di Stato.\nDopo anni di combattimenti e molte morti sia da parte dei soldati del governo federale che dei ribelli, questi movimenti vennero sconfitti e la Repubblica si consolid\u00f2.\nDurante la prima guerra mondiale il governo brasiliano invi\u00f2 tre piccoli gruppi militari in Europa subito dopo aver dichiarato guerra alle potenze centrali nell'ottobre 1917. Le prime due unit\u00e0 erano dell'esercito; una consisteva di personale medico e l'altra di un gruppo di sergenti-ufficiali, ed entrambe vennero assegnate all'esercito francese sul fronte occidentale nel 1918.\nDall'ottobre 1930 al 1945 l'esercito e le \u00e9lite ad esso collegate presero per la seconda volta il controllo del paese, avendo il proprietario terriero e leader politico dell'opposizione, Get\u00falio Vargas, alla guida del movimento. In questo periodo, l'esercito sconfisse la rivolta costituzionalista nel 1932 e due distinti tentativi di colpo di Stato: da parte dei comunisti nel novembre 1935 e dei fascisti nel maggio 1938. L'esercito contribu\u00ec anche a formalizzare la dittatura nel 1937.\nNell'agosto 1942, dopo che i sottomarini tedeschi e italiani affondarono le navi mercantili brasiliane, la mobilitazione popolare costrinse il governo brasiliano a dichiarare guerra all'Italia fascista e alla Germania nazista. Nel luglio 1944, dopo quasi due anni di pressioni pubbliche e negoziati con le autorit\u00e0 statunitensi, venne inviato un corpo di spedizione per unirsi alle forze alleate nella campagna italiana. Il contributo dell'esercito era composto da una divisione di fanteria completa (circa 25.000 uomini, rimpiazzi inclusi), comandata dal maggior generale (in seguito maresciallo) Jo\u00e3o Batista Mascarenhas de Morais, che in Italia era aggregato al IV Corpo d'armata degli Stati Uniti presso la Quinta Armata statunitense, nel 15\u00ba Gruppo d'Armate Alleato.\nCon la sconfitta dei regimi totalitari nella seconda guerra mondiale, Vargas venne rimosso dal capo dell'esercito, il generale Dutra, che nel 1946 vinse la controversia elettorale contro il maresciallo dell'Aria, Eduardo Gomes. Dopo il suicidio di Vargas (succeduto a Dutra nel 1950), a causa di una crisi istituzionale, i settori dell'esercito guidati dal maresciallo Lott assicurarono l'inaugurazione del mandato di Juscelino Kubitschek, eletto nel 1955.\nCon le dimissioni di J\u00e2nio Quadros, succeduto a Kubitschek, si apr\u00ec una nuova crisi istituzionale, esacerbata dal contesto della guerra fredda, e tra la fine di marzo e l'inizio di aprile 1964 l'esercito brasiliano (allora guidato dal generale Humberto de Alencar Castelo Branco) prese il potere attraverso il suo terzo colpo di Stato, inaugurando un altro periodo dittatoriale, durato 21 anni.\nQuesto colpo di Stato fu il primo di una serie di colpi di stato in Sud America che sostituirono i governi democraticamente eletti con regimi militari. Queste dittature dominarono il Sud America fino agli anni '80. In questo periodo l'esercito brasiliano impieg\u00f2 mezzi duri per sopprimere i gruppi dissidenti militanti: cambiando la legge, limitando i diritti politici, dopo aver molestato e perseguitato i dissidenti; e militarmente, con il supporto delle forze di polizia e delle milizie, procedendo con metodi di lotta alla guerriglia e contro-insurrezione per sconfiggere i movimenti di guerriglia che cercavano di combattere il regime con la forza. I guerriglieri urbani furono attivi in Brasile tra il 1968 e il 1971 mentre nelle zone rurali i 2 principali movimenti sottomessi dall'esercito furono, rispettivamente, uno nella regione dove si trova oggi il Parco Nazionale di Capara\u00f3 (1967) e l'altro nella regione del fiume Araguaia (1972\u201374).\nA livello internazionale, nel 1965 l'esercito brasiliano un\u00ec le forze con i marines statunitensi che intervennero nella Repubblica Dominicana, nell'operazione Power Pack. Durante gli anni '70 si rafforzarono i legami di interscambio e di cooperazione con eserciti di altri paesi sudamericani che fornivano e ricevevano consigli sui metodi di contro-guerriglia e contro-insurrezione, come ad esempio nell'operazione Condor, un coordinamento procedurale per trovare, catturare ed eliminare i dissidenti politici nel continente. Dal periodo Geisel, la terza dittatura brasiliana cerc\u00f2 una maggiore indipendenza nella sua politica estera, uscendo automaticamente dall'allineamento con gli interessi statunitensi, soprattutto in relazione all'Africa subsahariana e al Medio Oriente.\nA met\u00e0 degli anni '70, nonostante il dissenso annullato (per eliminazione, detenzione o esilio), la guerriglia di sinistra sconfitta e l'opposizione legale addomesticata, la repressione non era stata ridotta. Ci\u00f2 si aggiunse ai vizi e all'usura di anni di potere dittatoriale, oltre agli effetti dell'allora crisi petrolifera/energetica e del default latinoamericano, durante la fine degli anni '70 e l'inizio degli anni '80, port\u00f2 a crescenti pressioni sociali per la democrazia, che lentamente ma costantemente costrinse l'esercito a tornare alle sue attivit\u00e0 professionali.\nXXI secolo.\nDalla fine degli anni '50 l'esercito ha preso parte ad alcune missioni di pace delle Nazioni Unite come ad esempio: a Suez (1956-67), a Timor Est (1999-2004), in Angola (1995-1997) e ad Haiti dal 2004, essendo l'ultimo il pi\u00f9 recente intervento esterno in questa nazione, cos\u00ec come l'operazione di pi\u00f9 lunga durata nella storia dell'esercito brasiliano fuori dal paese.\nNel devastante terremoto che si verific\u00f2 ad Haiti il 12 gennaio 2010, morirono diciotto soldati brasiliani. L'esercito brasiliano ha schierato circa 2.150 soldati ad Haiti per aiutare nella ricostruzione del paese.\nL'esercito brasiliano sta cercando di rinnovare il suo equipaggiamento e di ridistribuire le sue caserme in tutte le regioni brasiliane, dando priorit\u00e0 all'Amazzonia. Dopo la promulgazione della Strategia di difesa nazionale brasiliana, nel dicembre 2008, il governo brasiliano sembra essere interessato alla modernizzazione delle forze armate.\nNel 2010, durante la crisi di sicurezza di Rio de Janeiro, l'esercito brasiliano invi\u00f2 800 paracadutisti per combattere il traffico di droga a Rio de Janeiro. In seguito all'invasione, circa 2.000 soldati dell'esercito vennero inviati ad occupare il Complexo do Alem\u00e3o.\nNel 2014, 2050 soldati dell'esercito fecero irruzione in un complesso di baraccopoli di Rio de Janeiro, Mar\u00e9, con veicoli corazzati ed elicotteri nel tentativo di migliorare la sicurezza due mesi prima dell'inizio della Coppa del mondo FIFA 2014. A causa della Coppa del Mondo FIFA 2014, l'esercito brasiliano offr\u00ec pi\u00f9 di 50.000 uomini per la sicurezza all'evento, \u00e8 la pi\u00f9 grande forza lavoro militare mai impiegata nella sicurezza di una Coppa del mondo FIFA.\nNel febbraio 2016, il governo federale brasiliano aveva mobilitato il 60% delle forze armate, ovvero circa 220.000 soldati (inclusi pi\u00f9 di 140.000 soldati dell'esercito brasiliano), per andare \"di casa in casa\" nella battaglia contro il focolaio del virus Zika.\nNel luglio 2016, l'esercito brasiliano forn\u00ec pi\u00f9 di 21.000 soldati, 28 elicotteri dell'esercito e 70 veicoli corazzati per garantire la sicurezza della citt\u00e0 di Rio de Janeiro durante le Olimpiadi estive 2016. Altri 20.000 soldati furono in servizio nelle cinque citt\u00e0 che ospitarono il torneo olimpico di calcio di Rio 2016: Belo Horizonte, Brasilia, Manaus, Salvador e San Paolo. Durante i giochi a Rio de Janeiro vennero schierati anche 14.800 soldati dell'esercito.\nNel febbraio 2017, durante lo scoppio delle violenze nell'Esp\u00edrito Santo, l'esercito venne utilizzato ancora una volta per contenere i problemi di violenza urbana verificatisi dopo un attacco della polizia militare di quello stato, impiegando un effettivo che raggiunse il totale di 3000 soldati.\nL'esercito brasiliano sta creando una forza di spedizione (F EXPD) per fornire supporto permanente alla partecipazione del paese alle missioni straniere. Gli ufficiali delle forze armate si aspettano che l'F EXPD risponda rapidamente, da sola o in collaborazione con le forze di sicurezza delle nazioni partner, per salvaguardare gli interessi nazionali ed eseguire un ampio spettro di operazioni come azioni umanitarie e missioni di pace. Sar\u00e0 conforme alle disposizioni del Capitolo 1 del Libro bianco sulla difesa nazionale, che venne pubblicato nel 2012 e copre le funzioni e le azioni delle forze di difesa del paese, con l'obiettivo di schierare la forza entro il 2022.\nLa forza di spedizione (F EXPD) dovrebbe inizialmente essere composta da un battaglione, con 1.000 soldati, nel suo primo anno di attivit\u00e0 nel 2022. Nell'ultima fase, prevista per il 2030, dovrebbe evolvere in una brigata, con 3.000 soldati che aggiungerebbero maggiori capacit\u00e0, come fanteria, supporto antincendio e logistica. L'F EXPD utilizzer\u00e0 anche veicoli corazzati per aumentare la sua capacit\u00e0 operativa e le possibilit\u00e0 delle prestazioni.\nAll'inizio del 2018 l'esercito brasiliano ha svolto un ruolo fondamentale durante l'Intervento Federale nello Stato di Rio de Janeiro, che ha dovuto affrontare una grave crisi economica e di sicurezza. Il generale Walter Souza Braga Neto, comandante del Comando militare orientale, che ha il suo quartier generale nella citt\u00e0 di Rio de Janeiro, ha preso il comando delle forze militari e di pubblica sicurezza dello stato in nome dell'esercito. \u00c8 stato uno dei responsabili della sicurezza alle Olimpiadi estive del 2016, con sede nella stessa citt\u00e0. Il generale ha assunto il comando della Polizia militare dello Stato di Rio de Janeiro, della Polizia civile dello Stato di Rio de Janeiro e del Corpo militare dei vigili del fuoco e ha risposto direttamente al Presidente della Repubblica nel suo incarico di comandante in capo delle forze armate secondo la costituzione.\nCronologia delle battaglie degne di nota.\nEra coloniale\nImpero:\nRepubblica:\nOggi.\nPersonale.\nL'esercito brasiliano aveva una forza personale registrata di 219.585 soldati attivi nel 2014. Un'altra stima dell'IISS nel 2014 fiss\u00f2 quella cifra a 190.000 soldati attivi, di cui 70.000 erano coscritti. Inoltre, nel 2014 c'erano circa 1.340.000 soldati di riserva. Questa cifra era in calo rispetto a 1.800.000 soldati di riserva nel 2008. In linea di principio, la Costituzione brasiliana designa i 400.000 uomini della Polizia militare brasiliana come forza di riserva dell'esercito, sebbene in pratica rimangano entit\u00e0 separate.\nA partire dal 2018 la dimensione della componente attiva dell'esercito brasiliano era di circa 235.000 soldati in servizio attivo.\nCoscrizione.\nSecondo l'articolo 143 della Costituzione brasiliana del 1988, il servizio militare \u00e8 obbligatorio per gli uomini, ma \u00e8 consentita l'obiezione di coscienza. Le donne e gli ecclesiastici sono esentati dal servizio militare obbligatorio. Nell'anno in cui compiono i diciotto anni, gli uomini sono tenuti a registrarsi per la leva e dovrebbero servire quando raggiungono i diciannove anni. Circa il 95% di coloro che si registrano riceve rinvii. Un numero crescente di reclute \u00e8 costituito da volontari, che rappresentano circa due terzi del totale. Coloro che servono generalmente trascorrono un anno di arruolamento regolare presso una guarnigione dell'esercito vicino a casa loro. Ad alcuni \u00e8 consentito un periodo di servizio di nove mesi, ma si prevede che completino contemporaneamente la scuola superiore. Queste sono chiamate \"Tiros de Guerra\" o \"scuole di tiro\", che sono per i ragazzi delle scuole superiori nelle citt\u00e0 interne di medie dimensioni, gestite da sottufficiali dell'esercito, primi sergenti o sottotenenti e raramente un secondo tenente. Nelle forze armate brasiliane, i primi sergenti possono essere promossi al grado di ufficiale, come sottotenente, tenente e capitano, entrando a far parte del Corpo degli ufficiali ausiliari. L'esercito \u00e8 l'unico servizio con un gran numero di coscritti; la marina e l'aviazione ne hanno pochissimi.\nIl sistema di leva \u00e8 principalmente un mezzo per fornire un addestramento militare di base a un gruppo considerevole di giovani che poi tornano alla vita civile e vengono trattenuti nei ruoli di riserva fino all'et\u00e0 di quarantacinque anni. L'esercito riconosce di fornire un servizio pubblico insegnando a un gran numero di coscritti abilit\u00e0 di base che possono essere preziose per l'economia generale quando i giovani tornano alla vita civile.\nReclutamento degli ufficiali.\nPoich\u00e9 l'unico ingresso nel corpo degli ufficiali regolari \u00e8 l\"Academia Militar das Agulhas Negras\" - Accademia Militare degli Aghi Neri (AMAN), i suoi registri forniscono un quadro accurato del corpo degli ufficiali. Nei decenni successivi alla seconda guerra mondiale, gli allievi provenienti dalle famiglie della classe media sono aumentati, mentre quelli provenienti dalle famiglie della classe alta e delle classi inferiori non qualificate sono diminuiti. Il numero totale di candidati \u00e8 diminuito anche a causa della diversificazione dello sviluppo economico, che ha offerto ai diplomati delle scuole superiori opzioni pi\u00f9 interessanti rispetto all'ingresso nell'esercito. Sempre pi\u00f9 cadetti dell'AMAN provenivano dai diplomati delle scuole militari sostenute dall'esercito, i cui figli del personale militare frequentavano gratuitamente le lezioni. Molti di questi studenti erano figli di sottufficiali le cui origini non erano della classe media, quindi esisteva una forma di mobilit\u00e0 intra-istituzionale verso l'alto.\nLa tendenza negli anni '60 a reclutare da fonti civili \u00e8 diminuita. I test attitudinali mentali, di salute e fisici escludevano un gran numero di diplomati civili: nel 1977, su 1.145 civili che avevano tentato i test, solo trentaquattro, ovvero il 3 per cento, erano stati ammessi. Nel 1985 solo 174, o l'11%, dei 1.555 cadetti dell'AMAN erano diplomati in scuole civili; il resto proveniva dal sistema scolastico militare dell'esercito, dalla scuola preparatoria dei cadetti (\"Escola Preparat\u00f3ria de Cadetes\" \u2014 EPC), o dalle scuole secondarie dell'aeronautica o della marina. All'inizio degli anni '90, i cadetti AMAN venivano selezionati esclusivamente da coloro che avevano completato l'EPC. A met\u00e0 degli anni '90, la popolazione cadetta dell'AMAN era di circa 3.000.\nNel ventesimo secolo, il corpo degli ufficiali era composto prevalentemente da uomini del sud-est e del sud del Brasile, dove si sono concentrate unit\u00e0 militari e maggiori opportunit\u00e0 educative. Nel 1901-02 il Nordest contribuiva al 38 per cento degli studenti della scuola preparatoria dell'esercito a Realengo, mentre nel 1982 ne forniva solo il 13 per cento alla scuola preparatoria di Campinas. Negli stessi anni, il Sudest ha fornito il 40,4% e il 77%, mentre il Sud ha fornito l'8,6% e il 6,3%. Sebbene San Paolo, secondo Alfred Stepan e altri osservatori, non sia stato notato per aver inviato i suoi giovani nel corpo degli ufficiali, il suo contributo \u00e8 aumentato dal 4,3 per cento degli studenti nel 1901-02 al 33,5 per cento nel 1982. Le origini regionali dei cadetti all'AMAN erano abbastanza coerenti nel periodo 1964-85. Il contingente di gran lunga pi\u00f9 numeroso proveniva dallo stato e dalla citt\u00e0 di Rio de Janeiro.Sebbene i teorici sociali possano essere soddisfatti delle indicazioni che l'esercito sta servendo da veicolo per la mobilit\u00e0 sociale, i leader dell'esercito sono preoccupati. Gli ufficiali hanno sottolineato la tendenza verso il reclutamento di classi inferiori nel Centro di addestramento per ufficiali di riserva (\"Centro de Prepara\u00e7\u00e3o de Oficiais da Reserva\" \u2014 CPOR) e i problemi associati a tali ufficiali. In un'intervista del 1986, l'ex ministro dell'esercito, il generale Le\u00f4nidas Pires Gon\u00e7alves, osserv\u00f2 che non voleva ufficiali che avrebbero concesso solo cinque o dieci anni all'esercito; voleva individui con una vocazione militare, che sarebbero rimasti per una carriera completa di oltre trent'anni. Molti ufficiali hanno espresso preoccupazione per il fatto che coloro che cercano di utilizzare l'esercito per migliorare il loro status non sono sufficientemente dediti all'istituzione. In effetti, alcuni ufficiali cercano il pensionamento il prima possibile per ottenere un secondo lavoro (secondo stipendio) per sbarcare il lunario.\nPopolazione indigena nell'esercito.\nLa genesi dell'attuale Esercito nella lotta contro l'invasore straniero, nel XVII secolo, contava sulla partecipazione decisiva di Felipe Camar\u00e3o, nominato dalla corte portoghese Capitano-Mor tra i popoli indigeni nativi del Brasile. Insieme a Francisco Barreto de Meneses, Andr\u00e9 Vidal de Negreiros, Henrique Dias e Jo\u00e3o Fernandes Vieira, \u00e8 stato uno dei patriarchi dell'esercito brasiliano.\nIn questo senso, all'inizio del XX secolo, il maresciallo C\u00e2ndido Mariano Rondon, discendente dei gruppi etnici Boror\u00f3, Terena e Guar\u00e1, prest\u00f2 servizio nell'esercito. Pioniere delle frontiere brasiliane occidentali ed amazzoniche, Rondon venne notato per il suo rispetto per le popolazioni indigene trovate nelle sue missioni esplorative. \u00c8 il patrono del Corpo delle Comunicazioni. L'esercito di oggi conta un certo numero di membri della comunit\u00e0 etnica tra le sue fila, specialmente nei confini occidentali e nelle dure giungle dell'Amazzonia.\nDonne nell'esercito.\nLa partecipazione delle donne nell'esercito non \u00e8 senza precedenti. Nel 1823, Maria Quit\u00e9ria de Jesus combatt\u00e9 al fianco di altri soldati per l'indipendenza brasiliana; durante la seconda guerra mondiale (1939-1945), 73 infermiere brasiliane prestarono servizio in vari ospedali dell'esercito americano; e nel 1992, l'Accademia della Leadership dell'esercito brasiliano iscrisse la sua prima classe di 49 donne, ammettendole nel Corpo degli ufficiali ausiliari di quell'istituzione. I membri del servizio femminile erano limitati a sostenere compiti come l'amministrazione, l'assistenza sanitaria e l'insegnamento. L'innovazione \u00e8 l'ingresso delle donne nei percorsi di carriera al combattimento.\nPer iniziare una carriera con l'esercito come ufficiali, le donne devono aver conseguito una laurea in settori quali legge, informatica, economia o contabilit\u00e0. Il concorso \u00e8 di portata nazionale e nessun candidato pu\u00f2 avere pi\u00f9 di trentasei anni di et\u00e0. Coloro che sono accettate nel programma di studio presso la Scuola di formazione complementare dell'esercito (ex Scuola di amministrazione dell'esercito) a Salvador, iniziano come tenenti (riserva). La Scuola di Formazione Complementare \u00e8 aperta anche agli uomini. Al termine del corso di un anno, il diplomato \u00e8 promosso a tenente nei ranghi permanenti. Se inizia una carriera nei ranghi arruolati, a qualsiasi donna arruolata sarebbe richiesto di essere almeno una laureata.\nOrganizzazione, formazioni e struttura.\nComandi militari.\nL'esercito \u00e8 strutturato in otto comandi militari. Ciascuno degli otto comandi militari \u00e8 responsabile di una o pi\u00f9 regioni militari.\nRegioni militari.\nIl territorio brasiliano \u00e8 ulteriormente suddiviso in dodici regioni militari. Ogni regione militare fornisce supporto logistico alle unit\u00e0 operative all'interno della propria area di responsabilit\u00e0. Pertanto, le regioni militari sono generalmente composte da unit\u00e0 responsabili nel fornire amministrazione, logistica, trasporti, sanit\u00e0 e istruzione. Le regioni militari sono unit\u00e0 delle dimensioni di una divisione, comandate dai tenenti generali (\"Generais de Divis\u00e3o\"). Le attuali regioni militari sono:\nUnit\u00e0 principali.\nDivisioni.\nL'esercito brasiliano ha attualmente quattro divisioni dell'esercito:\nLe altre forze militari dell'esercito brasiliano sono subordinate direttamente ai comandi militari d'area, non avendo una divisione di comando. In questo caso, l'impiego di queste truppe \u00e8 coordinato dal centro di coordinamento delle operazioni dei comandi militari d'area.\nForze d'azione mobili strategiche.\nBrigata fanteria aviotrasportata.\nLa 12\u00aa Brigata Aeromobile \u00e8 una delle principali unit\u00e0 d'\u00e9lite dell'esercito brasiliano. Con sede a Ca\u00e7apava in San Paolo. La sua area operativa copre l'intero paese. \u00c8 sotto la 2\u00aa Divisione dell'esercito/Comando militare sudorientale, con sede in San Paolo.\n\u00c8 organizzata, equipaggiata e addestrata per missioni di risposta rapida in qualsiasi punto del paese. Possono spostarsi in aereo utilizzando jet aziendali ed aerei civili, ma il loro mezzo di trasporto principale \u00e8 il rotorcraft dell'Aeronautica brasiliana, dal Comando Aviazione dell'esercito, di solito con base vicino alla loro caserma. Eseguendo la sua funzione principale, l'assalto aereo, la Brigata Aeromobile costituisce uno strumento di portata strategica efficace e permanentemente disponibile, essendo un'unit\u00e0 integrante della Task Force Strategica (\"For\u00e7a de A\u00e7\u00e3o R\u00e1pida Estrat\u00e9gica\") dell'esercito brasiliano.\nBrigata Aviazione dell'esercito.\nIl Comando dell'aviazione dell'esercito, noto anche come Brigata Ricardo Kirk, \u00e8 una brigata dell'esercito brasiliano, situata a Taubat\u00e9 e distaccata presso il Comando operazioni terrestri e il Comando militare sudorientale. Il suo nome storico \u00e8 un riferimento al Capitano Ricardo Kirk, pioniere dell'aviazione militare in Brasile, ucciso in battaglia nella guerra del Contestado.\nIl compito del Comando dell'aviazione dell'esercito brasiliano \u00e8 quello di fornire mobilit\u00e0 aerea organica e supportare le forze terrestri fornendo supporto aereo tattico, supporto aereo ravvicinato e ricognizione.\nBrigata operazioni ordine pubblico.\nL11\u00aa Brigata di fanteria \u00e8 una delle brigate che operano nell'esercito brasiliano. La sua sede si trova a Campinas, San Paolo.\nQuesta brigata di fanteria \u00e8 specializzata in operazioni in terreno urbano, essendo in grado di agire in caso di grave instabilit\u00e0 o pericolo per l'ordine pubblico. La brigata viene utilizzata in Brasile spesso in azioni contro la criminalit\u00e0 organizzata e il traffico di droga, soprattutto nei grandi centri urbani.\nHa anche un centro d'istruzione per le operazioni delle forze dell'ordine e l'Ordine pubblico \u00e8 una sottounit\u00e0 scolastica. Unit\u00e0 speciale per l'occupazione dell'esercito brasiliano nelle operazioni di polizia, ordine pubblico e operazioni militari in ambienti urbani.\n\u00c8 addestrata per operare sia in caso di disordini che nella lotta alla criminalit\u00e0 organizzata e al traffico di droga, quando le forze dell'ordine locali non sono in grado di farlo da sole. Recentemente ha operato insieme ad altre forze d'\u00e9lite dell'esercito nella pacificazione delle comunit\u00e0 che prima erano sotto il controllo dei trafficanti di droga a Rio de Janeiro.\nBrigate fanteria della giungla.\nIl Centro d'Addestramento Guerra nella giungla - \"Centro de Instru\u00e7\u00e3o de Guerra na Selva\" (CIGS), noto anche come Centro Colonnello Jorge Teixeira, \u00e8 un'organizzazione militare con sede a Manaus, intesa a qualificare i leader militari di piccoli gruppi, come guerrieri della natura selvaggia, combattenti in grado di compiere missioni militari nella natura nelle aree pi\u00f9 inospitali della foresta pluviale brasiliana.\nI corsi sono tenuti in scenari di operazioni nella giungla in diverse categorie: ufficiali anziani, ufficiali, sottufficiali anziani, sottufficiali, personale medico e sanitario e piccoli corsi per militari, forze di polizia e civili. Il suo simbolo \u00e8 il giaguaro.\nIl Centro d'Addestramento Guerra nella giungla (CIGS) \u00e8 strutturato in Dipartimento dell'Educazione, Dipartimento di Dottrina e Ricerca, Divisione studentesca, Dipartimento di Medicina veterinaria, Dipartimento dell'Amministrazione e Compagnia di Supporto.\nSebbene ufficiali e sottufficiali di tutto il Brasile possano fare domanda per seguire corsi al CIGS, la maggior parte dei soldati che supportano l'addestramento sono locali, nativi dell'area che sono principalmente soldati e caporali. Poich\u00e9 sono adattati alle condizioni di vita all'interno della foresta, sono pi\u00f9 in grado di svolgere una vasta gamma di attivit\u00e0, come cacciare, nascondersi e spostarsi nella foresta con facilit\u00e0. Molti stranieri e militari brasiliani che si sono formati al CIGS hanno descritto le impressionanti capacit\u00e0 mostrate da questi soldati durante le operazioni. La loro esperienza e le loro abilit\u00e0 nella sopravvivenza nella giungla aiutano sicuramente a trasformare le brigate brasiliane di guerra nella giungla nelle unit\u00e0 pi\u00f9 letali del loro genere al mondo.\nLe brigate hanno anche esperienza in combattimento. Impegnate nella protezione dei confini settentrionali del Brasile, le truppe sono costantemente esposte agli attacchi dei guerriglieri dei paesi di confine, degli spacciatori di droga e dei criminali di ogni tipo. L'esercito brasiliano agisce comunemente insieme ad altre organizzazioni delle forze dell'ordine per combattere non solo il traffico di droga, ma anche animali, armi, persone e molte altre azioni illegali.\nBrigata paracadutisti.\nLa Brigata paracadutisti \u00e8 una delle principali unit\u00e0 d'\u00e9lite dell'esercito brasiliano. La sua sede si trova a Vila Militar, nella citt\u00e0 di Rio de Janeiro. Subordinata al Comando militare orientale, con sede a Rio de Janeiro, in collaborazione con il Comando delle operazioni terrestri, con sede a Brasilia.\nLa brigata \u00e8 una delle forze d'\u00e9lite dell'esercito brasiliano pronta ad agire entro 48 ore ovunque nel paese, si trovi nella giungla, nella savana, nella palude o in montagna e rimane senza supporto logistico fino a 72 ore, potendo paracadutarsi rapidamente in prima linea o dietro le linee nemiche. Dopo il completamento della missione, consegnando il territorio ad un'altra unit\u00e0 convenzionale per mantenere la posizione acquisita, secondo la dottrina dell'addestramento dell'Esercito brasiliano, di solito un'unit\u00e0 o una brigata di fanteria corazzata sar\u00e0 responsabile della sostituzione sul campo della Brigata paracadutisti dopo il trasferimento del territorio ad un'altra unit\u00e0 della forza terrestre. La brigata paracadutisti viene quindi ributtata dietro le linee nemiche ancora una volta per far posto alle truppe alleate.\nLa Brigata \u00e8 una parte fondamentale della Task Force strategica (\"For\u00e7a de A\u00e7\u00e3o R\u00e1pida Estrat\u00e9gica\"), essendo in grado di operare rapidamente in qualsiasi parte del territorio nazionale in caso di guerra o d'invasione.\nA causa della natura mortale e pericolosa delle missioni di questa brigata, i paracadutisti brasiliani hanno un ethos unico. Ad esempio, mentre le truppe di fanteria regolari usano stivali neri e berretti verdi, i paracadutisti usano stivali marroni e berretti rossi. Si considerano superiori ai \"\"P\u00e9 pretos\" (piedi neri), che sono i fanti normali. Il motto dell'esercito brasiliano, \"Brasil acima de tudo!\"\" (Il Brasile, sopra ogni altra cosa) era originariamente il grido di guerra dei paracadutisti prima che fosse reso popolare (al giorno d'oggi, \u00e8 un saluto comune tra i militari dire questo motto). I paracadutisti sono molto orgogliosi di s\u00e9 stessi e si distinguono sempre quando sono tra le altre truppe.\nBrigata operazioni speciali.\nLa Brigata operazioni speciali \u00e8 la forza operazioni speciali del Brasile. Sebbene amministrativamente assegnate al Comando Militare dell'Altopiano, le operazioni della brigata sono sotto il controllo diretto del Comando delle operazioni terrestri.\nLe forze speciali vennero inizialmente formate nel 1957 come unit\u00e0 di soccorso addestrate con paracadute, specializzate nella conduzione di soccorsi nella giungla profonda lungo il bacino amazzonico. Dopo aver condotto la sua selezione iniziale, un US Army Special Forces Mobile Training Team (MTT) ha condotto il primo corso di addestramento dell'unit\u00e0.\nAl giorno d'oggi, \u00e8 specializzata nella guerra non convenzionale, esegue operazioni psicologiche e infastidisce unit\u00e0 nemiche pi\u00f9 grandi, come le brigate e le divisioni. Agendo in piccole cellule e distaccamenti (di solito non pi\u00f9 di 20 uomini), le forze speciali agiscono in profondit\u00e0 dietro le linee nemiche e sono in grado di combattere in situazioni estremamente sfavorevoli.\nPer la sua creazione, il Comando dell'Esercito eman\u00f2 decreti che organizzavano il nucleo della Brigata (Nu Bda Op Esp), riferendo inizialmente alla Brigata paracadutisti. La maggior parte delle sue organizzazioni subordinate erano di stanza nell'area di Camboat\u00e1 (Zona ovest di Rio de Janeiro), dov'era il 1\u00b0 BFEsp, il cui comandante serv\u00ec, cumulativamente, nella fase iniziale, nel comando della Nu Bda Op Esp e la gestione del progetto di schieramento.\nIl suo motto \"qualsiasi missione, in qualsiasi luogo, in qualsiasi momento, in ogni modo\" racconta tutto. Le relative truppe Commando, un battaglione della Brigata operazioni speciali, ha un motto analogo: \"La massima confusione, morte e distruzione nelle profonde retrovie del nemico\".\n\u00c8 anche in grado di eseguire altri tipi di missioni, come antiterrorismo, esplorazione strategica, trovare e attaccare obiettivi di alto valore e catturare, estrarre ed eludere. A causa dell'elevatissimo livello di pericolo di queste missioni, questa unit\u00e0 \u00e8 composta solo da pochi membri, che devono aver completato i \"Comandos e Paraquedista\" (Commando e Paracadutisti). Sono altamente specializzati e pronti a operare in qualsiasi parte del mondo in meno di 45 ore. Per questo motivo, sono riconosciuti come una delle unit\u00e0 pi\u00f9 prestigiose dell'esercito brasiliano.\nIl battesimo del fuoco dell'unit\u00e0 ebbe luogo negli anni '70 durante le operazioni contro le forze della guerriglia Araguaia, quando le forze speciali fino a quel momento distaccamento, con il loro comando effettivo e le forze speciali, furono l'unica unit\u00e0 che combatt\u00e9 quasi ininterrottamente per tutta la campagna, sia in azioni di combattimento, sia di spionaggio, senza l'impegno dei controlli e delle forze speciali dell'esercito, la sconfitta dei guerriglieri sarebbe stata pi\u00f9 difficile, dal momento che tali militari sono esperti nella contro-guerriglia dell'esercito brasiliano.\nNel 1991, i guerriglieri delle Forze Armate Rivoluzionarie della Colombia entrarono nel territorio brasiliano e attaccarono un piccolo contingente di confine dell'esercito brasiliano, la risposta fu immediata e l'allora Battaglione delle Forze Speciali tenne insieme ad altre unit\u00e0 un'operazione di rappresaglia, l'operazione Traira, il cui risultato furono 12 guerriglieri morti, numerosi prigionieri, la maggior parte delle armi e delle attrezzature recuperate.\nRecentemente sotto l'egida delle Nazioni Unite, la Brigata operazioni speciali ha svolto un ruolo decisivo nella lotta contro i gruppi paramilitari che affliggevano il territorio haitiano e hanno causato grande instabilit\u00e0 politica nel Paese, e il 1\u00ba Battaglione forze speciali, il 1\u00ba Battaglione d'Azione Commando e il 1\u00ba Battaglione operazioni psicologiche sono le uniche unit\u00e0 dell'esercito che hanno inviato militari in tutto il contingente della MINUSTAH dall'inizio della missione e le operazioni speciali eseguite da queste unit\u00e0 sono state fondamentali per la pacificazione di Port-au-Prince.\nBrigata operazioni di montagna.\n\u00c8 una brigata di fanteria specializzata dell'esercito brasiliano. La sua sede si trova a Juiz de Fora, Minas Gerais. Il suo bacino di utenza copre lo stato di Minas Gerais e Petr\u00f3polis. \u00c8 amministrato dalla 1\u00aa Divisione dell'esercito/Comando militare orientale, con sede a Rio de Janeiro.\nLa 4\u00aa Brigata fanteria da montagna, un'unit\u00e0 dell'esercito brasiliano specializzata in operazioni di combattimento in montagna, migliorando e sviluppando tecniche speciali di operazioni in montagna e utilizzando attrezzature e armi specifiche per questo teatro di operazioni, si \u00e8 affermata negli anni come una truppa d'\u00e9lite, moltiplicando anche le sue tecniche speciali ad altre unit\u00e0 militari brasiliane, che seguiranno i loro corsi e stage, assistendo l'addestramento dei membri della Task Force Strategica (\"For\u00e7a de A\u00e7\u00e3o R\u00e1pida Estrat\u00e9gica\") dell'esercito brasiliano.\nDurante la seconda guerra mondiale, la fanteria brasiliana ebbe un momento importante nella conquista della citt\u00e0 di Montese, situata in un terreno montuoso e pesantemente difesa dai tedeschi come ultimo baluardo per fermare l'avanzata delle truppe alleate verso la Pianura Padana. Il 14 aprile 1945, il massiccio di Montese divenne teatro della pi\u00f9 ardua e sanguinosa battaglia delle armi brasiliane in Italia, secondo le parole del loro comandante del Corpo di spedizione brasiliano, il maresciallo Mascarenhas de Morais. Avendo undici sforzi principali dell'attacco come combattimenti in densi campi minati e sotto il fuoco pesante delle mitragliatrici tedesche, essi furono finalmente in grado di conquistare Montese.\nBrigata motorizzata operazioni rapide.\nLa 3\u00aa Brigata fanteria meccanizzata, nota anche come Brigata Visconte di Porto Seguro, \u00e8 una delle brigate dell'esercito brasiliano. La sua sede si trova a Crystal, nello stato di Goi\u00e1s. \u00c8 soggetto al Comando militare dell'Altopiano, con sede a Brasilia. Le sue organizzazioni militari subordinate si trovano nel Distretto Federale e negli stati di Goi\u00e1s, Tocantins e Minas Gerais nella regione conosciuta come Triangulo Mineiro. Il suo nome storico \u00e8 un omaggio al visconte di Porto Seguro, Francisco Adolfo Varnhagem.\nLa 3\u00aa Brigata fa parte della riserva strategica dell'Esercito brasiliano, ma dovrebbe essere impiegata in qualsiasi momento e in qualsiasi parte del Brasile. Essendo una formazione meccanizzata, pu\u00f2 essere schierata abbastanza velocemente ovunque a livello nazionale sia per operazioni convenzionali che per rafforzare la polizia militare nel mantenere l'ordine pubblico e pu\u00f2 ancora eseguire prontamente qualsiasi azione motorizzata, aerea o aviotrasportata.\nBattaglioni e reggimenti specializzati.\n1\u00ba Battaglione difesa chimica, biologica, radiologica e nucleare.\nIl 1\u00ba Battaglione difesa chimica, biologica, radiologica e nucleare, cresciuto nel 2012 dalla ridesignazione della Compagnia difesa CBRN dell'esercito, \u00e8 l'unico del suo genere nell'esercito brasiliano e i suoi membri sono addestrati per il combattimento nella guerra chimica, biologica e nucleare (come suggerisce il nome), principalmente nel controllo e nella decontaminazione di armi ed attrezzature locali e militari.\nL'origine del battaglione risale al 1953, quando nei locali della Scuola di Educazione Speciale (SES) venne costituita la Compagnia guerra chimica, originariamente soggetta alla Scuola delle Unit\u00e0 di Divisione Inversa (SUDI).\nIl 31 dicembre 1987, la Scuola di guerra chimica venne estinta e, al suo posto, venne creata la Compagnia CBRN, con sede nella citt\u00e0 di Rio de Janeiro e subordinata al Consiglio di specializzazione ed estensione.\n17\u00ba Battaglione di frontiera (Operazioni di palude).\nIl 17\u00b0 BF \u00e8 un'unit\u00e0 d'\u00e9lite dell'esercito brasiliano, specializzata in operazioni di palude, che si trova nella citt\u00e0 di Corumb\u00e1, stato del Mato Grosso do Sul.\nLe sue missioni principali sono garantire il confine occidentale del Brasile, lo sviluppo e il miglioramento delle dottrine tecniche e operative e l'ambiente paludoso specifico di combattimento speciale (presente in molti luoghi del mondo) e moltiplicare anche le sue operazioni tecniche nelle unit\u00e0 delle zone umide membri della Task Force strategica (\"For\u00e7a de A\u00e7\u00e3o R\u00e1pida Estrat\u00e9gica\") dell'esercito brasiliano, ma in particolare offrire un corso di operazioni sulle zone umide (\"Opera\u00e7\u00f5es no Pantanal\") alla Brigata operazioni speciali, alla Brigata paracadutisti e alla 12\u00aa Brigata fanteria leggera (aviotrasportata), unit\u00e0 all'interno della Task Force strategica e anche a militari di altre regioni, in particolare il Comando militare occidentale, responsabile della protezione del confine occidentale del territorio brasiliano.\nOltre a ci\u00f2, ci sono anche scambi di tecniche ed esperienze con i Marines brasiliani, che si applicano anche al corso Operazioni di palude e sono notevolmente qualificati nelle operazioni anfibie.\n72\u00ba Battaglione fanteria motorizzata (Operazioni di caatinga/savana).\nIl 72\u00b0 BFM \u00e8 un'unit\u00e0 d'\u00e9lite dell'esercito brasiliano con sede a Petrolina, essendo l'unica unit\u00e0 dell'esercito brasiliano ad addestrare il combattente nell'ambiente operativo della caatinga e della savana.\nDispone di un Centro Istruzioni Operative della caatinga, che copre un'area di circa 28.000 km\u00b2.\nLe strutture del Centro Istruzioni Operative della caatinga sono comprese in un'area che appartiene al Ministero della Difesa, denominata Area di stoccaggio del ferro - istruzioni sul campo, responsabile della formazione del combattente di battaglia della caatinga in questo ambiente. La vegetazione \u00e8 aggressiva e spinosa, il sole \u00e8 molto rigido per la maggior parte del giorno e l'acqua \u00e8 scarsa. Le condizioni di questa zona sono molto difficili da sopportare e i soldati che finiscono questo corso sono riconosciuti come guerrieri della caatinga dell'esercito brasiliano, come descritto dall'esercito brasiliano nel suo sito web (in portoghese).\nGuardia presidenziale.\nIl Battaglione della Guardia presidenziale \u00e8 un'unit\u00e0 dell'esercito brasiliano e guardia d'onore del presidente del Brasile. Anche altre due unit\u00e0, il 1\u00ba Reggimento cavalleria \"Guardie\" e la batteria \"Caienna\", fanno parte dell'unit\u00e0 della guardia d'onore presidenziale e fanno rapporto al quartier generale dell'esercito.\nIl BGP ebbe le sue origini nel Battaglione dell'Imperatore, organizzato nel 1823 durante le campagne di pace che seguirono la Dichiarazione di Indipendenza come unit\u00e0 di guardie della famiglia imperiale del Brasile, e come tale indossa le sue uniformi del XIX secolo. Sciolto nel 1827, venne riformato nel 1933.\nIl 1\u00ba Reggimento cavalleria \"Guardie\", noto anche come \"Drag\u00f5es da Independ\u00eancia\" (Dragoni dell'Indipendenza), \u00e8 il reggimento di guardie a cavallo delle dimensioni di uno squadrone dell'esercito. Il nome venne dato nel 1927 e si riferisce al fatto che un distaccamento di dragoni scort\u00f2 il principe reale del Portogallo, Pietro VI, nel momento in cui dichiar\u00f2 l'indipendenza del Brasile dal Portogallo il 7 settembre 1822. I Dragoni dell'Indipendenza indossano uniformi del XIX secolo simili a quelle della precedente Guardia d'onore imperiale, che sono usate come uniforme del reggimento dal 1927. L'uniforme venne disegnata da Debret, in bianco e rosso, con elmi di bronzo piumato. I colori e il motivo vennero influenzati dai dragoni austriaci del periodo, poich\u00e9 l'imperatrice consorte brasiliana era anche un'arciduchessa austriaca. Il colore delle piume varia a seconda del grado. I Dragoni dell'Indipendenza sono armati di lance e sciabole, queste ultime solo per gli ufficiali e la guardia d'onore.\nIl reggimento venne istituito nel 1808 dal principe reggente e futuro re del Portogallo, Giovanni VI, con il compito di proteggere la famiglia reale portoghese, che si era rifugiata in Brasile durante le guerre napoleoniche. Tuttavia, i dragoni esistevano in Portogallo almeno dall'inizio del XVIII secolo e nel 1719 unit\u00e0 di questo tipo di cavalleria vennero inviate in Brasile, inizialmente per scortare le spedizioni di oro e diamanti e per proteggere il vicer\u00e9 che risiedeva a Rio de Janeiro (1\u00ba Reggimento cavalleria - Squadrone di guardia a cavallo del Vicer\u00e9). Successivamente, vennero inviati anche nel sud per servire contro gli spagnoli durante gli scontri di frontiera. Dopo la proclamazione dell'indipendenza brasiliana, il titolo di reggimento venne cambiato in quello di Guardia imperiale d'onore, con il ruolo di proteggere la famiglia imperiale. La guardia venne in seguito sciolta dall'imperatore Pietro II e sarebbe stata ricreata solo pi\u00f9 tardi nell'era repubblicana, questa volta quando l'unit\u00e0 di guardie a cavallo venne incaricata di difendere e proteggere il presidente del Brasile e la sua famiglia, il vicepresidente del Brasile e tutti gli uffici del governo nazionale. Al momento della proclamazione della Repubblica nel 1889, il cavallo n. 6 della Guardia d'onore imperiale era cavalcato dall'ufficiale che faceva la dichiarazione, il sottotenente Eduardo Jos\u00e9 Barbosa, con il permesso del feldmaresciallo Deodoro da Fonseca. Ci\u00f2 \u00e8 commemorato dall'usanza secondo la quale il cavallo che ha questo numero \u00e8 usato solo dal comandante dell'attuale reggimento, di solito un ufficiale superiore con il grado di tenente colonnello.\nIl reggimento mantiene una propria banda, che funge anche da banda presidenziale ufficiale.\nPlotoni e battaglioni di polizia dell'esercito.\nL'arma di polizia dell'esercito \u00e8 composto da unit\u00e0 specializzate della fanteria dell'esercito brasiliano, che sviluppano ed eseguono la missione di polizia militare lungo il quartier generale dei comandi principali e delle principali unit\u00e0 delle guarnigioni delle forze terrestri.\nCome unit\u00e0 operative della Polizia dell'Esercito, ci sono diversi battaglioni, compagnie e plotoni, tra cui antisommossa, K-9, motociclisti e truppe regolari. La Polizia militare dell'esercito brasiliano \u00e8 identificata dall'uso del bracciale nero con le lettere \"PE\" in bianco (o fascia bianca con lettere rosse).\nComunemente, il termine \"Polizia militare\" viene utilizzato per riferirsi alle forze di polizia militare statale.\nEquipaggiamento attuale.\nInoltre il Comando Aviazione dell'esercito opera 90 elicotteri.\nGradi, uniformi ed insegne.\nIl grado pi\u00f9 anziano dell'esercito brasiliano \u00e8 il \"General de Ex\u00e9rcito\" (generale dell'esercito), un generale a quattro stelle. In tempo di guerra, o in circostanze eccezionali, una quinta stella pu\u00f2 essere indossata dall'ufficiale pi\u00f9 alto dell'esercito, che viene poi promosso a \"Marechal\", (maresciallo dell'esercito). Gli ufficiali dell'esercito brasiliano indossano insegne di grado sulle spalline e l'esercito ha dieci gradi di ufficiale, noti anche come \"gradi\", escluso quello di un candidato ufficiale.Il grado di ufficiale dell'esercito brasiliano da sottotenente a colonnello \u00e8 direttamente equiparabile alle controparti dello United States Army, ma da allora in poi i sistemi divergono. Un \"General de Brigada\" brasiliano (generale di brigata) indossa due stelle, con compiti equivalenti a un maggior generale, il grado successivo pi\u00f9 alto, \"General de Divis\u00e3o\" (generale di divisione), equivalente a un tenente generale, ne indossa tre; le loro controparti statunitensi hanno rispettivamente solo due e tre stelle. Il grado successivo pi\u00f9 alto, designato da quattro stelle, \u00e8 \"General de Ex\u00e9rcito\" (generale dell'esercito). Il maresciallo indossa cinque stelle, ma quel grado \u00e8 raramente raggiunto in servizio attivo. Questo grado corrisponde a un generale dell'esercito americano. L'ultimo maresciallo dell'esercito brasiliano \u00e8 stato Waldemar Levy Cardoso, morto nel 2009, a 108 anni.\nL'esercito brasiliano ha regole di pensionamento rigorose, sviluppate a met\u00e0 degli anni '60 dal presidente Castelo Branco. La struttura di comando interna determina tutte le promozioni attraverso il grado di colonnello. Il presidente \u00e8 coinvolto nelle promozioni a generale e sceglie un candidato da una lista di tre nomi presentati dall'Alto Comando. Una volta passato al Consiglio di promozione presidenziale, il colonnello non promuovibile deve ritirarsi. Tutti i colonnelli devono andare in pensione all'et\u00e0 di cinquantanove anni e tutti i generali a quattro stelle devono andare in pensione all'et\u00e0 di sessantasei anni, o dopo dodici anni come generale.\nNonostante il sistema sopra o sotto, sotto il presidente Jos\u00e9 Sarney l'esercito divenne sbilanciato quando i generali iniziarono ad occupare molte posizioni che in precedenza erano state riservate ai colonnelli. Nel 1991 c'erano quindici generali a quattro stelle, quaranta a tre stelle e 110 generali a due stelle. La cifra per i generali a quattro stelle non ne includeva quattro che erano ministri nella Corte militare superiore (\"Superior Tribunal Militar\" - SMT). Cos\u00ec, a met\u00e0 degli anni '90, l'esercito cerc\u00f2 di ridurre il numero di generali in servizio attivo. Nel 2014, c'erano quindici generali a quattro stelle, quarantacinque a tre stelle e ottantanove generali a due stelle in servizio attivo.\nIl grado pi\u00f9 alto arruolato nell'esercito brasiliano \u00e8 \"Sub Tenente\", che \u00e8 l'equivalente di un sergente maggiore di comando e di un sergente maggiore americani. Gli altri sottufficiali sono il \"Primeiro Sargento,\" equivalente di un primo sergente o master sergeant americano, il \"Segundo Sargento\" (secondo sergente) equivalente a un sergente di prima classe e ad uno sergente scelto, ed il \"Terceiro Sargento,\" equivalente al sergente. Poi c'\u00e8 il \"Cabo corporal,\" con gli stessi doveri di un sergente in un regolare plotone di fanteria dell'esercito, che funge da caposquadra. L'esercito brasiliano non ha un equivalente corrispondente al grado di specialista dell'esercito americano. Il \"Soldado\" \u00e8 equivalente ad un soldato scelto o ad un soldato a seconda della durata del servizio."}
{"id": "1475456", "revid": "108107", "url": "https://it.wikipedia.org/wiki?curid=1475456", "title": "Paul Heyse", "text": ""}
{"id": "1475457", "revid": "73843", "url": "https://it.wikipedia.org/wiki?curid=1475457", "title": "Lago Moro (Valle Camonica)", "text": "Il lago Moro (\"lac de la c\u00fcna\" in dialetto camuno) \u00e8 un piccolo lago alpino della Val Camonica, attualmente diviso tra i comuni di Darfo Boario Terme e Angolo Terme. Fino al 1959 il lago rientrava interamente nei confini territoriali del comune di Angolo Terme. Tipico laghetto alpino, \u00e8 circondato da boschi e monti.\nGeografia e morfologia.\nIl lago Moro si trova nella bassa Val Camonica, nelle Prealpi Bergamasche, adagiato tra le colline delle Sorline e di Rodino, al di sotto dei monti Pora e Altissimo. Si pu\u00f2 raggiungere abbastanza facilmente in auto sia da Darfo Boario Terme (passando per le frazioni Corna e Capo di Lago) sia da Angolo Terme, mentre \u00e8 collegato con Anfurro e Gorzone tramite sentieri talora impervi ma suggestivi. L'unico centro costiero (abitato per\u00f2 solo da poche decine di persone) \u00e8 il caratteristico borgo di Capo di Lago, presso la punta orientale. All'estremit\u00e0 opposta, ma a mezza costa sui monti circostanti, si trova l'abitato di Anfurro di sotto (frazione di Angolo Terme). Sopra la riva settentrionale si incontrano alcune abitazioni facenti parte della localit\u00e0 Carbone, mentre sopra la riva meridionale ci sono solo alcune cascine.\nIl bacino lacustre si trova a 381\u00a0m di altitudine, \u00e8 di piccole dimensioni (ha una larghezza massima di 320\u00a0m e una lunghezza massima di 820\u00a0m per una superficie totale di 0,174\u00a0km\u00b2) e tocca la profondit\u00e0 di 42,20\u00a0m. Le sue pareti di roccia quarzosa bruno rossastra (verrucano lombardo, localmente noto come Pietra Simona) sono ripide e scendono immediatamente in profondit\u00e0 (tale morfologia \u00e8 dovuta all'azione erosiva dei ghiacciai che l'hanno formato), favorendo la colorazione piuttosto scura delle acque. Data la collocazione in una conca con vette di varia altitudine che lo circondano per tutto il suo perimetro, ha acque fredde e durante gli inverni rigidi pu\u00f2 ghiacciare.\nSulla sua origine le fonti sono discordanti: alcune (per lo pi\u00f9 la tradizione orale, ma non solo) parlano di una presunta origine vulcanica, ma l'escavazione glaciale pare pi\u00f9 attendibile. Non ha n\u00e9 emissari n\u00e9 immissari: solo alcuni piccoli ruscelli sfociano nel lago che \u00e8 alimentato principalmente da sorgenti sublacustri di profondit\u00e0. Per questo motivo il lago \u00e8 meromittico, ossia le acque profonde e quelle superficiali non si mescolano mai.\nLa modesta altitudine a cui si trova il lago consente la crescita lungo alcuni tratti delle sue sponde della cannuccia di palude (Phragmites australis), mentre sui vicini pendii rocciosi meno soleggiati si possono trovare sia la \"magica\" felce florida (\"Osmunda regalis\") che il \"Blechnum spicans\", un altro ordine di felce. Il paesaggio \u00e8 dominato da prati e boschi, soprattutto castagneti (\"Castanea sativa\"). Le acque del lago ospitano diverse specie di pesci, fra cui il pesce persico (\"Perca fluviatilis\"), la tinca (\"Tinca tinca\"), il cavedano (\"Squalius squalus\"), la carpa (\"Cyprinus carpio\") e l'anguilla europea (\"Anguilla anguilla\").\nNome.\nAnche le fonti riguardanti il nome sono discordanti. L'origine della denominazione \"moro\" \u00e8 da ricercare nel colore scuro delle acque oppure deriverebbe dal termine celtico \"moir\", che significa lagozza, lago basso.\nValorizzazione e turismo.\nDal 1973 \u00e8 attiva l'associazione Amici del Lago Moro che, al fine di valorizzare le bellezze naturali e artistiche del lago e salvaguardarne il delicato equilibrio ambientale, ha promosso varie attivit\u00e0 come l'organizzazione di convegni informativi e tavole rotonde, il bando di borse di studio e di concorsi di vario genere (fotografici, letterari, grafici), la raccolta di fondi attraverso mostre e aste d'arte.\nIl 27 aprile 2000 \u00e8 stato istituito dalla regione Lombardia il Parco del lago Moro, parco locale di interesse sovracomunale con un'estensione di 1,31\u00a0km\u00b2, la cui gestione \u00e8 stata affidata al comune di Angolo Terme. Il suo territorio \u00e8 suddiviso in cinque aree: la collina del Monticolo (alla cui base si trova il masso inciso dei \"Corni freschi\", datato attorno al 2500 a.C.), la collina del Castellino (con fortificazioni di et\u00e0 storica e tracce di insediamenti dall'et\u00e0 preistorica all'et\u00e0 romana), la collina delle Luine (la zona di maggior interesse archeologico con le sue numerose incisioni rupestri), la collina delle Sorline (pure con presenze archeologiche, ma caratterizzata soprattutto da una vegetazione tipica della macchia mediterranea) e la conca del lago Moro.\nLa creazione del parco ha tra i suoi obiettivi l'ulteriore sviluppo del turismo nella zona del lago, gi\u00e0 meta turistica sia nella stagione estiva che in quella invernale. Vi si possono praticare il nuoto, la pesca, escursioni in barca (non a motore) e pedal\u00f2. Poich\u00e9 le sue acque sono relativamente fredde (rispetto ad esempio a quelle del vicino lago d'Iseo), il bagno generalmente \u00e8 possibile solo dall'ultima settimana di giugno fino alla prima settimana di settembre o anche per periodi pi\u00f9 brevi. Il lago ha comunque la pessima fama di essere altamente pericoloso per chi vi si avventura a nuoto. Ciononostante (pur in mancanza di dati ufficiali) non risultano annegamenti in numero particolarmente rilevante. La realizzazione di un servizio organizzato di vigilanza \u00e8 in discussione da alcuni anni.\nLeggende.\nVarie sono le leggende (le \"b\u00f2te\", leggende locali camune, approdate alle stampe grazie a don Lino Ertani) sorte intorno al lago. La pi\u00f9 famosa parla di una culla che nelle notti di luna piena apparirebbe in mezzo alle acque del lago. La leggenda ha molte varianti, che rispecchiano tutte la stessa trama: in un lontano passato il lago non esisteva, al suo posto c'era una vasta radura in cui sorgevano due case: una abitata da una donna ricca e avara, l'altra da una donna povera e generosa. In entrambe vi era un bambino nato da poco. Un giorno un misterioso viandante bussa alla porta della casa della donna avara chiedendo cibo, ma la donna lo caccia malamente. Costui allora bussa alla porta della donna generosa, che lo rifocilla. Il viandante andandosene dice alla donna generosa di andarsene, perch\u00e9 su quel luogo \u00e8 caduta la maledizione di Dio. La donna generosa fugge col figlio e subito dopo un diluvio allaga la radura sommergendo la casa con la donna avara e il bambino e creando il lago. Da allora nelle notti di luna piena si vede in fondo al lago una culla vuota e si ode il pianto del bambino\n\u00c8 da questi racconti tradizionali che deriva la denominazione dialettale del lago Moro: \"lac de la c\u00fcna\" (\"c\u00fcna\" essendo appunto la culla). Secondo monsignor Fappani, invece, il nome originario doveva essere \"lac de la g\u00fcna\" o, pi\u00f9 semplicemente, \"la g\u00fcna\", cio\u00e8 fossa o conca profonda. Quando poi non si comprese pi\u00f9 il significato di quel termine antico, lo si storpi\u00f2 in \"c\u00fcna\", favorendo cos\u00ec il sorgere della leggenda."}
{"id": "1475458", "revid": "125603083", "url": "https://it.wikipedia.org/wiki?curid=1475458", "title": "Balance (Van Halen)", "text": "Balance \u00e8 il decimo album in studio del gruppo musicale statunitense Van Halen, pubblicato il 24 gennaio 1995 dalla Warner Bros. Records.\nSi tratta del quarto e ultimo disco in studio inciso con Sammy Hagar. Il cantante infatti sar\u00e0 escluso dal gruppo l'anno seguente a causa di alcune tensioni venute a galla durante le registrazioni di un brano facente parte della colonna sonora del film \"Twister\". La pubblicazione giapponese contiene una traccia in pi\u00f9, intitolata \"Crossing Over\", in cui Eddie van Halen suona tutti gli strumenti (aiutato dal fratello Alex che sovraincide alcuni stacchi di batteria); il brano venne utilizzato come lato B del singolo \"Can't Stop Lovin' You\". L'album fu anche pubblicato in vinile con una tracklist leggermente alterata.\nStoria.\nL'album venne registrato in un periodo di tensione tra Sammy Hagar e i fratelli Eddie e Alex van Halen. La band lavor\u00f2 otto ore al giorno per tre settimane per registrare l'album. La prima canzone del disco, \"The Seventh Seal\", viene aperta da un coro di monaci e presenta sfumature mistiche. Il brano si caratterizza per un vasto muro di chitarra stile U2 che spinge la band verso il terreno pi\u00f9 oscuro che abbia mai affrontato. Il titolo \u00e8 un riferimento al film \"Il settimo sigillo\" di Ingmar Bergman.\nL'album si sposta poi in tematiche personali con \"Can't Stop Lovin' You\". La canzone venne composta dal punto di vista della ex-moglie di Hagar, il quale era convinto che lei fosse ancora innamorata di lui. Successivamente il disco presenta alcuni tra gli episodi pi\u00f9 duri e cupi della discografia della band, come \"Don't Tell Me (What Love Can Do)\" e la conclusiva \"Feelin\"'. Sono inoltre presenti ben tre brani strumentali: \"Strung Out\", in cui Eddie pizzica le corde interne di un pianoforte con oggetti di vario tipo e che funge da intro alla ballata \"Not Enough\"; \"Doin' Time\", che \u00e8 un breve assolo di batteria di Alex; e \"Baluchitherium\", un assolo di chitarra che richiama sin dal titolo il pi\u00f9 grande mammifero terrestre. Quest'ultimo brano non \u00e8 presente nell'edizione in vinile dell'album.\nI due fratelli Van Halen ebbero dei problemi anche con il bassista Michael Anthony, padre di due bambine e non pi\u00f9 in grado di lavorare con la band a tempo pieno. Anthony presenzi\u00f2 alle registrazioni solo due ore a pomeriggio. Nonostante questo, la band riusc\u00ec a completare l'album e raggiungere per la quarta volta consecutiva il primo posto in classifica. La maggior parte di \"Balance\" \u00e8 stata registrata ai 5150 Studios di propriet\u00e0 di Eddie, a Los Angeles, ad eccezione di alcune parti vocali incise ai Little Mountain Sound Studios di Vancouver, dove risiedeva il produttore dell'album Bruce Fairbairn.\nL'uscita dell'album fu seguita dal \"Balance Ambulance Tour\", rinominato scherzosamente \"ambulance\" in quanto Eddie stava avendo alcuni problemi all'anca, mentre contemporaneamente il fratello Alex era costretto a indossare un collare. Finito il tour, si sciolse la seconda formazione dei Van Halen, quando Sammy Hagar lasci\u00f2 la band nel giugno 1996.\nCos\u00ec come per tutti i quattro album incisi con Hagar, \"Balance\" raggiunse la prima posizione della Billboard 200. Debutt\u00f2 direttamente al primo posto, vendendo circa 295.000 copie nella prima settimana, superando cos\u00ec il precedente \"For Unlawful Carnal Knowledge\" che aveva debuttato con 243.000 copie nell'estate 1991. Fu l'ultimo lavoro di inediti del gruppo capace di raggiungere la vetta della classifica, se si esclude la raccolta \"Best Of - Volume I\" pubblicata l'anno successivo. Fu inoltre il primo disco della band che entr\u00f2 nella top 10 nel Regno Unito, dove si posizion\u00f2 all'ottavo posto.\nCopertina.\nLa copertina dell'album consiste in una foto di due gemelli siamesi nudi seduti su di un'altalena. In realt\u00e0, si tratta di un solo bambino, sdoppiato e sovrapposto digitalmente su uno sfondo realizzato con Corel Painter. Alcuni paesi si rifiutarono di vendere l'album, citando la nudit\u00e0 del bambino come offensiva. In Giappone la copertina \u00e8 stata distribuita mostrando il bambino normale, senza la parte del gemello siamese. Al suo interno, il \"compact disc\" raffigura il celebre dipinto dell\"'Uomo vitruviano\" di Leonardo da Vinci."}
{"id": "1475461", "revid": "767487", "url": "https://it.wikipedia.org/wiki?curid=1475461", "title": "Lago Moro (Valle Brembana)", "text": "Il lago Moro \u00e8 un laghetto alpino situato in alta Valle Brembana nel comune di Foppolo in provincia di Bergamo.\nLo si raggiunge da Foppolo Alta partendo dagli impianti di risalita e si prosegue verso il Montebello, ai piedi del quale \u00e8 situata una baita adiacente all'arrivo della seggiovia principale degli impianti sciistici di Foppolo. La seggiovia, oltre che servire gli impianti sciistici, \u00e8 funzionante anche nel mese di agosto.\nGiunti alla baita si prosegue lungo il sentiero che va a nord-est, in direzione Lago Moro\u2013Corno Stella.\nIn alternativa lo si pu\u00f2 raggiungere dalla Valtellina salendo per la Valcervia fino all'omonimo Passo di Valcervia, situato a nord del lago.\nA est del lago sale il sentiero che conduce al Corno Stella, mentre a nord-ovest un altro sentiero conduce verso il Passo di Valcervia, il Lago Alto delle Foppe e il Monte Toro.\nIl lago \u00e8 solitamente frequentato da gitanti e pescatori in estate, mentre d'inverno l'acqua in esso contenuta \u00e8 utilizzata per alimentare gli impianti di innevamento artificiale durante i periodi poco nevosi. Il lago Moro \u00e8 anche meta di gruppi di subacquei che vi si recano per svolgere immersioni in altura.\nL'area circostante ospita inoltre altri laghetti naturali, quali il Lago delle Trote e il Lago Alto delle Foppe."}
{"id": "1475463", "revid": "767487", "url": "https://it.wikipedia.org/wiki?curid=1475463", "title": "Alfonso Santacana", "text": "Ha svolto l'attivit\u00e0 di montatore cinematografico in pi\u00f9 di cento film nella sua carriera, dei quali la maggior parte di nazionalit\u00e0 spagnola. Negli anni sessanta ha curato il montaggio di molti film del genere spaghetti-western, come \"Per un pugno di dollari\" (1964), \"Per qualche dollaro in pi\u00f9\" (1965) diretti da Sergio Leone, e \"...altrimenti ci arrabbiamo!\" diretto da Marcello Fondato."}
{"id": "1475465", "revid": "1573940", "url": "https://it.wikipedia.org/wiki?curid=1475465", "title": "Lampanyctodes hectoris", "text": "Il pesce lanterna di Hector (Lampanyctodes hectoris ()) \u00e8 un piccolo pesce abissale d'acqua salata appartenente alla famiglia Myctophidae.\nDistribuzione e habitat.\nQuesta specie \u00e8 diffusa nelle acque dell'Atlantico orientale, lungo le coste dell'Africa del Sud, e nell'Indo-Pacifico, dall'Australia al Cile. Abita le acque aperte della piattaforma continentale.\nDescrizione.\nPresenta un corpo allungato, con grande testa tondeggiante e un'ampia apertura boccale. Le pinne pettorali e quelle ventrali sono piccole e appuntite, la coda \u00e8 forcuta, la pinna dorsale e l'anale sono trapezoidali.\nRaggiunge una lunghezza massima di 7\u00a0cm e un'aspettativa di vita di 3 anni.\nPredatori.\n\"L. hectori\" \u00e8 preda abituale dei leoni marini e di molte specie di squali e pesci ossei.\nPesca.\n\u00c8 oggetto di pesca per preparare farine di pesce, vista la sua carne a bassissimo contenuto lipidico ( &lt; 2% del peso totale)"}
{"id": "1475466", "revid": "33751", "url": "https://it.wikipedia.org/wiki?curid=1475466", "title": "Premier League (Somalia)", "text": "La Premier League somala () \u00e8 la massima serie del campionato di calcistica della Somalia. Istituito nel 1967, il campionato \u00e8 organizzato dalla Federazione calcistica della Somalia.\nFormula.\nIl campionato \u00e8 composto di 10 squadre, che si affrontano in un girone all'italiana con partite di andata e ritorno, per un totale di 18 giornate. La stagione inizia a febbraio e si conclude a luglio. La prima classificata \u00e8 campione della Somalia e si qualifica ai turni di qualificazione della CAF Champions League, mentre le ultime due classificate retrocedono in Heerka Koowaad, la seconda serie del campionato somalo.\nStoria.\nUn campionato di calcio somalo veniva gi\u00e0 disputato negli anni trenta durante il periodo coloniale italiano, sebbene si trattasse di squadre di calcio composte da italiani. I primi club somali arrivarono nel corso degli anni quaranta e durante la successiva amministrazione fiduciaria italiana ed erano espressione degli enti pubblici (come l'Autoparco di Mogadiscio e il ) e delle forze armate (come il ). Nel 1961 la Somalia dichiar\u00f2 l'indipendenza, ma le prime notizie di un campionato somalo di calcio risalgono al 1967 con la vittoria del primo titolo da parte del Somali Police.\nIl campionato incontr\u00f2 i primi ostacoli all'inizio degli anni novanta con lo scoppio della guerra civile e diverse edizioni del campionato che non si tennero o vennero fortemente limitate dagli scontri. A questo si aggiunse anche il divieto di giocare a calcio in alcune aree del Paese per una rigida interpretazione della shari'a da parte delle corti islamiche che controllavano vaste aree. Nel 2010 venne istituita la Somali Premier League come massima serie del campionato somalo, dando un nuovo formato e maggiore competitivit\u00e0. Nel 2019 la federazione somala torn\u00f2 a iscrivere propri club nelle competizioni continentali ( nella CAF Champions League 2019-2020 e Mogadiscio City nella Coppa della Confederazione CAF 2019-2020) ventinove anni dopo l'ultima presenza nella Coppa dei Campioni d'Africa 1990.\nSquadre.\nStagione 2020.\nAlbo d'oro.\nViene riportato l'albo d'oro dell'intero campionato somalo dall'indipendenza del paese, proclamata nel 1961. Fra parentesi \u00e8 indicato il numero di titoli vinti."}
{"id": "1475473", "revid": "1305772", "url": "https://it.wikipedia.org/wiki?curid=1475473", "title": "Van Halen III", "text": "Van Halen III \u00e8 l'undicesimo album in studio del gruppo musicale statunitense Van Halen, pubblicato il 17 marzo 1998 dalla Warner Bros. Records.\n\u00c8 l'unico album del gruppo in cui \u00e8 presente Gary Cherone, ex cantante degli Extreme, e l'ultimo in cui compare il bassista storico Michael Anthony, che lascer\u00e0 il posto a Wolfgang van Halen, figlio di Eddie, nel 2006. \"Van Halen III\" \u00e8 stato inoltre l'ultimo lavoro in studio del gruppo fino all'uscita di \"A Different Kind of Truth\" nel 2012.\nIl disco.\nL'album \u00e8 stato registrato dopo un periodo abbastanza turbolento in cui, a seguito dell'abbandono di Sammy Hagar, il ruolo di cantante nella band fu brevemente ricoperto da David Lee Roth per due brani inediti della raccolta \"Best Of - Volume I\" (1996). La collaborazione tuttavia si risolse immediatamente, lasciando di nuovo il gruppo senza un cantante, fino all'arrivo del frontman Gary Cherone proveniente dagli appena scioltisi Extreme. Il titolo \"Van Halen III\", piuttosto che essere un seguito concettuale dei primi due album \"Van Halen\" e \"Van Halen II\", fa riferimento proprio alla terza incarnazione dei Van Halen.\nIl disco, considerato uno dei punti pi\u00f9 bassi della discografia del gruppo, si rivel\u00f2 un successo decisamente inferiore rispetto ai lavori precedenti, a causa delle sonorit\u00e0 pi\u00f9 sperimentali e del temperamento di Cherone, troppo differente dal resto della band. L'album vede anche un ruolo molto pi\u00f9 marginale del bassista Michael Anthony, che appare solamente in tre brani su dodici, mentre le restanti parti di basso sono suonate tutte da Eddie van Halen. Per questo motivo, il disco \u00e8 stato definito da alcuni pi\u00f9 come un lavoro solista di Eddie che non dei Van Halen. \"Van Halen III\" contiene l'unica canzone in cui Eddie van Halen canta (escludendo la traccia bonus \"Crossing Over\" nell'edizione giapponese di \"Balance\"): \u00e8 il brano finale \"How Many Say I\", una ballata accompagnata solo da pianoforte.\nGli unici successi estratti dall'album sono stati \"Without You\", che \u00e8 diventato l'ultimo singolo del gruppo capace di raggiungere la vetta della classifica Mainstream Rock Songs, e \"Fire in the Hole\", brano scritto appositamente per la colonna sonora del film \"Arma letale 4\". \u00c8 l'unico disco in studio del gruppo di cui non \u00e8 stato inserito alcun materiale nella raccolta \"The Best of Both Worlds\" (2004). I Van Halen avevano comunque in cantiere l'idea di pubblicare un secondo lavoro con Cherone, ma i problemi di salute di Eddie fecero saltare il progetto, di cui sono rimaste soltanto alcune demo registrate nel 1999.\nLa copertina dell'album riprende l'istantanea di un filmato di Frank \"Cannonball\" Richards, un artista statunitense da sideshow divenuto famoso nella prima met\u00e0 del novecento per i suoi spettacoli in cui riceveva palle di cannone sparate ad alta velocit\u00e0 sullo stomaco."}
{"id": "1475475", "revid": "179091", "url": "https://it.wikipedia.org/wiki?curid=1475475", "title": "Oiapoche", "text": ""}
{"id": "1475478", "revid": "324090", "url": "https://it.wikipedia.org/wiki?curid=1475478", "title": "Mansura", "text": "Mansura (), \u00e8 una citt\u00e0 dell'Egitto, capoluogo del governatorato di Dakahliyya. Si trova nella regione del delta del Nilo, sulla riva orientale del ramo di Damietta. Dista circa 120\u00a0km dal Cairo e 40\u00a0km dalla citt\u00e0 di Mit Ghamr. Sulla riva opposta del Nilo si trova la citt\u00e0 di Talkha.\nMansura significa \"La Vittoriosa\", dal verbo arabo \"na\u1e63ara\" (\u0646\u0635\u0631). Il nome ricorda la vittoria contro Luigi IX di Francia ottenuta dagli egiziani nella battaglia di Mansura, durante la Settima Crociata.\nUniversit\u00e0.\nMansura ospita un'importante Universit\u00e0, fondata nel 1962, inizialmente come succursale della Universit\u00e0 del Cairo. Il centro di nefrologia e urologia dell'Universit\u00e0 di Mansura \u00e8 considerato come il miglior centro delle malattie del rene in Vicino Oriente e Africa."}
{"id": "1475479", "revid": "12663924", "url": "https://it.wikipedia.org/wiki?curid=1475479", "title": "Dynebolic", "text": ""}
{"id": "1475484", "revid": "1573940", "url": "https://it.wikipedia.org/wiki?curid=1475484", "title": "Bunopus", "text": "Bunopus \u00e8 un genere di piccoli sauri della famiglia Gekkonidae, endemico del Medio oriente.\nBiologia.\nSono gechi notturni e terrestri, si nutrono di insetti.\nTassonomia.\nIl genere \"Bunopus\" comprende 4 specie:"}
{"id": "1475486", "revid": "848247", "url": "https://it.wikipedia.org/wiki?curid=1475486", "title": "Borgo Nuovo (Torino)", "text": "Borgo Nuovo (\"Borgh Neuv\" in piemontese) \u00e8 il nome di un sotto-quartiere, gi\u00e0 zona storica di Torino, situato nella parte sud-orientale del Centro storico, essenzialmente delimitato da Via Maria Vittoria, Corso Cairoli, Corso Vittorio Emanuele II, Via Roma. \nIl nome risale alla precedente espressione di Carlo Emanuele I di Savoia che, nel 1620, per il primo ampliamento della citt\u00e0 verso sud, coni\u00f2 il termine di \"Citt\u00e0 Nova\". Fu costruita la \"via Nuova\" (via Roma), quindi la Piazza Reale (Piazza San Carlo) e la \"Porta Nuova\".\nDue secoli dopo, col nome di borgo \"Nuovo\" fu poi assimilata una zona ancor pi\u00f9 ampia, dovuta all'abbattimento definitivo delle mura sud-orientali (1814), che percorrevano l'attuale via Andrea Doria, fino agli Corso Vittorio Emanuele II e Corso Cairoli, quindi fortemente urbanizzata dalla nobilt\u00e0 ed alta borghesia torinese a partire dalla Restaurazione del XIX secolo.\nStoria.\nA seguito di un incrementale inurbamento verificatosi verso la fine del XVIII secolo, sotto Vittorio Amedeo III di Savoia (1773-1796), la citt\u00e0 di Torino ottenne da Napoleone il riconoscimento di capitale del Dipartimento del Po del Regno d'Italia. Gi\u00e0 alcune carte topografiche di fine Settecento infatti, prevedevano l'unificazione di alcune contrade sparse, come normale prolungamento oltre la Piazza Carlina. Il tratto sud-orientale dell'antica cinta muraria infatti, ormai in degrado, fu definitivamente abbattuta durante l'occupazione napoleonica in citt\u00e0 nei primi anni del XIX secolo. Fu proprio grazie al lavoro dei francesi, che abbatterono i gi\u00e0 precari bastioni, che l'espansione fu generosamente facilitata. \nDopo il ritorno del re Vittorio Emanuele I di Savoia nel 1814, inizi\u00f2 il definitivo ampliamento del quartiere, destinato alla nobilt\u00e0 torinese e collegando definitivamente la citt\u00e0 al vicino quartiere San Salvario.\nL'antica linea muraria dei bastioni infatti, \u00e8 ancor oggi identificabile lungo un immaginario tratto obliquo verso est (ex bastioni del Mezzogiorno, ovvero Beato Amedeo-S.Cristina-S. Giovanni-S.Adelaide-S.Vittore), che attraversa le attuali via Andrea Doria, Piazzetta Cavour-Giardini Balbo e Piazzetta Maria Teresa.\nDalla precedente \"Piazza d'Armi\" sul Po, nel 1817-1836 fu realizzata Vittorio Emanuele I, poi rinominata piazza Vittorio Veneto. Parimenti, nel 1815 il cosiddetto \"Viale del Re\" (oggi Corso Vittorio Emanuele II), da Porta Nuova fu allargato verso oriente, fino al Lungofiume Po (oggi Corso Cairoli), con nome di \"Corso del Re\" (terminante con il Ponte Umberto I sul fiume Po del 1907, gi\u00e0 Ponte Maria Teresa del 1840).\nL'edificazione delle vie interne avvenne nel 1822-1829, con la lottizzazione delle prime aree, e prosegu\u00ec dal 1831 con la costruzione delle prime abitazioni, in stile neoclassico. Simboli di questo periodo rimangono la palazzina della real famiglia Gruner-Baricalla, poi ceduta ai Bonvicino, in Piazzetta Maria Teresa, 7, quindi l'imponente chiesa di San Massimo, in via omonima, entrambe opere di met\u00e0 Ottocento dell'architetto Carlo Sada.\nLuoghi significativi.\nPiazza Bodoni.\nL'area lungo la \"via della Meridiana\" (oggi via Carlo Alberto), posta le antiche contrade di \"San Pacifico\" e \"San Reneo\" fu spianata nel 1825 sui resti dell'antico \"Bastione di Santa Cristina\", e adibita ad area mercatale. Il lato occidentale della piazza fu invece utilizzato, tra il 1860 e il 1862, come mercato coperto delle uve e dei vini, provvisto anche di lavatoio pubblico. Sul lato occidentale, il palazzo eretto a sede di stamperia, poi ampliata dal tipografo ed editore torinese Giuseppe Pomba, fondatore delle edizioni UTET, dove ivi mor\u00ec nel 1876, ricordato da una lapide. La piazza fu invece titolata ad un altro noto tipografo piemontese (saluzzese), Giambattista Bodoni, morto nel 1813.\nSul lato meridionale della piazza, la piccola via Pomba si immette in quello che, nel 1825 fu la graziosa villa con giardino del \"Vittorio Seyssel d\u2019Aix\", poi rivenduta alla FIAT nel 1926, che sull'ala occidentale (su via Carlo Alberto), vi fece costruire il \"cinema Palazzo\". All'epoca si trattava del cinema pi\u00f9 grande di Torino e l'entrata era sul Corso detto \"del Re\" (l'attuale Corso Vittorio Emanuele II) e per tal motivo fu successivamente rinominato \"Cinema Corso\"; sub\u00ec un incendio nel 1980, ma fu poi ristrutturato da Pier Paolo Maggiora, cambiando destinazione d\u2019uso.\nNel 1863, vi fu il primo intervento di riqualificazione della piazza: abbattuta l'area mercatale, fu eretto, a oriente, il primitivo edificio dell'Istituto Musicale (1866), poi riedificato nel 1928, da Giovanni Battista Ricci e Giorgio Scanagatta come Conservatorio Giuseppe Verdi, tuttora esistente.\nAl centro della piazza, il monumento equestre al generale di Alfonso La Marmora (1804-1878), opera in bronzo del 1881 di Stanislao Grimaldi.\nNel 2002 ancora una nuova ristrutturazione della piazza, provvista di nuovo pav\u00e9 pedonale con mattonelle elegantemente disposte a semicerchio.\nMonumento a Giuseppe Mazzini.\nAlla convergenza tra via dei Mille e via Doria, una statua in bronzo del famoso eroe risorgimentale italiano, collocata nel 1917 ed opera di Luigi Belli. Accanto, in Via Doria, 15, il \"Palazzo del Foro Frumentario\", opera degli architetti Giuseppe Nizzi e Elvio Lorini del 1950, sulle macerie del \"Teatro Balbo\", quindi sede della prima Camera di Commercio di Agricoltura e Industria.\nPiazza Cavour, Giardino Balbo, Piazzetta Maria Teresa.\nPiazza Cavour nacque dall'ingegner Barone nel 1835 sui resti della precedente cinta muraria; l'intera area fu adibita a spazio verde, col nome di \"Giardino dei Ripari\", poi rinominata Cavour nel 1861. Una nuova ristrutturazione fu eseguita nel 1872, su progetto dell'architetto \"Ernesto Balbo Bertone di Sambuy\" e del giardiniere \"Marcellino Roda\". Poco distante, la coeva \"piazzetta Maria Teresa\" (verso via della Rocca), dedicata a Maria Teresa d'Asburgo-Lorena, moglie di Carlo Alberto di Savoia. L'area verde centrale fu intitolata l'11 maggio 2017 all'editore e scrittore Mario Lattes. \nIl monumento adiacente \u00e8 dedicato al generale Guglielmo Pepe (1783-1855), opera di Stefano Butti (1877).\nPiazzale Valdo Fusi.\nL'area ospita sul lato ovest lo storico palazzo della Borsa Valori e il Palazzo degli Affari, oggi Centro Documentazione della Camera di Commercio, mentre sul lato est c'\u00e8 il palazzo settecentesco gi\u00e0 ospedale San Giovanni Battista, poi convertito a Museo regionale di scienze naturali. \nTutto il piazzale odierno ha una curiosa forma in discesa, provvisto altres\u00ec di un parcheggio sotterraneo: tale studio architetturale fu realizzato dal \"B\u00fcro\" tedesco di Gabriele Kiefer e realizzato, non esente da molteplici polemiche e contrasti, tra il 1998 e il 2005.\nPalazzo Gallenga-Gualino-Valenti.\nIn Corso Vittorio Emanuele II (8), quasi angolo Corso Cairoli, sorgeva l'antica Villa\nGallenga, demolita nel 1828 per costruire gli uffici dell\u2019industriale Gualino. \nNel 1928, con un nuovo rifacimento del palazzo, a cura di Gino Levi Montalcini (fratello maggiore di Rita Levi Montalcini), fu dotato di inferriate alle finestre del piano terra e pertanto soprannominato dai torinesi \"le Nove d'l Valentin\", per analogia con il carcere torinese chiamato \"Le Nuove\" e per la vicinanza al Parco del Valentino.\nVie interne.\nTra le vie pi\u00f9 piccole sono da citare :"}
{"id": "1475489", "revid": "287204", "url": "https://it.wikipedia.org/wiki?curid=1475489", "title": "Pro League (Madagascar)", "text": "La Madagascar Pro League, nota per ragioni di sponsorizzazione come Orange Pro League e fino al 2019 come Madagascar Champions League o THB Champions League per motivi di sponsorizzazione, \u00e8 la maggiore competizione calcistica del Madagascar. \nIl 31 ottobre 2002 fu teatro della partita AS Adema - SO de l'Emyrne 149-0, l'incontro con pi\u00f9 reti della storia del calcio.\nFormato.\nIl campionato malgascio era diviso in due fasi:\nLa riforma del 2020 prevede che la competizione annoveri 12 club, per un totale di 23 partite. "}
{"id": "1475494", "revid": "124952170", "url": "https://it.wikipedia.org/wiki?curid=1475494", "title": "Nicolas-Th\u00e9odore de Saussure", "text": "Figlio dello scienziato ginevrino Horace-B\u00e9n\u00e9dict de Saussure, al pari degli altri come della famiglia ha preso parte agli organi rappresentativi della citt\u00e0 di Ginevra.\nBiografia.\nSaussure ha dimostrato come l'aumento di massa delle piante durante la crescita non pu\u00f2 essere dovuto al solo assorbimento di anidride carbonica, ma anche all'assorbimento di acqua. Pertanto, ha cos\u00ec delineato la reazione con la quale viene utilizzata la fotosintesi per la produzione di alimenti (come il glucosio). \nIn botanica hanno preso il suo nome il genere Saussurea e quello Saussuria.\nNel 1804 Th\u00e9odore de Saussure pubblica le \"R\u00e9ch\u00e9rches chimiques sur la vegetation\", l'opera che propone la spiegazione organica del processo della fotosintesi, il meccanismo secondo il quale nelle foglie si unisce anidride carbonica e acqua per comporre idrati di carbonio. La scoperta \u00e8 opera di abilit\u00e0 sperimentale, che consente al naturalista ginevrino di operare con esattezza perfetta su quantit\u00e0 dell'ordine di milligrammi. L'opera fu poco conosciuta fino alla traduzione fatta da Justus von Liebig con quarant'anni di ritardo.\nLa scoperta \u00e8 tanto sconvolgente, nei confronti dei convincimenti comuni, suffragati dall'antica scienza peripatetica, che la scienza di retroguardia professer\u00e0 che le piante si nutrano di carbonio tratto dal suolo fino al terzo quarto dell'Ottocento. Costituiscono esempi emblematici dell'incapacit\u00e0 di comprendere la scoperta di De Saussure, e la sua traduzione agronomica da parte di Liebig.\nAffiliazioni accademiche.\nIl 20 giugno 1808 viene eletto socio corrispondente di prima classe dell'Acad\u00e9mie des sciences di Parigi (sezione di chimica). Il 23 marzo 1820 diviene membro straniero della Royal Society di Londra. Dal 5 settembre 1787 \u00e8 socio corrispondente."}
{"id": "1475495", "revid": "59785", "url": "https://it.wikipedia.org/wiki?curid=1475495", "title": "Borgo Nuovo", "text": ""}
{"id": "1475497", "revid": "1310927", "url": "https://it.wikipedia.org/wiki?curid=1475497", "title": "First Division (Gambia)", "text": "La First Division o D1 \u00e8 la massima competizione calcistica del Gambia, istituita nel 1969 e organizzata dalla Federazione calcistica del Gambia (GFF).\nSquadre.\nStagione 2015-2016."}
{"id": "1475498", "revid": "1318658", "url": "https://it.wikipedia.org/wiki?curid=1475498", "title": "Uglegorsk (Oblast' di Sachalin)", "text": "Uglegorsk (giapponese \u30a6\u30b0\u30ec\u30b4\u30eb\u30b9\u30af, russo \u0423\u0433\u043b\u0435\u0433\u043e\u0440\u0441\u043a) \u00e8 una cittadina dell'Estremo Oriente Russo nell'Oblast' di Sachalin.\nGeografia.\nLa cittadina sorge sulla costa dello Stretto dei Tartari, 359 km a nordovest di Ju\u017eno-Sachalinsk; \u00e8 capoluogo del distretto omonimo.\nClima.\nIl clima di Uglegorsk viene classificato come \"clima boreale delle foreste\" (\"Dfb\") secondo la classificazione dei climi di K\u00f6ppen.\nStoria.\nFondata nel 1904, appartenne al Impero del Giappone fino al 1945 ed aveva nome \"Esutoru\". Pass\u00f2 dopo la seconda guerra mondiale alla Russia, venendo ribattezzata con l'attuale nome e ricevendo, nel 1946, lo \"status\" di citt\u00e0.\nEvoluzione demografica.\n\"Fonte: mojgorod.ru\""}
{"id": "1475503", "revid": "115562739", "url": "https://it.wikipedia.org/wiki?curid=1475503", "title": "Sieghardt Rupp", "text": "Biografia.\nDa giovane si trasfer\u00ec a Vienna, dove inizi\u00f2 a studiare alla scuola drammatica Max Reinhardt Seminar. Nel 1954 avvenne il suo debutto a teatro. Nel 1959 recit\u00f2 al prestigioso teatro Volkstheater a Vienna. \nSuccessivamente pass\u00f2 al cinema, dove inizi\u00f2 a interpretare ruoli nei film western tedeschi tratti dai racconti di Karl May. Interpret\u00f2 inoltre il ruolo di Esteban Rojo nel celebre spaghetti-western \"Per un pugno di dollari\" diretto da Sergio Leone.\nNegli Anni '70 e '80 ha preso parte a diversi episodi della storica serie giallo/poliziesca L'ispettore Derrick. \nSi \u00e8 ritirato nel 1995 dal mondo del cinema e del teatro, trasferendosi nei suoi ultimi anni di vita a Vienna."}
{"id": "1475509", "revid": "115658792", "url": "https://it.wikipedia.org/wiki?curid=1475509", "title": "Linebarrels of Iron", "text": " \u00e8 un manga fantascientifico di Eiichi Shimizu e Tomohiro Shimoguchi. Nel 2008 \u00e8 stato trasposto in un anime di 24 episodi realizzato dallo studio Gonzo.\nTrama.\nIl protagonista Hayase Koichi \u00e8 un ragazzo debole e sfruttato dai compagni di scuola pi\u00f9 grandi, nonostante questo lui sogna di diventare un paladino della giustizia e aiutare i deboli.\nLa sua vita per\u00f2 \u00e8 destinata a cambiare quando un'enorme macchina di nome linebarrel si schianta al suolo ferendolo a morte, ma grazie all'aiuto del pilota, una ragazza di nome Emi Kizaki, la sua vita viene \"rigenerata\" da linebarrel, in cambio per\u00f2 dovr\u00e0 condividere la sua esistenza con quella del mech diventandone non solo il pilota ma anche parte integrante della sua anima. Questo conferir\u00e0 al ragazzo un enorme potere, infatti anche non essendo a bordo di esso il suo corpo \u00e8 notevolmente pi\u00f9 forte di prima, questa nuova forza e il suo desiderio di giustizia lo porteranno a essere non proprio il paladino che sognava di essere."}
{"id": "1475510", "revid": "1149807", "url": "https://it.wikipedia.org/wiki?curid=1475510", "title": "Tutti insieme inevitabilmente", "text": "Tutti insieme inevitabilmente (\"Four Christmases\") \u00e8 un film del 2008 diretto da Seth Gordon.\nIl film \u00e8 stato distribuito nelle sale italiane il 23 gennaio 2009.\nTrama.\nL'avvocato Brad McVie e la sua fidanzata Kate sono una coppia benestante di San Francisco felicemente non sposata e senza figli, che convive da tre anni. Nel tentativo di evitare le loro eccentriche famiglie nel periodo natalizio, i due fingono di essere impegnati in attivit\u00e0 di volontariato in Asia, mentre invece fuggono in localit\u00e0 esotiche. Quest'anno confessano ai colleghi di lavoro di Brad che la meta prescelta saranno le isole Figi, per godere di sole e relax. Purtroppo, nel quarto Natale del loro rapporto, Brad e Kate sono intrappolati all'aeroporto internazionale di San Francisco da avverse condizioni meteorologiche, e ogni volo in partenza viene annullato. A peggiorare la situazione ci pensa una giornalista televisiva che intervistandoli fa s\u00ec che i genitori apprendano della loro presenza forzata in citt\u00e0.\nRicevono quindi la visita del padre di Brad e della madre di Kate; quindi la madre di Brad e infine il padre di Kate. Brad e Kate stabiliscono che, se vorranno fuggire perch\u00e9 la situazione diventa troppo pesante, baster\u00e0 pronunciare la parola \"vischio\" e il compagno capir\u00e0 che \u00e8 l'ora di andarsene.\nMan mano che avanza il giorno, ciascuno scopre un inaspettato segreto sull'altro che entrambi erano stati troppo imbarazzati per raccontare e presto trovano la loro relazione sull'orlo del collasso. Mentre Brad conta alla rovescia i minuti di libert\u00e0, Kate si ritrova a guardare la vita di Brad e dei suoi fratelli e si accorge che lei desidera un matrimonio e dei figli suoi, la prospettiva che spaventa Brad. In viaggio per l'ultima visita, Kate gli confessa di aver fatto un test di gravidanza, risultato negativo e Brad ammette di esserne pi\u00f9 che sollevato perch\u00e9 non vuole avere figli.\nArrivati a casa del padre, lei chiede a Brad di non accompagnarlo, perch\u00e9 non vuole pi\u00f9 andare avanti nella loro storia se le cose rimangono le stesse. Kate confessa a sua sorella di aver lasciato Brad perch\u00e9 non vuole una famiglia ed \u00e8 stupita di vedere a casa del padre anche la madre con i rispettivi compagni, che per il bene della nipote sono tornati a frequentarsi. Il pap\u00e0, confessa alla figlia di aver sempre saputo che negli scorsi anni avevano voluto evitare il Natale in famiglia con le scuse dei progetti umanitari e ricorda a Kate che non c'\u00e8 nulla di pi\u00f9 importante della famiglia.\nAl viaggio di ritorno da solo, Brad passa a casa di suo padre e capisce com'\u00e8 vuota la sua vita senza un matrimonio e dei figli, e che egli ama troppo Kate per lasciarla. Ritorna da lei, e discutono della possibilit\u00e0 di avere un bambino e di un potenziale matrimonio. I due il giorno dopo partono per la loro vacanza nelle isole Figi. Un anno dopo Kate e Brad sono in ospedale felici di abbracciare la loro prima figlia, che hanno deciso di tenere segreta alle loro famiglie. Ma, trattandosi del primo beb\u00e8 venuto al mondo quell'anno, i due vengono inevitabilmente ripresi in un servizio del telegiornale.\nIncassi.\nIn Italia, nell'unica settimana in cui il film \u00e8 stato al cinema, ha incassato 403.903 euro, negli USA 120.146.040 dollari, mentre globalmente ha totalizzato 163.600.000 dollari."}
{"id": "1475511", "revid": "251174", "url": "https://it.wikipedia.org/wiki?curid=1475511", "title": "Morgellons", "text": "La sindrome di Morgellons, morbo di Morgellons o semplicemente Morgellons (IPA: ), \u00e8 il nome di un'immaginaria patologia caratterizzata da una serie di sintomi cutanei quali prurito, fitte dolorose, apparente presenza di fibre sopra- o sottocutanee nonch\u00e9 lesioni permanenti alla cute (es. eruzioni cutanee o piaghe).\nFu coniato nel 2001 dalla statunitense Mary Leitao, la quale, avendo rilevato formazioni sottocutanee in suo figlio di due anni e mezzo, rifiut\u00f2 le diagnosi che attribuivano tale fenomeno alle fibre di tessuto terminate nelle escoriazioni autocausatesi dal bambino durante i compulsivi sfregamenti; il nome \"morgellons\" proviene da una rivista medica francese del XVII secolo. \nNon esiste alcun riscontro medico circa la veridicit\u00e0 di tale condizione, la quale \u00e8 riconducibile a patologie cutanee preesistenti e a disturbi mentali nonch\u00e9 talora a forme di cosiddetta sindrome di M\u00fcnchhausen per procura in cui un soggetto, per esempio un genitore in cerca di visibilit\u00e0, inventa una malattia a carico di suo figlio per ottenere l'attenzione del sistema medico-sanitario.\nStoria.\nMary Leitao, una casalinga che aveva lavorato per alcuni anni come tecnico di laboratorio, ha raccontato che nel 2001 suo figlio di due anni avrebbe iniziato a lamentarsi di piccole piaghette sotto un labbro e di presunti \"insetti\". Leitao esamin\u00f2 le piccole piaghe con il microscopio giocattolo del figlio e dichiar\u00f2 di aver osservato la presenza di \"fibre\" di vari colori. La Leitao fece visitare il figlio da otto differenti medici, che non riscontrarono alcuna malattia, allergia, o nulla di inusuale nei sintomi da lei descritti. Anche uno specialista universitario esperto di casi pediatrici complessi non riscontr\u00f2 nel bambino alcuna reale patologia organica e chiese al medico curante di sottoporre la madre a una valutazione e terapia psichiatrica.\nNonostante diversi altri medici avessero diagnosticato alla madre la sindrome di M\u00fcnchhausen per procura, un disturbo mentale che spinge le madri a dichiarare o arrecare danni fisici al figlio per attirare l'attenzione su di s\u00e9, nel 2004 la Leitao costitu\u00ec la Morgellons Research Foundation (MRF), per raccogliere segnalazioni di altri presunti casi autodiagnosticati. La MRF ha chiuso nel 2012.\nRicerche e valutazioni cliniche.\nLa comunit\u00e0 scientifica non considera Morgellons una patologia e ne attribuisce i sintomi a sindromi note quali Wittmaack-Ekbom oppure a disturbi psichiatrici quali la parassitosi allucinatoria.\nDello stesso avviso anche l'associazione di ricerca no-profit Mayo Clinic, per la quale si tratta di una patologia clinica con probabile componente di tipo psicologico e/o psichiatrico.\nI sintomi cutanei presentati all'osservazione clinica sarebbero da ricondursi a lesioni autoinflittesi dagli stessi pazienti per estrarre dalla cute fantomatici \"parassiti\" che essi erroneamente credono annidarsi sotto la loro pelle. Il disturbo avrebbe dunque natura essenzialmente psichiatrica, molto simile alle allucinazioni percettive e alle convinzioni deliranti delle parassitosi allucinatorie, al punto che il paziente interpreterebbe anche i brandelli di pelle rimossi, gli annessi bulbi piliferi e qualunque fibra tessile rimanga casualmente intrappolata nella ferita autoinflitta come i \"residui\" di una presunta, e in realt\u00e0 inesistente, \"entit\u00e0 parassitante\". Il follicolo pilifero e la ghiandola sebacea, estratti dallo sfregamento e incorporati nelle ferite, possono essere scambiati per un piccolo verme, mentre le fibre dei vestiti, staccatesi anch'esse a causa dello sfregamento, possono sfibrarsi e mostrare apparenti \"zampe\" o \"antenne\". Frequentemente, inoltre, tali pazienti presentano anche altri disturbi psichiatrici.\nIl fenomeno \u00e8 stato anche oggetto di studio da parte dei centri per la prevenzione e il controllo delle malattie statunitensi nel 2008, dopo aver ricevuto molte richieste di intervento, gi\u00e0 a partire dal novembre del 2006. Studi peer review del 2009 e del 2010 equiparano espressamente il Morgellons alla parassitosi allucinatoria (in inglese \"delusional parasitosis\"), e suggeriscono di classificare il Morgellons come \"delusional infestation\" (infestazione allucinatoria).\nSecondo gli studi conclusivi dei CdC, pubblicati nel 2012, l'unica anomalia pi\u00f9 comunemente riscontrata sarebbe un danno causato dal sole, mentre la maggior parte delle ferite sarebbe causata da un impulso cronico a grattarsi. Il materiale presente nelle ferite era principalmente cellulosa compatibile con fibre di cotone. Un alto numero di partecipanti alla ricerca ha mostrato positivit\u00e0 ai test volti a rivelare patologie psichiatriche o ha mostrato dipendenze preesistenti (ad esempio da droghe). Lo studio conclude che: \u00abNon \u00e8 stata individuata alcuna nota patologia concreta sottostante n\u00e9 alcuna fonte di infezione, al pari di quanto succede in condizioni pi\u00f9 conosciute e note come la parassitosi allucinatoria\u00bb.\nTeorie del complotto.\nDiversi sostenitori di teorie complottiste, cos\u00ec come soggetti che si dichiarano affetti da Morgellons, hanno proposto varie interpretazioni, nessuna delle quali sostenuta da evidenza scientifica o prove di alcun tipo. Tra queste interpretazioni, ve ne sono alcune che vorrebbero un collegamento tra la pretesa sindrome e le scie chimiche.\nNel luglio del 2006, durante una trasmissione del talk show radiofonico nordamericano \u201cCoast to Coast AM\u201d, che si occupa sovente di fenomeni paranormali e teorie del complotto, un medico del Nuovo Messico afferm\u00f2 che un ex-agente della CIA gli avrebbe confidato che la presunta malattia sarebbe l'effetto di un incidente in un esperimento governativo francese, che avrebbe contaminato l'acqua.\nDurante la pandemia Covid-19 diversi teorici del complotto hanno suggerito che nelle mascherine e nei tamponi vi siano contenuti filamenti del parassita Morgellons, diffondendo soprattutto nel canali Telegram dedicati alle tematiche anti vaccinali e negazioniste sulla pandemia video nel quali si vedevano, ingranditi al microscopio, frammenti filiformi che si muovevano se agitati con il respiro."}
{"id": "1475515", "revid": "110157", "url": "https://it.wikipedia.org/wiki?curid=1475515", "title": "Tomari (Russia)", "text": "Tomari (in giapponese \"Tomarioru\") \u00e8 una cittadina della Russia asiatica, situata nell'Estremo Oriente Russo nell'Oblast' di Sachalin, sulla costa dello Stretto dei Tartari, 167 km a nordovest di Ju\u017eno-Sachalinsk; \u00e8 capoluogo del distretto omonimo.\nFondata nel 1870 con il nome di \"Tomarioru\" (nome di origine ainu), appartenne dal 1905 al 1945 all'Impero del Giappone; pass\u00f2 successivamente alla Russia, ottenendo nel 1946 lo \"status\" di citt\u00e0.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1475517", "revid": "2048388", "url": "https://it.wikipedia.org/wiki?curid=1475517", "title": "Ligue 1 (Repubblica del Congo)", "text": "La Ligue 1, nota per ragioni di sponsorizzazione come MTN Ligue 1 (dal nome del MTN), \u00e8 la massima competizione calcistica del Congo, istituita nel 1961.\nSquadre.\nStagione 2016.\nAlbo d'oro.\n\"non disputato dal 1962 al 1965\""}
{"id": "1475525", "revid": "47767", "url": "https://it.wikipedia.org/wiki?curid=1475525", "title": "Limitanei", "text": "I limitanei o ripariani (\"riparienses\") erano unit\u00e0 militari di confine dell'esercito romano nel tardo Impero romano. Erano truppe armate alla leggera che avevano il compito di tenere a bada i barbari invasori in attesa dell'arrivo delle truppe armate alla pesante, cio\u00e8 i \"comitatensi\".\nStoria.\nLe disfatte militari del III secolo portarono alla riforma dapprima dioclezianea e poi costantiniana dell'esercito romano, volte a rinforzare le frontiere tramite la creazione di una frontiera fortificata. A tal fine i reggimenti romani vengono suddivisi in reggimenti di \"comitatenses\", appartenenti all'esercito centrale, e in reggimenti di \"limitanei\", a difesa delle fortezze di frontiera.\nI \"limitanei\" sono menzionati per la prima volta nella legge del 325, contenuta nel Codice teodosiano, come \"riparienses\", in contrapposizione alle forze mobili dei comitatensi.\nLa loro funzione fu molto importante nelle fasi finali dell'Impero. Secondo gli storici del VI secolo Giovanni Malala e Zosimo le riforme militari iniziarono nel tardo III secolo ad opera dell'imperatore Diocleziano; in particolare Giovanni Malala scrisse che \u00abDiocleziano eresse delle fortezze sul \"limes\", dall'Egitto fino alle frontiere persiane, e vi insedi\u00f2 dei soldati \"limitanei\"\u00bb. Ma fu con Costantino I che le riforme presero davvero forma e fecero vedere i loro effetti.\nIl primo riferimento scritto ai \"limitanei\" come categoria distinta di truppe \u00e8 in una legge romana del 363 (\"Codice Teodosiano\", XIII,1.56, dove, ad essere precisi, si parla di \"limitanea militia\"). La creazione dei \"limitanei\" sembra contemporanea a quella dei \"comitatensi\". La qualit\u00e0 di queste truppe leggere and\u00f2 per\u00f2 rapidamente declinando a causa delle condizioni di povert\u00e0 in cui vivevano lungo la frontiera, a differenza dei \"comitatensi\" che vivevano nelle citt\u00e0 in ottime condizioni.\nStruttura.\nL'esercito posto \"lungo le frontiere\" (\"limes\"), era costituito anche da unit\u00e0 di \"Riparienses\" (poste a protezione delle frontiere fluviali di Reno, Danubio ed Eufrate). Si trattava si unit\u00e0 \"fisse\" di frontiera aventi compiti principalmente difensivi e costituenti il primo ostacolo contro le invasioni esterne. Erano poste solitamente sotto il comando di un \"dux limitis\" o di un \"praepositus limitis\". Queste unit\u00e0 erano a loro volta suddivise, ordine di importanza gerarchica in:\nFunzione.\nI \"limitanei\" (noti anche come \"milites castellani\", \"castriciani\" o \"riparienses castriciani\" in caso di stanziamento presso un fiume) erano i soldati posti a difesa delle frontiere (\"limes\"). Una legge di Giustiniano I volta a ricostituire reggimenti di \"limitanei\" nell'appena riconquistata Africa, li definiva dei soldati \u00abche possono difendere i castelli e le citt\u00e0 del confine e coltivare le terre\u00bb. I \"limitanei\", in genere, si occupavano anche di sorvegliare la frontiera in modo da impedire il contrabbando.\nSecondo la visione tradizionale, i \"Comitatenses\" erano soldati regolari, mentre i \"limitanei\" erano una sorta di milizia di soldati-contadini che coltivavano le terre loro concesse dal governo e che nel tempo libero sorvegliavano la frontiera. Le leggi del IV secolo contenute nel Codice Teodosiano, in realt\u00e0, non sembrerebbero confermare questa tesi. \u00c8 da tenere presente che l'assegnazione di terre da coltivare ai \"limitanei\" \u00e8 attestata solo nella parte orientale e solo a partire dal V secolo, mentre non vi \u00e8 evidenza che anche nella parte occidentale i \"limitanei\" ricevessero tali terre dallo stato. Contro la tesi che i \"limitanei\" gi\u00e0 nel IV secolo disponessero di terre da coltivare, andrebbe fatto notare che le leggi attestano che il governo romano approvvigionava di annona i \"limitanei\" per tutto l'anno fino al 364, e successivamente per nove mesi all'anno fino agli inizi del V secolo; ci\u00f2 implica che i \"limitanei\" non fossero autosufficienti dal punto di vista alimentare, come invece sarebbe successo se effettivamente fossero stati soldati-contadini gi\u00e0 nel IV secolo.\nNelle fonti del V e del VI secolo risulta che i \"limitanei\" coltivassero terreni concessi dallo stato e in genere esenti da tasse. Per lungo tempo si era ritenuto che la concessione di terreni da coltivare alle truppe di frontiera risalisse addirittura all'Imperatore Alessandro Severo (222-235), sulla base di un passo della \"Historia Augusta\"; in seguito, per\u00f2, la \"Historia Augusta\" ha perso credibilit\u00e0 agli occhi degli studiosi in quanto si \u00e8 scoperto essere un falso storico, e si preferisce dare rilevanza alle altre fonti, che attestano la concessione di terre da coltivare ai \"limitanei\" solo a partire dal V secolo.\nLa concessione di terre ai \"limitanei\" deriva dalla tradizione di distribuire terre ai veterani. Come attestano numerose leggi, ai veterani venivano distribuite terre vacanti o incolte: una legge del 325 attesta che ai veterani erano assegnate \u00abterre vacanti\u00bb da tenere \u00abin perpetuo con piena immunit\u00e0\u00bb (\"Codice Teodosiano\", VII,20.3), mentre un'altra legge del 364 attesta che ai veterani erano assegnate anche \u00abterre incolte, lasciate dai loro proprietari e piene di rovi a causa del prolungato abbandono\u00bb (\"Codice Teodosiano\", VII,20.8 e VII,20.11). Secondo l'anonimo autore del \"De rebus bellicis\" (IV secolo), i veterani ricevevano terre lungo la frontiera \u00abper arare quei luoghi che prima avranno difeso\u00bb. Anche se l'ultima legge sul reclutamento dei figli dei veterani risale al 398, nel V secolo sembra che molti di quanti entravano nei \"limitanei\" ereditavano questa professione dai padri; non vi erano, tuttavia, leggi che impedivano ai figli di \"limitanei\" di essere promossi nell'esercito mobile o altri ranghi pi\u00f9 onorevoli. A partire dal regno di Anastasio I uno dei requisiti richiesti alle reclute per essere arruolati nei \"limitanei\" era essere figli di soldati. Poich\u00e9 il lavoro di soldato era ereditario e i figli ereditavano dai padri veterani anche le terre assegnate dallo stato, nel giro di tre o quattro generazioni gran parte dei \"limitanei\" divennero possessori di terre.\nIn genere queste terre vacanti o incolte assegnate ai \"limitanei\", e perci\u00f2 denominate \"agri limitanei\", erano esenti da tasse, come ribadisce peraltro la novella 24 di Teodosio II (443), che tra l'altro impose ai civili che si erano impossessati di terre esenti da tasse di restituire le suddette terre ai \"limitanei\". In Egitto, tuttavia, le terre possedute dai \"limitanei\" non erano affatto esenti da tasse; questo perch\u00e9, mentre in altre regioni di frontiera vi era disponibilit\u00e0 di terre vacanti, e quindi esenti da tasse, da assegnare alle truppe, in Egitto non vi erano terre abbandonate, a causa del suo suolo molto fertile.\nAlcune leggi, datate 386, 415, 439 e 441, attestano la presenza nella diocesi d'Oriente, e in particolare in Mesopotamia, Osroene e in Armenia, di terre denominate \"fundi limitotrophi\", la cui alienazione era vietata: tali terre avevano la funzione di approvvigionare gli eserciti di frontiera. Se tali terre fossero o meno possedute dai \"limitanei\" \u00e8 tuttavia controverso: per il Jones, in ogni caso, non si trattava di terre coltivate dai \"limitanei\". Una legge del 409 attesta che nella diocesi d'Africa alcune terre erano state concesse in propriet\u00e0 a \"gentiles\", barbari (probabilmente Mauri) a cui era stata affidata la difesa del limes africano in cambio di terre da coltivare lungo il \"limes\". La legge attesta che quelle terre potevano essere concesse solo ai Barbari, o, in alternativa, ai veterani. I \"gentiles\" erano posti sotto il comando di \"praepositi limitum\" romani o dei loro subordinati (come \"praefecti\", \"tribuni\" e \"decuriones\"). Agostino narra che molti di questi \"gentiles\" si erano convertiti al Cristianesimo. Questo sistema di difesa sembra fosse in rigore gi\u00e0 nel corso del III secolo, a giudicare da un'iscrizione di met\u00e0 III secolo che attesta la presenza gi\u00e0 a quell'epoca di \"praepositi limitum\" in Tripolitania. Anche in Cirenaica, in Pannonia I e in Rezia furono assegnate terre da coltivare a barbari sotto il comando di ufficiali romani, che tuttavia, come nel caso dei \"gentiles\" in Africa, devono essere distinti dai \"limitanei\". Una legge del 398 attesta la presenza in Spagna di \"burgarii\", soldati occupati in postazioni di guardia e legati ereditariamente al lavoro; se questi \"burgarii\" siano da identificare con i \"limitanei\" \u00e8 tuttavia controverso.\nSolo a partire dal V secolo vi \u00e8 evidenza che i \"limitanei\" possedessero e coltivassero terre. Una legge del 443 proibiva l'alienazione in favore di estranei delle terre di frontiera (\"agri limitanei\") destinate esclusivamente ai \"limitanei milites\", ed esortava i \"duces\" frontalieri ad addestrare quotidianamente le loro truppe e a completare i ranghi delle loro unit\u00e0 con nuove leve. I \"limitanei\", anche una volta diventati possessori di terre, avrebbero comunque continuato a ricevere la propria paga in denaro anche se con una detrazione di un dodicesimo, come conferma la gi\u00e0 citata legge del 443 sugli \"agri limitanei\". La paga ricevuta dai \"limitanei\" era tuttavia alquanto bassa, a giudicare da una legge del 438 che descrive le difficolt\u00e0 dei \"limitanei\" \u00abche a stento respingono le miserie della fame con la loro magra paga\u00bb.\nIn alcuni casi alcuni reggimenti di \"limitanei\" venivano aggregati all'esercito mobile ricevendo la qualifica di \"pseudocomitatenses\". Poteva accadere altres\u00ec il contrario, ovvero che alcuni reggimenti \"comitatenses\" potessero prendere residenza fissa in una citt\u00e0, perdendo quindi la loro mobilit\u00e0. Tra gli esempi di reggimenti dell'esercito mobile diventati sedentari si possono citare i \"Ballistarii\" di stanza a Cherson, che, nonostante fosse in origine un'unit\u00e0 di \"comitatenses\", venne descritta da fonti successive come una guarnigione autoctona posta a difesa della citt\u00e0. Preso atto della tendenza da parte dei reggimenti dell'esercito mobile a sedentarizzarsi, l'Imperatore Anastasio I, nel tentativo di migliorare il sistema di difesa del \"limes\" (che presentava falle), promulg\u00f2 una legge che poneva queste unit\u00e0 dell'esercito mobile diventate di fatto sedentarie sotto il comando dei \"duces\" (\"Codice Giustinianeo\", XII,35.18).\nEfficienza.\nA lungo andare questa riforma fece s\u00ec che gli unici reggimenti adeguati per un'azione efficace contro il nemico fossero i \"comitatenses\", che per\u00f2 avevano sede distante dalle frontiere e spesso intervenivano tardivamente in caso di invasione, mentre i \"limitanei\", peggio addestrati e mal pagati rispetto ai \"comitatenses\", andavano in forte difficolt\u00e0 contro il nemico.\nLe fonti attestano un declino nell'efficienza dei \"limitanei\", che, rispetto ai \"comitatenses\", erano considerati soldati di seconda categoria, non erano adeguatamente addestrati e pagati, e spesso svolgevano persino una seconda attivit\u00e0, come ad esempio quella di barcaiolo. Prove del declino dei \"limitanei\" sono le lettere di Sinesio che in un'occasione, intorno al 412, si lament\u00f2 del trasferimento dell'unit\u00e0 di mercenari barbari degli Unnigardi nei \"limitanei\", definendo i \"limitanei\" di \u00abrango meno onorevole\u00bb rispetto ai \"Comitatenses\", e affermando che, una volta diventati \"limitanei\", gli Unnigardi, \u00abprivati dei loro donativi imperiali, risulteranno inutili a loro stessi e a noi, venendo privati del ristoro dei cavalli e di un equipaggiamento militare adeguato a truppe combattenti\u00bb. Gi\u00e0 una legge del 372 implicava che venivano reclutati nei \"limitanei\" (o nei \"ripenses\") coloro che non erano considerati idonei per servire nei \"Comitatenses\" (Codice Teodosiano, VII,22,8). Una legge di Teodosio II del 428 che escludeva i Manichei da tutte le cariche pubbliche eccetto nella difesa delle fortezze illustra quanto fosse caduta in basso la considerazione che il governo centrale teneva nei confronti dei \"limitanei\".\nLe condizioni di vita dei \"limitanei\" erano pessime, come attestato dalle leggi e dalle fonti romane dell'epoca. La novella 4 dell'Imperatore Teodosio II, datata 438, descrive i \"limitanei\" come n\u00e9 civili n\u00e9 veri soldati, che \u00abnelle solitudini pi\u00f9 remote e miseramente remunerati, combattono con fatica e difficolt\u00e0 la fame e la miseria\u00bb. Non di rado i \"limitanei\" lamentavano ritardi nel versamento del soldo; a partire dal V secolo, molti \"limitanei\" venivano retribuiti dallo stato ricevendo terre da coltivare (\"agri limitanei\") e da cui ricavare il proprio sostentamento. Ai ritardi nella paga si aggiunse il comportamento di alcuni \"duces\" frontalieri, che intascavano per s\u00e9 la paga destinata ai \"limitanei\": Sinesio di Cirene, in una lettera datata 405 (Epistola 140), descrive l'operato del \"dux\" di Cirenaica, che estorse del soldo i \"milites limitanei\" a lui sottoposti, concedendo loro in cambio \u00abesenzioni dal servizio e dalla disciplina, permettendo loro di andarsene dove possano trovare di che vivere\u00bb. L'Imperatore Anastasio I tent\u00f2 di porre fine ai ritardi nella paga tramite una nuova riforma fiscale, ma nonostante ci\u00f2 il problema si ripresent\u00f2 pi\u00f9 grave di prima sotto il regno di Giustiniano I.\nNei fatti, il sistema di difesa della frontiera (\"limes\") ad opera dei \"limitanei\" si prov\u00f2 molto fragile: in caso di mancato intervento dell'esercito mobile, infatti, i \"limitanei\" si trovavano spesso impotenti, perch\u00e9 poco efficienti e in inferiorit\u00e0 numerica, a respingere un forte esercito nemico. I \"limitanei\" a difesa del Reno non riuscirono ad impedire per esempio l'attraversamento del Reno, avvenuto il 31 dicembre 406, ad opera di Vandali, Alani e Svevi; il Reno all'epoca era sguarnito di truppe perch\u00e9 Stilicone aveva richiamato molte delle legioni della Gallia e della Britannia a difesa dell'Italia invasa da Alarico, e questo sicuramente agevol\u00f2 l'invasione, ma probabilmente, nemmeno al massimo della loro potenza, le guarnigioni galliche, e persino l'esercito di campo, sarebbero riusciti ad arrestare un'incursione di tale portata. Le devastazioni conseguenti, sia da parte degli invasori del Reno che da parte dei Visigoti di Alarico, generarono negli anni successivi numerose perdite nell'esercito di campo occidentale, a cui si aggiunse un considerevole crollo del gettito fiscale.\nLa conseguenza del crollo del gettito fiscale fu che, anche a causa delle difficolt\u00e0 nel reclutamento, non fu possibile porre rimedio alle perdite subite nel frattempo sia dagli eserciti mobili che dalle guarnigioni di frontiera. La \"Notitia Dignitatum\" attesta che in Occidente, intorno al 420-425, molti reggimenti di \"limitanei\" vennero spostati nei \"Comitatenses\" nel tentativo di colmare le perdite subite nell'esercito di campo, e questa strategia cagion\u00f2 non solo un indebolimento dell'esercito di campo, in quanto i \"limitanei\" promossi nei \"Comitatenses\" rimanevano comunque truppe non adeguatamente addestrate e abili, ma anche uno sguarnimento delle frontiere, poich\u00e9 i reggimenti promossi non furono sostituiti da nuovi reggimenti di \"limitanei\". L'esercito mobile in Africa, intorno al 420, era costituito da ben 30 reggimenti di \"limitanei\" promossi a \"comitatenses\", mentre erano solo 6 le unit\u00e0 \"comitatenses\" propriamente dette. Con tali presupposti, un esercito di campo cos\u00ec indebolito, e costituito quasi esclusivamente da \"limitanei\" promossi a \"comitatenses\", non pot\u00e9 opporsi alla conquista vandalica dell'Africa, che a sua volta port\u00f2 a un ulteriore crollo del gettito fiscale e a un conseguente ulteriore indebolimento dell'esercito.\nA causa del crollo del gettito fiscale, nel corso del V secolo si verific\u00f2 una graduale disgregazione dell'esercito romano posto a difesa del Norico. Testimonianze di questo processo sono la \"Notitia Dignitatum\" e la vita agiografica di san Severino. Se infatti, all'inizio del V secolo, la provincia del Norico era difesa da due legioni (\"Legio II Italica\" e \"Legio I Noricorum\") nonch\u00e9 da tre coorti di fanteria, quattro unit\u00e0 di cavalleria ordinaria e da due di arcieri a cavallo (in totale uomini), gi\u00e0 nel 420 la \"Notitia\" mostra che all'epoca del generale Costanzo vennero spostati nell'esercito campale d'Illirico due reggimenti di lancieri in precedenza poste in difesa del \"limes\" del Norico. Molto probabilmente l'ulteriore calo di gettito fiscale dell'Impero dovuto alla perdita dell'Africa costrinse Ezio a ritirare altre truppe dal Norico. La vita di San Severino, opera agiografica composta da Eugippio intorno al 510, riporta intorno al 460 solo due unit\u00e0 a difesa del Norico, a \"Favianis\" e a \"Batavis\", anche se Eugippio potrebbe aver esagerato lo scarso numero di guarnigioni poste a difesa del Norico perch\u00e9 un consistente esercito romano avrebbe offuscato l'importanza del santo nella lotta contro i barbari. La \"Vita di San Severino\" riporta come a causa del calo del gettito fiscale dell'Impero le truppe del Norico ricevettero la loro paga sempre pi\u00f9 irregolarmente, fino a quando la paga cess\u00f2 del tutto e le truppe sbandarono:\nLa \"Vita\" riporta che la guarnigione di \"Batavis\", non ricevendo pi\u00f9 la paga, decise di recarsi in Italia per sollecitare l'ultimo pagamento, ma durante il tragitto venne annientata dai barbari. Sempre la \"Vita\" narra che la guarnigione di \"Favianis\", a causa della carenza di uomini e di equipaggiamento, si ritrov\u00f2 impotente contro i predoni barbari. Comunque sia, anche se alla fine le truppe sbandarono (Heather ipotizza tra il 460 e il 470, probabilmente dopo la spedizione contro i Vandali del 468) e l'esercito romano del Norico si dissolse, gli ex soldati dell'esercito romano, dovendo comunque difendere le loro famiglie, continuarono a difendere le loro citt\u00e0 dai barbari formando nuove milizie cittadine che presero il posto delle vecchie guarnigioni romane. Privi del soldo e di sufficiente addestramento, e messi sempre pi\u00f9 in difficolt\u00e0 di fronte alle sempre pi\u00f9 frequenti incursioni nemiche, le guarnigioni di \"Batavis\" e di \"Favianis\" continuarono comunque a difendere finch\u00e9 poterono le loro fortezze dagli assalti nemici, in particolare da parte di Alemanni, Eruli, Ostrogoti e Rugi, ma non poterono impedire che parte della popolazione romana venisse deportata al di l\u00e0 del Danubio e alla fine furono costretti a diventare tributari dei Rugi. Fu anche a causa dell'inadeguatezza del sistema difensivo che, nel corso del V secolo, la parte occidentale dell'Impero fin\u00ec in mano ai Barbari.\nNel VI secolo, all'epoca di Giustiniano, la situazione non miglior\u00f2. I \"limitanei\" in Africa, per esempio, secondo Procopio, finirono per essere massacrati dai ribelli e dalle trib\u00f9 di Mauri. In Oriente, invece, furono impotenti di fronte alle incursioni di saccheggio condotte dal \"Re dei Re\" sasanide Cosroe I. La fragilit\u00e0 delle frontiere, secondo Zosimo, esisteva fin dai tempi di Costantino I:\nNel 545, dopo la tregua con la Persia, i \"limitanei\" a difesa del limes orientale, da tempo senza ricevere il loro soldo, finirono addirittura per essere congedati, come narra Procopio:\nSe il limes orientale dopo la met\u00e0 del VI secolo scompare malgrado la sopravvivenza di alcune guarnigioni di frontiera, sul Danubio il declino del limes fu meno marcato. Malgrado tutto, anche l\u00ec, i \"limitanei\" si trovarono in grosse difficolt\u00e0 contro gli invasori Slavi e Avari. In Italia, sembra che, sotto il generale Narsete, furono costituiti quattro ducati di frontiera sulle Alpi, ognuno difeso da \"limitanei\", ma anche in quel caso le difese si provarono fragili e i Longobardi poterono impossessarsi di gran parte dell'Italia senza trovare quasi nessuna resistenza.\nUnit\u00e0 di \"limitanei\" all'epoca della \"Notitia Dignitatum\".\nSecondo la \"Notitia Dignitatum\" (inizi V secolo), nelle province dell'Impero romano d'Oriente erano stazionate 336 guarnigioni di frontiera (reggimenti di \"limitanei\"), cos\u00ec suddivisi:\nFine dei \"limitanei\".\nSecondo una teoria di Georg Ostrogorsky, nel VII secolo, in seguito alle invasioni dapprima persiane e poi arabe delle province orientali dell'Impero romano d'Oriente (Siria e Egitto), i \"limitanei\" bizantini di Siria e Egitto furono costretti a ritirarsi in Asia Minore, dove insieme ai corpi scelti, andarono a formare i primi \"temi\" (dal greco \"thema\", cio\u00e8 \"esercito\"), cio\u00e8 eserciti permanenti formati da soldati locali che in cambio delle loro prestazioni militari ricevevano dei terreni da coltivare. Poich\u00e9 il comandante supremo del \"thema\" (lo \"strategos\") era anche il governatore della provincia in cui era stanziato l'esercito, il termine \"thema\" assunse in seguito anche il significato di \"provincia\". Il sistema dei temi si diffuse poi nelle altre province dell'impero, provocando grandi cambiamenti sia nell'amministrazione provinciale (vennero abolite prefetture e diocesi) che nell'organizzazione dell'esercito. Con la riforma dei temi, attribuita in passato all'Imperatore Eraclio (610-641), si ebbe quindi la scomparsa del sistema romano del \"limes\" e dunque anche dei \"limitanei\", che divennero \"stratioti\".\nIn realt\u00e0, la teoria di Ostrogorsky \u00e8 stata rigettata da diversi studiosi moderni. Secondo Jean-Claude Cheynet, i temi \u00abnon sono dunque il frutto di una riforma che potrebbe essere accreditata a un imperatore preciso...n\u00e9, d'altro canto, costituiscono la prosecuzione dei \"limitanei\" del Basso Impero..., dal momento che i \"limitanei\" erano scomparsi anche prima delle trasformazioni della seconda met\u00e0 del VII secolo\u00bb. Secondo lo studioso, la riforma dei temi avvenne in modo molto graduale e non fu dovuta a una particolare riforma: dapprima i temi erano semplicemente gli antichi eserciti di campo (comitatenses) dell'Impero ritiratesi in Anatolia in seguito alle conquiste islamiche, anche se le zone da dove ogni tema reclutava le truppe presero progressivamente il nome dall'esercito ivi stanziato; le vecchie province della Tarda Antichit\u00e0 continuarono ad esistere in ambito civile all'interno dei temi fino al IX secolo, quando il tema territoriale divenne l'unico riferimento amministrativo. N\u00e9 \u00e8 dimostrato, come hanno congetturato in passato storici come Ostrogorsky e Treadgold, che gli stratioti ricevessero fin dal VII secolo terreni da coltivare dallo stato, dato che l'esistenza di queste terre \"stratiotiche\" comincia ad essere attestato nelle fonti solo a partire dal X secolo circa."}
{"id": "1475526", "revid": "118423012", "url": "https://it.wikipedia.org/wiki?curid=1475526", "title": "Aniva", "text": "Aniva (in giapponese e ainu \"Rudaka\") \u00e8 una cittadina della Russia asiatica, situata nell'Estremo Oriente Russo, nella parte meridionale dell'Oblast' di Sachalin, 37 km a sud Ju\u017eno-Sachalinsk; \u00e8 capoluogo del rajon omonimo.\nFondata nel 1886 con il nome di \"Ljutoga\", appartenne dal 1905 al 1945 all'Impero del Giappone; ottenne lo \"status\" di citt\u00e0 nel 1946.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1475527", "revid": "80339", "url": "https://it.wikipedia.org/wiki?curid=1475527", "title": "Rudaka", "text": ""}
{"id": "1475529", "revid": "46291", "url": "https://it.wikipedia.org/wiki?curid=1475529", "title": "Passiflora foetida", "text": "Passiflora foetida L. 1753 \u00e8 una pianta appartenente alla famiglia Passifloraceae che presenta delle foglie che emanano un profumo sgradevole ed un frutto commestibile.\nMorfologia.\nGli steli sono sottili e legnosi, ricoperti di peli gialli e appiccicosi.\nle foglie sono tri- o pentalobate e dotate di peli viscidi, che emanano un cattivo odore se vengono schiacciati.\nI fiori sono di colore bianco e del diametro di circa 5-6 centimetri.\nIl frutto \u00e8 globoso, di 2\u20133\u00a0cm di diametro e presenta numerosi semi all'interno della polpa. I frutti vengono mangiati dagli uccelli, che poi disperdono i semi.\nLe brattee sono in grado di catturare piccoli insetti, ma non \u00e8 ancora chiaro se la pianta riesca a digerirli ed a trarre nutrimento da essi o se le brattee servano solo da strumento di difesa per proteggere fiori e frutti.\nDistribuzione e habitat.\n\u00c8 endemica del Sudamerica settentrionale e dei Caraibi. Si pu\u00f2 incontrare anche nel Sud-est asiatico in Vietnam e alle Hawaii.\nTollera terreni aridi, ma preferisce le aree con buona presenza di acqua. In alcune zone \u00e8 una specie invasiva\nUsi.\nI frutti, le foglie giovani e i germogli sono commestibili.\nLe foglie essiccate sono utilizzate in Vietnam per la preparazione di tisane contro l'insonnia."}
{"id": "1475533", "revid": "767487", "url": "https://it.wikipedia.org/wiki?curid=1475533", "title": "Mamma Maria", "text": "Mamma Maria \u00e8 un album di inediti pubblicato dal trio musicale italiano dei Ricchi e Poveri nel 1982 per la Baby Records.\nIl disco.\n\u00c8 il secondo album di inediti in studio pubblicato dai Ricchi e Poveri come trio, dopo l'uscita dal gruppo di Marina Occhiena (quarto membro della band, dagli inizi, nel 1967, per tutti gli anni settanta, fino al 1981). Il lavoro, uscito nel 1982, \u00e8 il terzo edito dall'etichetta Baby Records (il secondo era stato \"E penso a te\" del 1981, con cui i Ricchi e Poveri avevano iniziato l'avventura in tre - nonch\u00e9 la decade degli anni ottanta - mentre il primo, \"La stagione dell'amore\", del 1980, vedeva ancora la partecipazione della bionda Marina).\nDall'album viene estratto, come singolo promozionale, il brano che apre il secondo lato del long-playing, \"Piccolo amore\" (sigla TV di \"Portobello\"), inserito sul lato A di un 45 giri, il cui lato B \u00e8 costituito invece dal brano di chiusura del LP, \"Perch\u00e9 ci vuole l'amore\".\nL'album contiene 10 brani, 3 dei quali molto conosciuti. Innanzitutto, la popolarissima title-track, \"Mamma Maria\", brano ballabile, che apre il Lato A, il cui testo, filastrocca musicale e cantabile, si presenta quasi come una specie di lallazione (\"Ma-ma-ma-mam-ma-ma-ria-ma\"...), realizzata con la sillaba universale \u00abma\u00bb, la prima pronunciata da quasi tutti i bambini. Poi, appunto, il singolo \"Piccolo amore\" - che apre il lato B del 33 giri - scelto come nuova sigla del popolare programma TV \"Portobello\", presentato da Enzo Tortora, anche lui genovese, come Angela e Franco (l'anno precedente, il programma aveva come sigla la ballata \"Come vorrei\", altro pezzo della band, dall'album \"E penso a te\"). Infine, meno nota delle altre due, ma senza dubbio pi\u00f9 conosciuta del resto del disco, la terza traccia del lato A, \"Magnifica serata\", inserita nella colonna sonora del film \"Scusa se \u00e8 poco\", che promuove automaticamente anche il brano del gruppo. Altri brani conosciuti, ma pur sempre meno popolari, sono \"Amarsi un po\"' e \"C'\u00e8 che sto bene\". L'album viene presentato dai Ricchi e Poveri nel corso di \"Premiatissima\", trasmissione di Canale 5 durante la quale eseguono varie tracce del disco.\nL'album, per lo pi\u00f9 scritto dagli autori storici dei Ricchi e Poveri, Cristiano Minellono e Dario Farina (in cui i tre membri della band, occasionalmente attivi anche nella composizione dei pezzi, figurano soltanto come interpreti), riscuote un grandissimo successo, sia nazionale che internazionale. Due brani dell'album vengono composti, rispettivamente, l'uno con la collaborazione di Pupo, al secolo Enzo Ghinazzi (che scrive, con Farina e Minellono, il pezzo che chiude il Lato A, \"Venezia\"), e l'altro con la collaborazione di Paolo Barabani, giovane cantautore esordiente, fattosi notare proprio al Festival di Sanremo 1981, lo stesso anno di \"Sar\u00e0 perch\u00e9 ti amo\", con il tormentone \"Hop hop somarello\" (che firma qui il penultimo brano, \"Fortissimo\", assieme a Farina e Gian Piero Reverberi, altro collaboratore assiduo della band).\nMentre i coristi sono tutti italiani, i musicisti sono tutti stranieri e, tra questi, non si pu\u00f2 non notare, alla chitarra, un'altra vecchia conoscenza del gruppo: Mats Bjorklund, che aveva arrangiato \"La stagione dell'amore\", l'ultimo album dei Ricchi e Poveri come quartetto, nel 1980.\nNel 1983, l'album esce nell'edizione spagnola, sempre su etichetta Baby Records. Dei dieci titoli, inalterato l'ordine sui due lati del vinile, soltanto il singolo \"Piccolo amore\", pur essendo interpretato in spagnolo, non viene tradotto nella dicitura, ma resta nell'originale italiano. Gli adattamenti aderiscono perfettamente ai brani di partenza; unica lieve differenza, la resa di \"Amarsi un po\"', che in spagnolo diventa \"Amar as\u00ed\" (letteralmente: \u00abAmare cos\u00ec\u00bb).\nSempre nello stesso anno, il long-playing, con i brani cantati nell'originale versione in italiano, viene pubblicato anche in Germania, Francia, Svizzera, Belgio, Russia, Grecia, Cecoslovacchia, Scandinavia, Cile, Messico e Giappone.\nIn termini di vendite dei loro dischi e sommando le varie canzoni pi\u00f9 famose non solo all'estero, i Ricchi Poveri sono riusciti a vendere in quell'anno cinque milioni di copie: due milioni in Francia, un milione e centomila in Germania, ottocentocinquantamila in Sudamerica, duecentocinquantamila in Svizzera, centomila in Olanda, Scandinavia, Portogallo e Sudafrica.\nTracce.\nEdizione italiana - 1982.\nLato A\nLato B\nEdizione spagnola - 1983.\nLato A \nLato B \nN.B. I brani in spagnolo sono tradotti da Luis G\u00f2mez Escolar, Ignacio Ballesteros e Guillermo Quick Ruiz.\nClassifiche.\nL'album raggiunge buonissimi risultati nella classifica italiana, rimanendoci per venti settimane, a cavallo tra il 1982 e il 1983.\nDettagli pubblicazione.\nPubblicazione &amp; Copyright: 1982 - Baby Records, Via Timavo, 34 - Milano.\nDistribuzione: CGD - Messaggerie Musicali S.p.A. - Milano."}
{"id": "1475535", "revid": "1543377", "url": "https://it.wikipedia.org/wiki?curid=1475535", "title": "Campo profondo di Hubble", "text": "L'Hubble Deep Field (HDF), in italiano campo profondo di Hubble, \u00e8 un'immagine di una piccola regione nella costellazione dell'Orsa Maggiore, basata sui risultati di una serie di osservazioni del telescopio spaziale Hubble. Essa copre un'area di 15 minuti d'arco e venne assemblata unendo 342 esposizioni separate prese con la fotocamera planetaria a grande campo 2 (Wide Field and Planetary Camera 2 o WFPC2) del telescopio spaziale in dieci giorni consecutivi, tra il 18 e il 28 dicembre 1995.\nIl campo \u00e8 cos\u00ec piccolo che vi si trovano solo poche stelle della Via Lattea; quindi quasi tutti i 3000 oggetti dell'immagine sono galassie, alcune delle quali tra le pi\u00f9 giovani e le pi\u00f9 distanti conosciute. Rivelando un numero cos\u00ec grande di galassie molto giovani, l'HDF \u00e8 diventata un'immagine caposaldo nello studio dell'universo primordiale e, da quando venne creata, \u00e8 stata argomento di quasi 400 articoli scientifici.\nTre anni dopo le osservazioni dell'HDF, venne fotografata in modo simile una regione nell'emisfero sud celeste che venne chiamata Hubble Deep Field South. Le somiglianze tra le due regioni rafforzarono l'idea che l'universo sia uniforme su grande scala e che la Terra occupi una regione tipica nell'universo (Principio cosmologico).\nNel 2004 un'immagine pi\u00f9 profonda, conosciuta come Hubble Ultra Deep Field (HUDF) fu costruita tramite i risultati di undici giorni di osservazioni.\nL'HUDF \u00e8 stata superata il 25 settembre 2012 dall'Hubble Extreme Deep Field (XDF), costruita tramite 23 giorni di osservazione.\nIdeazione.\nUno degli obiettivi degli astronomi che progettarono il telescopio spaziale Hubble era di utilizzare la sua elevata risoluzione ottica per studiare galassie distanti a un livello di dettaglio impossibile dalla Terra. Posizionato sopra l'atmosfera, Hubble evita la luminescenza atmosferica permettendo di ottenere immagini pi\u00f9 sensibili nella luce visibile e nell'ultravioletto rispetto a quelle che possono essere ottenute dai telescopi terrestri nel visibile.\nSebbene quando il telescopio venne lanciato nel 1990 il suo specchio fosse affetto da aberrazione sferica, pot\u00e9 ugualmente essere utilizzato per catturare immagini di galassie pi\u00f9 distanti di quanto fosse prevedibile ottenere. Poich\u00e9 la luce impiega milioni di anni per raggiungere la Terra da galassie molto distanti, noi vediamo queste ultime come erano milioni di anni fa; quindi, l'estensione dello scopo di tale ricerca a galassie sempre pi\u00f9 distanti ci permette una migliore comprensione di come esse evolvono.\nDopo la correzione dell'aberrazione sferica, effettuata durante la missione STS-61 dello Space Shuttle nel 1993, l'eccellente capacit\u00e0 di catturare immagini del telescopio venne utilizzata per studiare galassie sempre pi\u00f9 distanti e deboli. Il Medium Deep Survey (MDS) utilizz\u00f2 il WFPC2 per ottenere immagini profonde di campi casuali, mentre altri strumenti furono utilizzati per osservazioni stabilite precedentemente. Allo stesso tempo, altri programmi si focalizzarono su galassie gi\u00e0 conosciute tramite le osservazioni da terra. Tutti questi studi rivelarono sostanziali differenze tra le propriet\u00e0 delle galassie attuali rispetto a quelle esistite diversi milioni di anni fa.\nFino al 10% del tempo di osservazione di HST era il cosiddetto \"Tempo a Discrezione del Direttore\" (DD) e di solito veniva concesso agli astronomi per lo studio di fenomeni transitori inattesi, come le supernovae. Dopo aver visto che le ottiche correttive di Hubble funzionavano bene, l'allora direttore dello Space Telescope Science Institute, Robert Williams, decise di concedere una frazione sostanziale del suo tempo DD per lo studio di galassie distanti. Una speciale giunta di consulenza dell'istituto consigli\u00f2 di utilizzare il WFPC2 per fotografare una parte \"tipica\" di cielo a un'alta latitudine galattica, utilizzando diversi filtri ottici. Venne quindi istituito un gruppo di lavoro per sviluppare e implementare il progetto.\nScelta dell'obiettivo.\nLa zona scelta per le osservazioni doveva soddisfare diversi criteri. Doveva essere ad alta latitudine galattica, perch\u00e9 la polvere interstellare e il materiale scuro nel piano del disco della Via Lattea impediscono l'osservazione di galassie distanti. Doveva evitare sorgenti luminose conosciute di luce visibile, infrarossa, ultravioletta ed emissioni di raggi X, per facilitare studi successivi di oggetti nel campo profondo a diverse lunghezze d'onda. Doveva inoltre essere in una regione con una bassa concentrazione di nubi infrarosse di fondo, deboli filamenti di emissione nell'infrarosso che si crede siano causati dal riscaldamento dei grani di polvere nelle nubi fredde di idrogeno (regioni H I).\nQuesti criteri restrinsero considerevolmente il campo delle potenziali aree obiettivo. Venne inoltre deciso che queste dovevano essere nelle \"continuous viewing zones\" (CVZs), aree del cielo che non vengono mai occultate dalla Terra o dalla Luna durante l'orbita di Hubble. Il gruppo di lavoro decise di concentrarsi sulle CVZ settentrionali, in modo che i telescopi nell'emisfero nord, come i telescopi Keck e il Very Large Array, potessero condurre osservazioni supplementari.\nVennero identificate venti zone che soddisfacevano tutti i criteri, tra le quali vennero scelte tre candidate ottimali, tutte all'interno della costellazione dell'Orsa Maggiore. Osservazioni radio esclusero una di queste zone, perch\u00e9 conteneva una sorgente radio, e la decisione finale tra le altre due venne presa sulla base della presenza di stelle di riferimento vicino alla zona: le osservazioni di Hubble normalmente richiedono un paio di stelle nelle vicinanze che i sensori di orientamento del telescopio possono agganciare durante l'esposizione, ma, data l'importanza delle osservazioni dell'HDF, il gruppo di lavoro richiese un secondo gruppo di stelle di riferimento.\nLa zona che fu scelta alla fine si trova a un'ascensione retta pari a e a una declinazione di .\nOsservazioni.\nUna volta scelta la zona, occorreva sviluppare una strategia osservativa. Un'importante decisione fu quella di determinare quale filtro ottico utilizzare nelle osservazioni: Il WFPC2 era equipaggiato con quarantotto filtri, inclusi i filtri a banda stretta, che isolano particolari linee di emissione di interesse astrofisico, e a banda larga, filtri utili per lo studio del colore delle stelle e delle galassie. La scelta dei filtri dipese dal 'throughput' di ciascun filtro, ovvero dalla porzione della luce totale che lascia passare, e dalla copertura spettrale. Era infatti utile avere meno filtri possibile con banda passante sovrapposta.\nAlla fine vennero scelti quattro filtri a banda larga, centrati alle lunghezze d'onda di 300 nm (ultravioletto vicino), 450\u00a0nm (luce blu), 606\u00a0nm (luce rossa) e 814\u00a0nm (infrarosso vicino). Poich\u00e9 l'efficienza quantica dei rivelatori di Hubble era piuttosto bassa a 300\u00a0nm, il rumore nelle osservazioni a queste lunghezze d'onda erano principalmente dovuti ai CCD piuttosto che al fondo del cielo: quindi queste osservazioni avrebbero potuto essere condotte quando un alto rumore del fondo avrebbe danneggiato l'efficienza delle osservazioni nelle altre bande passanti.\nImmagini dell'area target nei filtri scelti vennero prese per dieci giorni consecutivi, durante i quali Hubble orbit\u00f2 attorno alla Terra circa 150 volte. Il tempo di esposizione totale a ogni lunghezza d'onda fu di 42.7 ore (300\u00a0nm), 33.5 ore (450\u00a0nm), 30.3 ore (606\u00a0nm) e 34.3 ore (814\u00a0nm), diviso in 342 esposizioni indipendenti per prevenire il danno alle singole immagini da parte dei raggi cosmici, che causano la comparsa di strisce luminose quando colpiscono i rivelatori CCD.\nAnalisi dei dati.\nLa creazione di un'immagine finale combinata a ogni lunghezza d'onda fu un processo complesso. I pixel luminosi causati dall'impatto di raggi cosmici durante l'esposizione sono stati rimossi confrontando le varie esposizioni di ogni lunghezza e identificando i pixel danneggiati in un'esposizione ma non in un'altra. Inoltre tracce di detriti spaziali e di satelliti artificiali furono attentamente rimosse dalle immagini originali.\nLa luce diffusa dalla Terra era evidente in circa un quarto dei frame di dati. Per rimuoverla, l'immagine affetta da luce diffusa \u00e8 stata allineata con una non affetta da questo problema. Dall'immagine risultante si sono quindi potuti sottrarre i frame di luce. Questa procedura ha permesso di rimuovere la luce diffusa da quasi tutte le immagini in cui era presente.\nPer combinare le singole immagini \u00e8 stata sperimentata una tecnica chiamata 'drizzling', nella quale il puntamento del telescopio veniva variato tra set di esposizioni. Ogni pixel sui chip del WFPC2 CCD ha registrato un'area di cielo di 0.09 arcosecondi, cambiando per\u00f2 la direzione di puntamento del telescopio di meno della distanza tra le esposizioni, e utilizzando sofisticate tecniche di elaborazione di immagini sono state combinate le immagini risultanti, ottenendo una risoluzione angolare finale migliore. Le immagini dell'HDF prodotte a ogni lunghezza d'onda avevano una dimensione finale dei pixel di 0,03985 arcosecondi.\nL'elaborazione dei dati port\u00f2 a ottenere quattro immagini monocromatiche, poi combinate in un'immagine a colori. Poich\u00e9 le lunghezze d'onda alle quali sono state prese le immagini non corrispondono alle lunghezze d'onda del rosso, del verde e del blu, i colori dell'immagine finale sono solo una rappresentazione approssimata del reale colore delle galassie: la scelta dei filtri per la maggior parte delle immagini prese da Hubble, infatti, \u00e8 stata dettata principalmente dall'utilit\u00e0 scientifica delle osservazioni, piuttosto che dalla corrispondenza con i colori che avrebbe potuto percepire l'occhio umano.\nContenuti del Deep Field.\nLe immagini finali permisero di identificare circa 3.000 galassie distinte, sia irregolari, sia galassie a spirale, visibili nonostante alcune galassie occupassero solo pochi pixel. La maggior parte degli oggetti nell'HDF sono galassie distanti.\nNell'HDF vi sono circa cinquanta oggetti puntiformi blu. Alcuni sembrano essere associati a galassie vicine, che insieme formano catene e archi: queste regioni sono probabilmente regioni di intensa formazione stellare. Altri oggetti potrebbero essere quasar distanti. Inizialmente gli astronomi esclusero la possibilit\u00e0 che alcuni oggetti puntiformi fossero nane bianche, poich\u00e9 parevano troppo blu per essere consistenti con le teorie sull'evoluzione delle nane bianche prevalenti in quel momento. Tuttavia, un lavoro pi\u00f9 recente ha trovato che alcune nane bianche diventano pi\u00f9 blu con l'invecchiamento, supportando l'idea che HDF potesse contenere nane bianche.\nRisultati scientifici.\nI dati di HDF fornirono parecchio materiale da analizzare e nella letteratura astronomica apparvero quasi 400 articoli basati sull'HDF. Una delle scoperte fondamentali fu la presenza di un gran numero di galassie con alti valori di spostamento verso il rosso.\nCon l'espansione dell'universo, gli oggetti pi\u00f9 distanti si allontanano dalla Terra pi\u00f9 velocemente, in quello che \u00e8 chiamato flusso di Hubble. Mentre erano gi\u00e0 conosciute quasar con alto spostamento verso il rosso, prima delle immagini di HDF si conoscevano pochissime galassie con questa caratteristica. Tuttavia l'HDF conteneva diverse galassie con spostamenti verso il rosso corrispondenti a distanze di circa 12 miliardi di anni luce. (A causa dello spostamento verso il rosso gli oggetti pi\u00f9 distanti del campo non sono effettivamente visibili nelle immagini di Hubble: possono essere solo rilevate in immagini prese a lunghezze d'onda maggiori dai telescopi da terra).\nTra le galassie di HDF c'\u00e8 un numero in proporzione maggiore di galassie irregolari rispetto a quelle presenti nell'universo locale; le collisioni e le fusioni tra galassie erano molto pi\u00f9 comuni nell'universo primordiale rispetto a quanto accade oggi. Si pensa che le galassie ellittiche giganti si formino dalla collisione e fusione di galassie a spirale e irregolari.\nLa quantit\u00e0 di galassie nei differenti stadi della loro evoluzione permise agli astronomi di stimare la variazione del tasso di formazione stellare nel corso della vita dell'universo. Mentre le stime dello spostamento verso il rosso delle galassie dell'HDF sono approssimative, gli astronomi pensano che la formazione delle stelle sia avvenuta al suo tasso massimo 8\u201310 miliardi di anni fa e sia diminuita di circa un fattore dieci da allora.\nUn altro importante risultato dall'HDF \u00e8 dato dal piccolissimo numero di stelle in primo piano presenti. Per anni gli astronomi si sono interrogati sulla natura della materia oscura, massa che sembra essere non rilevabile ma che occuperebbe il 25% della massa dell'universo. Una teoria era che la materia oscura consistesse di MACHO (Massive Astrophysical Compact Halo Objects)\u2014 oggetti massivi non visibili, come le nane rosse e pianeti in regioni esterne delle galassie. L'HDF mostr\u00f2, tuttavia, che non c'era un numero significativo di nane rosse nelle parti esterne della nostra galassia.\nOsservazioni successive.\nL'HDF \u00e8 una pietra miliare nella cosmologia d'osservazione e molto rimane ancora da apprendere da essa. Dal 1995 la zona \u00e8 stata osservata da diversi telescopi da terra e da altri telescopi spaziali, a lunghezze d'onda dal radio ai raggi X.\nOggetti con spostamento verso il rosso molto elevato vennero scoperti all'interno dell'HDF, in particolare dal James Clerk Maxwell Telescope. A causa dell'elevato spostamento verso il rosso questi oggetti sono generalmente rilevabili tramite astronomia dell'infrarosso o astronomia submillimetrica, ma non in luce visibile.\nImportanti osservazioni dallo spazio sono state effettuate dall'osservatorio a raggi X Chandra e dall'Osservatorio Spaziale a infrarossi (ISO). I raggi X rivelarono sei sorgenti nell'HDF, corrispondenti a tre galassie: una a spirale, un nucleo galattico attivo e un oggetto estremamente rosso, probabilmente una galassia lontana contenente una grande quantit\u00e0 di polvere che assorbe le sue emissioni nella luce blu.\nLe osservazioni di ISO indicarono emissioni infrarosse da 13 galassie visibili nelle immagini ottiche, attribuite a una grande quantit\u00e0 di polvere associata con un'intensa formazione stellare. Le immagini radio da terra, prese utilizzando il VLA, rivelarono sette sorgenti radio nell'HDF, tutte corrispondenti a galassie visibili nelle immagini ottiche.\nIl 1998 vide la creazione di una controparte dell'HDF nell'emisfero sud celeste: l'Hubble Deep Field South. Creato utilizzando una simile strategia osservativa, l'HDF-S appariva molto simile all'HDF originale. Ci\u00f2 supporta il principio cosmologico che afferma che l'universo \u00e8 omogeneo su larga scala."}
{"id": "1475536", "revid": "767487", "url": "https://it.wikipedia.org/wiki?curid=1475536", "title": "Black (cantante)", "text": "Michael Hann del \"The Guardian\" descrisse la sua voce come \u00abun baritono leggermente sfilacciato\u00bb, mentre William Ruhlmann di AllMusic lo defin\u00ec \u00abcantante/cantautore dalla voce fumosa, le cui canzoni jazz-pop sofisticate e voce drammatica lo hanno deliberatamente posto tra Bryan Ferry e Morrissey\u00bb\nBiografia.\nCarriera.\nColin Vearncombe esord\u00ec nell'ambiente punk rock e raggiunse l'apice del successo alla fine degli anni '80.\nLa sua prima pubblicazione risale al singolo \"Human Features\" della Rox Records nel 1981. A quel tempo Black era in un gruppo composto anche da Dane Goulding (gi\u00e0 Blazetroopers) come bassista e un altro compagno di scuola alla batteria. Il singolo fu seguito nel 1982 da \"More Than the Sun\". In quell'occasione strinse amicizia con Dave \"Dix\" Dickie dei Last Chant e firmarono assieme il contratto con la WEA Records. La pi\u00f9 famosa delle sue canzoni \u00e8 \"Wonderful Life\", pubblicata col suo nome d'arte nel 1985; raggiunse la popolarit\u00e0 solo due anni dopo, nel 1987. In seguito l'artista incise alcuni dischi col suo vero nome.\nMorte.\nIl 10 gennaio 2016 Black venne coinvolto in un incidente automobilistico vicino all'aeroporto di Cork, in Irlanda, dove risiedeva da diversi anni, e posto in coma indotto per le gravi lesioni cerebrali. Vearncombe mor\u00ec successivamente nel reparto di terapia intensiva del Cork University Hospital il 26 gennaio all'et\u00e0 di 53 anni. Lasci\u00f2 la moglie e tre figli maschi, Marius, Max e Milan. Fu cremato il 4 febbraio."}
{"id": "1475538", "revid": "104458", "url": "https://it.wikipedia.org/wiki?curid=1475538", "title": "Tomarioru", "text": ""}
{"id": "1475546", "revid": "1305772", "url": "https://it.wikipedia.org/wiki?curid=1475546", "title": "Wake Me Up Before You Go-Go", "text": "Wake Me Up Before You Go-Go \u00e8 una canzone degli Wham! pubblicata nel 1984 ed \u00e8 stata una delle canzoni prime nella classifica britannica e di maggior successo. La canzone \u00e8 stata scritta da George Michael.\nIl brano \u00e8 molto simile al brano del 1963 di The Vandellas Heat Wave.\nLa canzone \u00e8 entrata nella classifica dei singoli britannica al quarto posto ed \u00e8 andata prima sette giorni dopo, rimanendovi per 2 settimane. Inoltre \u00e8 arrivata alla numero uno della Billboard Hot 100."}
{"id": "1475549", "revid": "767487", "url": "https://it.wikipedia.org/wiki?curid=1475549", "title": "Charlot nei guai", "text": "Charlot nei guai (Triple Trouble)\", conosciuto anche come I mutamenti di Charlot e Charlot e le spie\", film di montaggio interpretato da Charlie Chaplin, fu proiettato la prima volta l'11 agosto 1918.\nDopo le vicissitudini del film Carmen, Chaplin era ormai passato alla Mutual da due anni, quando alla Essanay pensarono di creare un nuovo film di Charlot riutilizzando spezzoni di scarto del cortometraggio Charlot ladro, oltre a due scene del lungometraggio Life, che Chaplin aveva lasciato incompiuto.\nLe scene addizionali furono affidate allo stesso Leo White che aveva \"allungato\" Carmen e che, per dare un senso al tutto, invent\u00f2 la storia delle spie (di cui egli stesso interpret\u00f2 il capo) che cercavano di impossessarsi della formula del nuovo esplosivo inventato dal colonnello Nutt.\nIl film, piuttosto confuso e senza grandi pregi artistici, mostra per\u00f2 l'abilit\u00e0 di White nel raccordare le scene di recupero e quelle\nnuove da lui girate.\nTrama.\nIl colonnello Nutt (il professor Omobono nella versione italiana) ha appena inventato un potentissimo esplosivo, quando arriva l'inserviente di cucina neoassunto (Chaplin).\nUn agente straniero cerca di rubare al colonnello la sua invenzione, ma\nquesto lo butta fuori di casa.\nL'agente assolda un furfante affinch\u00e9 gli prenda la formula.\nArriva la polizia a casa di Nutt e ne capitano di tutti i colori."}
{"id": "1475552", "revid": "1543377", "url": "https://it.wikipedia.org/wiki?curid=1475552", "title": "Gaio Giulio Bassiano", "text": "Biografia.\nBassiano era un arameo, gran sacerdote del Tempio del Sole incaricato di custodire la pietra sacra rappresentante il dio solare arameo El-Gabal. Bassiano era anche membro della famiglia reale di Emesa (dell'omonima citt\u00e0 in Siria), che doveva la propria influenza proprio al fatto di fornire i sacerdoti del dio: il nome \"Bassianus\" deriva probabilmente dal titolo sacerdotale \"basus\". La famiglia reale di Emesa apparteneva all'aristocrazia siriana aramea e costituiva un regno cliente dell'Impero romano. Bassiano potrebbe essere stato un discendente della principessa Drusilla di Mauretania e forse l'antenato della regina siriana Zenobia di Palmira. Non \u00e8 noto l'inizio del suo sacerdozio, ma nel 187 era gran sacerdote a Emesa.\nL'ufficiale romano Lucio Settimio Severo aveva visitato Emesa sulla base di un oroscopo che gli aveva rivelato che avrebbe trovato sua moglie in Siria. Bassiano gli present\u00f2 le proprie due figlie, avute dalla moglie dal nome sconosciuto: la figlia maggiore Giulia Mesa, che era sposa del nobile siriano Giulio Avito e aveva due figlie (Giulia Soemia e Giulia Avita Mamea), e la figlia minore Giulia Domna, che non era sposata. Severo e Domna si sposarono poco dopo, ed ebbero due figli, Lucio Severo Bassiano (186-217), anche noto come Caracalla, e Publio Settimio Geta (189-211), entrambi imperatori romani dopo il proprio padre."}
{"id": "1475559", "revid": "15855", "url": "https://it.wikipedia.org/wiki?curid=1475559", "title": "I mutamenti di Charlot", "text": ""}
{"id": "1475561", "revid": "347132", "url": "https://it.wikipedia.org/wiki?curid=1475561", "title": "Eleonora di Castiglia", "text": "Con il nome Eleonora di Castiglia sono indicati i seguenti personaggi:"}
{"id": "1475564", "revid": "486946", "url": "https://it.wikipedia.org/wiki?curid=1475564", "title": "Campionato di calcio del Mali", "text": ""}
{"id": "1475568", "revid": "647919", "url": "https://it.wikipedia.org/wiki?curid=1475568", "title": "Campionato di calcio dello Zimbabwe", "text": ""}
{"id": "1475570", "revid": "1543377", "url": "https://it.wikipedia.org/wiki?curid=1475570", "title": "Maria Pace Ottieri", "text": "Biografia.\nMaria Pace, figlia di Ottiero Ottieri e di Silvana Mauri, nipote di Valentino Bompiani, \u00e8 una scrittrice e giornalista milanese e a Milano vive e lavora, collaborando con diverse testate giornalistiche, fra cui l'Unit\u00e0 e La Stampa. Quale scrittrice, si distingue per il carattere antropologico della sua lirica; del padre, ha scritto una biografia.\nCon la prima delle sue opere, \"Amore nero\", ha vinto il Premio Viareggio Opera prima nel 1984, mentre dal suo \"Quando sei nato non puoi pi\u00f9 nasconderti\", il regista Marco Tullio Giordana, ne ha tratto un film che racconta il dramma dell'immigrazione, premiato con il Nastro d'argento per l'anno 2005, alla produzione.\nNel 2014 ha curato con Andrea Amerio un'antologia dedicata ai poeti della prima guerra mondiale."}
{"id": "1475576", "revid": "15855", "url": "https://it.wikipedia.org/wiki?curid=1475576", "title": "Charlot e le spie", "text": ""}
{"id": "1475588", "revid": "767487", "url": "https://it.wikipedia.org/wiki?curid=1475588", "title": "Buc\u0219ani (D\u00e2mbovi\u021ba)", "text": "Buc\u0219ani \u00e8 un comune della Romania di 6.867 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 4 villaggi: Buc\u0219ani, H\u0103beni, Racovi\u021ba, R\u0103\u021boaia.\nDa segnalare nei dintorni del comune di Buc\u0219ani la presenza di una riserva naturale che ospita circa 70 esemplari di bisonte europeo. "}
{"id": "1475589", "revid": "1442080", "url": "https://it.wikipedia.org/wiki?curid=1475589", "title": "Noto antica", "text": "Noto antica ovvero \"Netum\", \u00e8 l'antico abitato di Noto distrutto a seguito del terremoto dell'11 gennaio 1693. \"Municipium\" sotto il dominio dei Romani, capovalle dalla dominazione araba in poi e fregiata del titolo di \"Civitas ingegnosa\" da Ferdinando il Cattolico, fu patria di molti elementi di spicco fra il XIV e il XVI secolo, nonch\u00e9 uno dei principali centri culturali, militari ed economici della Sicilia sud-orientale. Circondata da imponenti mura (molte delle quali ancora in piedi) e da profonde vallate del monte Alveria, non fu mai presa con la forza. Solo il violento terremoto del 1693 riusc\u00ec a distruggerla, causando nel Val di Noto oltre 60.000 vittime.\nStoria.\nProbabile citt\u00e0 greca.\nIl primo insediamento umano nella zona risalirebbe all'et\u00e0 del bronzo antico (XVIII-XV sec. a.C.) della civilt\u00e0 di Castelluccio, ma sono anche presenti tracce della Civilt\u00e0 di Finocchito del VIII-VII secolo a.C. Nel V secolo a.C. Ducezio, il Re dei Siculi, in vista della guerra contro gli invasori greci, avrebbe trasferito \"Neai\" (che gli avrebbe dato i natali), di incerta collocazione, dal colle della Mendola, nell'altipiano dell'Alveria, un singolare monte cuoriforme, circondata da profonde gole che la rendevano imprendibile, fuorch\u00e9 per uno stretto istmo che venne fortificato.\nRecenti studi tenderebbero ad escludere la cittadinanza netina di Ducezio e quindi il trasferimento di Noto. \u00c8 comunque accertato che il Monte Alveria era abitato fin da epoca preistorica e che successivamente fu sede di diverse comunit\u00e0 sicule a partire dal IX secolo a.C.\nIl ginnasio, gli \"heroa\", le vaste necropoli a fossa, i templi e i teatri di cui si ha notizia, indicano l'alta considerazione di cui la citt\u00e0 sicula godette da parte dei conquistatori greci, dei quali assimil\u00f2 culto e costumi.\nNel 263 a.C. \"Neaiton\" (latinizzata in \"Neetum\", \"Netum\") viene assegnata da Roma a Ierone II tiranno di Siracusa, ma gode, forse in considerazione dell'origine latina dei siculi, di una certa autonomia che pi\u00f9 tardi (pare al tempo della seconda guerra punica) si concretizza in un patto federativo con Roma (\"Civitas foederata\"), che la equipara alle due altre citt\u00e0 federate della Sicilia: Messina e Taormina. \nI Netini tengono sempre in gran conto la loro posizione di alleati dei Romani e nel 70 a.C., come riferisce Cicerone, figurano tra i pi\u00f9 fieri accusatori nel processo celebrato contro il propretore Caio Verre che aveva preteso indebitamente da loro il pagamento della decima. Anche in epoca imperiale continua il favore di Roma che conferisce a Noto lo status di \"municipium\", esentandola dal pagamento dello \"stipendium\".\nDell'et\u00e0 romana sopravvivono scarsissime testimonianze, mentre il buio pi\u00f9 completo copre il periodo tardo-antico e l'Alto Medioevo fino al IX secolo. Non mancano tuttavia, sparsi sull'Alveria, diversi quartieri rupestri, probabilmente bizantini, un ipogeo cristiano di discrete proporzioni (\"Grotta delle 100 bocche\") e una catacomba ebraica (\"Grotta del Carciofo\").\n\"Netum\" si arrende nell'864 agli assedianti comandati da Cafagh Ibn Sofian. Poco dopo riesce comunque a scrollarsi il giogo, per ricadervi definitivamente due anni dopo.\nNel X secolo l'isola venne divisa in tre Valli, preponendo Noto ad una di esse. Gli invasori danno un impulso all'agricoltura e ai commerci, impiantano vasti agrumeti, introducono l'industria della seta.\nPrime attestazioni ufficiali su Noto.\n\u00c8 solo con l'epoca normanna che si chiude il lungo vuoto storico. I normanni fanno della citt\u00e0 una roccaforte munitissima e la chiamarono con quello che poi sar\u00e0 il suo nome definitivo, Noto. \nIn quell'epoca la citt\u00e0 inizia la propria rinascita: abbastanza tolleranti in fatto di religione, i normanni danno un impulso grandioso ai commerci.\nRuggero il Normanno nel 1091 la assegna al figlio Giordano col titolo di Duca. Egli intraprende la ricostruzione del poderoso castello sull'Istmo e la fondazione di varie chiese al fine di favorire il rifiorire del Cristianesimo. Pi\u00f9 tardi il geografo arabo Edrisi, vissuto alla corte di Ruggero II di Sicilia, accenna con ammirazione alla bellezza ed opulenza della citt\u00e0 e alla sua importanza strategica. \nSotto Guglielmo il Malo, morto il Duca Giordano, Noto \u00e8 infeudata al conte Goffredo di Montescaglioso, ma in seguito gli \u00e8 confiscata. Agli inizi del XIII secolo \u00e8 governata dal conte Isimbardo Morengia, che nel 1212 fonda il monastero cistercense di S. Maria dell'Arco, con una dote di quattro feudi.\nNulla sappiamo sull'infausto periodo angioino; un'insicura tradizione vuole che Noto abbia seguito l'esempio di altre citt\u00e0 siciliane, trucidando il presidio francese di Faramondo d'Artois (2 aprile 1282).\nPassato il dominio dell'isola agli Aragonesi, Noto \u00e8 governata da Guglielmo Calcerando, Vicario del Re Pietro II. inizia col XIV secolo un periodo contrassegnato da continue lotte civili fra partigiani degli aragonesi e degli angioini, che invano tentano la riconquista dell'isola. Malgrado il tradimento del castellano Ugolino Callari che la consegna a Roberto II d'Artois nel 1300, la citt\u00e0 si mantiene fedele agli aragonesi. Consolidatasi la nuova dinastia Noto non tarda a ricevere ricompense e onori. Nel 1335 riceve la visita di Federico III, nel 1341 ottiene l'approvazione della codificazione delle proprie Consuetudini (che pertanto acquistano forza di legge), nel 1353 accoglie festante anche il giovane re Ludovico, che le concede privilegi e immunit\u00e0.\nFrattanto, verso il 1330, era venuto a Noto il nobile piacentino Corrado Confalonieri che a seguito di una disavventura di caccia si era dato a vita eremitica. In seguito egli si era ritirato nella solitudine di una grotta, in una valle a qualche chilometro dalla citt\u00e0, morendovi nel 1351 in fama di santit\u00e0; egli sarebbe diventato il Santo Patrono di Noto.\nPer tutto il Trecento continuano le lotte intestine fra gli Alagona e i Landolina, filoaragonesi, e i Chiaramonte, filofrancesi. Solo con l'avvento dei Martini, che cercano di restaurare il prestigio della monarchia, e specialmente con Alfonso il Magnanimo, la citt\u00e0 conosce periodi di relativa tranquillit\u00e0. In quegli anni anzi esprime un Vicer\u00e9 nella persona di Nicol\u00f2 Speciale, personaggio di primo piano nella scena politica siciliana.\nAnche nel campo economico Noto attraversa un periodo di floridezza, favorita da tutta una serie di privilegi e di esenzioni da dazi e gabelle. Alfonso per\u00f2, revocando il privilegio di perpetua demanialit\u00e0 concesso da Martino il Giovane, dona la citt\u00e0 al fratello Pietro col titolo di Duca. I Netini non sopportano la soggezione ad un signore e insorgono in difesa della loro libert\u00e0. Poi si giunge ad un onorevole compromesso: nella signoria della citt\u00e0 dovranno succedersi solo i discendenti maschi del Duca Pietro. Ma quest'ultimo muore dopo pochi anni senza figli e la citt\u00e0 torna definitivamente al regio demanio.\nIn questo periodo i Netini tentano di ottenere l'istituzione della diocesi e l'erezione ad universit\u00e0 del prestigioso convento di San Domenico, ma fra vari intrighi, la pratica venne archiviata.\nPer tutto il Quattrocento Noto conosce tempi di prosperit\u00e0 e splendore. I sovrani le accordano numerosi privilegi politici e mercantili; nel 1503, Ferdinando il Cattolico la insignisce del titolo di \"Civitas Ingeniosa\" in riconoscimento degli elevati ingegni che in ogni campo aveva prodotto. Invece il Cinquecento, pur portando Noto a pi\u00f9 alti livelli di prestigio, specie nel campo culturale e politico, fu in complesso un secolo molto felice. Le carestie e le pestilenze (la pi\u00f9 terribile del 1522), le feroci lotte fra le fazioni di nobili, il pericolo delle scorrerie barbaresche rappresentano fattori negativi che incidono sullo sviluppo della citt\u00e0, che pure si dedica ad importanti opere di abbellimento del suo volto e vede confermata la propria importanza strategica con il potenziamento delle difese militari ordinato dal Vicer\u00e9 Gonzaga nel 1542.\nNel XVII secolo si assiste ad un lento decadimento della citt\u00e0 che accentua la sua caratteristica feudale e monastica. Il suo immenso territorio agricolo, ricco di 80 feudi, non produce pi\u00f9 le risorse di un tempo. Ancora fiorenti sono invece le varie categorie artigiane che operano lungo la valle dell'Asinaro, nel versante occidentale dell'Alveria. Abbastanza ricca l'aristocrazia che per\u00f2 non riesce pi\u00f9 ad esprimere una classe politica vigile ed esperta, come era stato un tempo. Dal punto di vista militare Noto \u00e8 ancora un castello importantissimo e durante la guerra franco-spagnola ospita un forte contingente di truppe nel 1675. Pochissime le personalit\u00e0 di spicco nel campo culturale, mentre sorge un'Accademia dei Trasformati, con indirizzo filosofico-teologico, che \u00e8 un po' il simbolo della generale decadenza di un'epoca.\nL'11 gennaio 1693 la citt\u00e0, all'apogeo del suo splendore e della sua grandezza, \u00e8 rasa quasi completamente al suolo da uno spaventoso terremoto.\nUrbanistica.\nIn epoca preistorica il monte Alveria era costellato da piccoli nuclei abitativi, costituiti principalmente da capanne, separati ed indipendenti gli uni dagli altri.\nUn primo nucleo cittadino fu probabilmente fondato in et\u00e0 ellenica, in un piano pi\u00f9 basso della montagna che si affaccia sulla valle del Durbo, come testimoniano i resti dell'antica Agor\u00e0, del Ginnasio e degli Heroon. L'insediamento era protetto da mura megalitiche, di cui sono visibili ancora alcuni tratti. Vincenzo Littara, nel suo \"De Rebus Netinis\", descrisse che al secolo XVI (in cui visse) il nucleo greco conservava ancora quasi del tutto la sua primitiva fisionomia.\nDurante l'et\u00e0 Romana, probabilmente, incominci\u00f2 ad essere abitata anche la sommit\u00e0 della montagna.\nSotto la dominazione normanna l'intera montagna venne fortificata con poderose mura, mentre i quartieri sulla sommit\u00e0 si espandono ed assumono un ruolo centrale, essendo proprio l\u00ec il castello ed altri importanti edifici.\nNel medioevo la citt\u00e0 si arricchisce di Chiese e si allarga la piazza maggiore, la citt\u00e0 \u00e8 suddivisa in tre piani, dove sorgevano anche le uniche tre piazze della citt\u00e0: piano del Crocifisso, piano Maggiore e piano Santa Venera. La citt\u00e0 \u00e8 attraversata da un serpeggiante asse principale denominato \"via piana\" o \"Cassaro\". La fisionomia della citt\u00e0 era del tutto simile a quella delle altre citt\u00e0 medievali dell'epoca.\nNel XVII secolo, la citt\u00e0 si arricchisce ulteriormente di monumenti, e molti dei restanti vengono abbelliti secondo i canoni del nuovo stile barocco. Alla vigilia del terremoto, contava case, anche se l'estremit\u00e0 sud (i \"lobi\" del monte cuoriforme) non era abitata, ma vi erano ancora terreni coltivabili.\nLa natura medievale dell'impianto urbanistico e quella geologica del terreno furono una delle cause pi\u00f9 importanti dell'abbandono del vecchio sito, visto che a causa di questi problemi era pressoch\u00e9 impossibile ricostruire la citt\u00e0 secondo i canoni urbanistici della fine del XVII secolo.\nArchitetture religiose.\nChiesa Maggiore.\nNoto aveva chiese nobilissime, la pi\u00f9 splendida delle quali (racconta Rocco Pirri) era la chiesa madre detta \"Chiesa Maggiore\" (retta a collegiata agli inizi del XVII secolo) che era intitolata (come quella attuale) a San Nicol\u00f2. La chiesa si ritiene essere fondata intorno al periodo della cacciata dei saraceni dal Conte Ruggero I il normanno.\nLa chiesa custodiva l'urna di san Corrado Confalonieri (oggi custodite nella cattedrale della nuova citt\u00e0), Rocco Pirri racconta di una lastra (non presente a Noto) in cui vi era scritto:\nChiesa del SS. Crocifisso.\nLa seconda chiesa parrocchiale che era presente a Noto antica era quella del SS. Crocifisso un tempo intitolata a S. Maria del Castello, appunto dal luogo in cui sorse. Fu fondata al tempo di , tempo in cui era stato costruito anche il castello. Il restauro della chiesa fu finanziato da una delle pi\u00f9 nobili famiglie di Noto: i Landolina, che per far notare il loro sforzo finanziario dovuto alla restaurazione della chiesa avevano fatto dipingere il loro stemma sulla volta della chiesa. In essa si trovava un dipinto del crocifisso (oggi rimane solo il volto di cristo custodito in una teca su uno splendido crocifisso dorato di Rosario Gagliardi nella nuova chiesa a Noto) che, secondo la tradizione, fu dipinto da San Luca e fu portato dal conte Ruggero ai Landolina affinch\u00e9 costruissero una chiesa. La sopraddetta immagine del crocifisso, posta sotto la cupola della chiesa (racconta il Pirri) fu poi trasferita il 27 marzo 1514 in un'apposita cappella sopra la quale si ammirava, oltre ad un ponte, la superba mole della torre campanaria che su di essa gravava con ardita risoluzione architettonica, un'altra lapide: \u00abPerch\u00e9 ricordare gli antichi colossi dell'Asia? La provvida Noto ha di che stupire i Siculi.\u00bb\nNella chiesa si venerava inoltre (come si venera nella nuova citt\u00e0) la teca in oro della Santa Spina e una vetusta statua della Madonna bianca, opera di Francesco Laurana, attualmente custodita nella chiesa della nuova citt\u00e0.\nEremo e chiesa di Santa Maria della Provvidenza.\nNella parte meridionale e pi\u00f9 esterna di Noto Antica si trova l'eremo e la chiesa di Santa Maria della Provvidenza costruito nel 1723 sulle rovine di un precedente eremo distrutto dal terremoto. L'eremo venne occupato dalle Suore Carmelitane che lo gestirono sino al 1800 quando la struttura venne abbandonata. Oggi il complesso resta in stato di degrado, ma all'interno si conservano sia il convento che la chiesa. Nella chiesa, danneggiata dal tempo e da atti di vandalismo sono visibili degli eleganti stucchi e dipinti sulle volte. La facciata della chiesa \u00e8 in stile barocco.\nChiesa di Sant'Elia.\nCostruita su una ben pi\u00f9 antica struttura, si ritiene una torretta di guardia per sorvegliare la costa prossima al Pachino, caratterizzata da grandi blocchi di pietra squadrati messi uno sopra l'altro senza calce, il prospetto della chiesa di Sant'Elia, seppur di piccole dimensioni, era unico in Sicilia. Una lapide sulla facciata ricordava: \u00abQuella che una volta fu opera faticosa di giganti, \u00e8 ora chiesa in cui si \u00e8 cominciato a venerare Elia vivente\u00bb.\nLa chiesetta era dedicata a Sant'Elia di Noto, un eremita vissuto nell'omonima contrada odierna e morto in odore di santit\u00e0 (intorno al 1100?), e fu probabilmente una delle prime chiese (a parte, forse, quella Maggiore) ad essere costruita a Noto Antica. Alla vigilia del terremoto del 1693 risultava chiusa da tempo, e non \u00e8 dato sapere se al suo interno fossero custodite le spoglie del Santo.\nChiesa del Carmine.\nCostruita nei primi anni del 1600 su una preesistente chiesa, mostra una struttura a tre navate con due filari di colonne. Della chiesa restano parte delle mura, i basamenti delle colonne e le tombe con i resti dei frati Carmelitani. Sono visibili i contorni delle tombe con bassorilievi che rappresentano le ossa incrociate.\nMonastero cistercense di Santa Maria dell'Arco.\nIl monastero cistercense di Santa Maria dell'Arco fu fondato a 6 miglia dalla citt\u00e0, verso nord come filiazione di Ferraria, linea Clairvaux. Nel cenobio della chiesa di veneravano le reliquie del Beato Nicol\u00f2 da Noto, dello stesso ordine, alcune delle quali erano racchiuse in teche d'argento.\nConvento e chiesa dei Gesuiti.\nDi fronte alle rovine del \"Palazzo Belludia\" si trova il complesso del convento e della vicina \"chiesa dei Gesuiti\" completati nel 1606 su progetto dell'architetto maltese Masuccio da Malta. Gli edifici furono finanziati da Carlo Giavanti, Barone del Feudo di Bussello. Dei resti sono chiaramente visibili una parete laterale del convento e i basamenti delle colonne della chiesa probabilmente a tre navate.\nPalazzi.\nDei palazzi si hanno invece notizie molto pi\u00f9 sintetiche o assenti.\nIl \"palazzo Landolina\", uno fra i palazzi pi\u00f9 importanti del paese, fu abbellito in stile barocco con due aquile in pietra calcarea che sorreggevano il balcone centrale per rappresentare, probabilmente, la forza della famiglia. Altro palazzo, di cui per\u00f2 non si hanno notizie, \u00e8 quello degli Impellizzeri.\nL'\"Ospedale di S. Martino\", conosciuto come Ospedale di S. Maria di Loreto, collegato ad una struttura nella roccia, forse un antico oratorio e il \"palazzo dei baroni di Belludia \"di cui \u00e8 possibile ammirare ancora la suddivisione degli ambienti dell'edificio.\nLa piazza Maggiore della citt\u00e0 si trova nello spazio antistante l'edicola votiva a ricordo dell'antica citt\u00e0.\nFortificazioni.\nNoto antica possedeva delle poderose fortificazioni che circondavano interamente il perimetro della citt\u00e0 e del monte. Di esse, nonostante le devastazioni del terremoto restano in piedi vari tratti visibili.\nLe mura erano interrotte da due ingressi principali, uno a nord (la porta della montagna) e uno a sud. Ma vi erano anche altri sette ingressi minori che portano il conto di nove ingressi in totale.\nIl castello.\nAnnesse alle mura si trova il castello Reale con l'ampia Sala d'Armi e le scuderie, i resti di torri di cui quella principale \u00e8 del 1431 e della antica prigione dove sono visibili moltissimi graffiti e bassorilievi lavorati dai galeotti. Molti dei graffiti oltre a riportare il nome della persona rappresentano le imbarcazioni dell'epoca e pi\u00f9 volte riprodotto anche un gioco con le pedine.\nLa struttura venne edificata nel 1091 dal Duca Giordano d'Altavilla. Nel 1430 il duca Pietro d'Aragona fece eseguire lavori di ampliamento che nel 1600 circa vennero eseguiti nuovamente onde ospitare le bocche da fuoco. Nei pressi dell'ingresso della porta della montagna sono ancora visibili le aperture per i cannoni. Il terremoto distrusse gran parte del castello anche se diverse parti sono in buono stato di conservazione.\nResti di epoca greca.\nNoto Antica, essendo abitata anche in epoca greca, presenta alcune strutture ancora visibili, come gli Heroon e il ginnasio. L'heroa del III secolo a.C., monumento dedicato al culto degli eroi, mostra diverse nicchie, dove erano posti i pinakes, studiate da Gioacchino Santocono Russo. La posizione del monumento all'interno del sito non \u00e8 segnalata a sufficienza, ma \u00e8 possibile rintracciarlo qui.\nIl ginnasio del III secolo a.C. \u00e8 stato individuato grazie alla presenza di un'iscrizione in onore del re siracusano Ierone, rinvenuta dallo studioso tedesco Georg Kaibel nel 1894 e custodita presso il museo Civico di Noto. L'iscrizione presente \u00e8 una copia. \u00c8 una struttura in parte scavata nella roccia e in parte in materiale lapideo.\nSono anche presenti alcuni resti delle fortificazioni greche con mura megalitiche scoperte nel 1972.\nTombe e catacombe.\nIl territorio circostante \u00e8 interessato alla presenza di molte tombe a grotticella, specie nei dirupi che scendono tra le vallate, di epoca preistorica a testimonianza di una preesistenza della civilt\u00e0 sicula. Sul torrente \"Salitello\" \u00e8 presente una necropoli sicula (730-650 a.C.) caratterizzata da tombe scavate nella roccia a cameretta. \nPoco distante dall'ingresso nord di Noto Antica \u00e8 presente una piccola catacomba bizantina chiamata \"Grotta delle Cento bocche\" per la presenza di resti di tomba a baldacchino che fanno somigliare le sporgenze del tetto a delle ugole: da cui il nome. Nel corso del tempo la catacomba venne riutilizzata anche come ovile e persino come bunker nella Seconda guerra mondiale, a causa della sua posizione strategica sulla vallata del Salitello.\nLa \"grotta del Carciofo\" prende il nome dalla presenza di due rappresentazioni della menorah ebraica scambiate dai contadini del luogo per dei carciofi, da cui il nome. La presenza di questa tomba testimonia l'esistenza di una comunit\u00e0 ebraica a Noto.\nL'area dove sono ubicate entrambe le grotte risulta attualmente recintata e chiusa al pubblico.\nLa valle del Carosello.\nLa \"valle del Carosello\" (o cava Carosello) si trova a ovest del monte Alveria ed \u00e8 una vallata assai interessante per le molteplici presente archeologiche e naturalistiche. In questa valle nasce il fiume Asinaro, e proprio a causa della presenza del corso d'acqua in epoca araba nacquero delle concerie scavate nella roccia di cui il sito \u00e8 molto ricco. Il processo della concia infatti necessitava di grandi quantit\u00e0 di acqua per la lavorazione delle pelli e di altre sostanze per la preparazione. La canalizzazione delle acqua tramite chiuse e lo sfruttamento tramite i mulini aveva creato un'economia assai florida.\nDopo il terremoto.\nLa nuova citt\u00e0 fu ricostruita pi\u00f9 a valle, con le caratteristiche di citt\u00e0 barocca che l'hanno resa celebre in tutto il mondo.\nAttualmente nel sito archeologico possono ammirare alcune necropoli sicule del IX e VIII secolo a.C., la Grotta del Carciofo (catacomba ebraica), la Grotta delle Cento Bocche, le antiche concerie e i mulini della valle del carosello, i resti della cinta muraria e del Castello Reale con la sua Porta che ha inciso il motto latino \"Numquam vi capta\". Ed in effetti, mai nessun motto si dimostr\u00f2 pi\u00f9 veritiero dal momento che soltanto il gi\u00e0 citato sisma del 1693, riusc\u00ec a distruggere l'inespugnabile centro abitato.\nIl sito oggi.\nAttualmente l'area di Noto Antica \u00e8 riconosciuta come area archeologica, anche se non \u00e8 valorizzata a sufficienza per mancanza di strutture adeguate, cartellonistica sufficiente e un'adeguata fruizione. L'intero sito necessita di campagne di scavo conoscitive avvenute solo in parte minima, mentre altre sono previste in futuro. Molti dei terreni sono di propriet\u00e0 privata, ci\u00f2 ne limita la completa fruizione dell'area in mancanza di un piano organico di espropri e creazione di un unico parco.\nPochissimi gli studi e le pubblicazioni legate a quest'area ricchissima di informazioni che ricoprono un arco temporale che va dall'epoca preistorica sino al 1693, anno del terremoto.\nIl comune di Noto, nell'intento di valorizzare il sito ogni anno promuove la \"Festa dell'Alveria\" tramite guide e una riproposizioni storiche della vita quotidiana della citt\u00e0.\nLa ricostruzione virtuale di Netum.\nL\u2019Opera EFIAN di ricostruzione virtuale di quattro aree del sito archeologico, finanziata dal Ministero dell'Istruzione, dell\u2019Universit\u00e0 e della Ricerca (MIUR) all\u2019interno del Programma Operativo Nazionale \u201cRicerca e Competitivit\u00e0\u201d (PON R&amp;C) 2007-2013, ha permesso, attraverso l\u2019uso delle pi\u00f9 moderne tecnologie informatiche e multimediali, di far fare ai visitatori un salto centenario nel tempo, e precisamente un attimo prima del terribile terremoto.\nL\u2019Opera EFIAN \u00e8 stata progettata e realizzata da una compagine societaria pubblico-privato finanziando il progetto classificatosi al primo posto nella graduatoria nazionale. L\u2019Opera EFIAN ha visto coinvolte diverse organizzazioni ed enti. In particolare hanno partecipato le due pi\u00f9 importanti Universit\u00e0 dell\u2019Isola, quella di Palermo e quella di Catania, con i rispettivi Dipartimenti di Architettura e nello specifico di Storia dell\u2019Architettura, di Rappresentazione, di Progettazione; la fondamentale collaborazione del Comune di Noto, il museo civico. Il risultato finale dell\u2019Opera EFIAN, realizzata per la prima volta in Italia in un sito cos\u00ec importante, ha reso fruibile una futuristica visita del Parco Archeologico della citt\u00e0 vecchia."}
{"id": "1475591", "revid": "33751", "url": "https://it.wikipedia.org/wiki?curid=1475591", "title": "Super Division A", "text": "La Super Division A \u00e8 la massima competizione calcistica dell'Eritrea, creata nel 1994.\nSquadre.\nStagione 2019."}
{"id": "1475592", "revid": "767487", "url": "https://it.wikipedia.org/wiki?curid=1475592", "title": "Butimanu", "text": "Butimanu \u00e8 un comune della Romania di 2.226 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 4 villaggi: B\u0103rbuceanu, Butimanu, Lucianca, Ungureni.\nButimanu ha dato i natali a Constantin Prezan (1861-1943), generale dell'esercito romeno durante la Prima guerra mondiale."}
{"id": "1475594", "revid": "3732", "url": "https://it.wikipedia.org/wiki?curid=1475594", "title": "Orfei", "text": ""}
{"id": "1475599", "revid": "92043517", "url": "https://it.wikipedia.org/wiki?curid=1475599", "title": "Togni", "text": "Togni \u00e8 un cognome italiano"}
{"id": "1475602", "revid": "767487", "url": "https://it.wikipedia.org/wiki?curid=1475602", "title": "C\u00e2nde\u0219ti (D\u00e2mbovi\u021ba)", "text": "C\u00e2nde\u0219ti \u00e8 un comune della Romania di 3.011 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 5 villaggi: Anino\u0219ani, C\u00e2nde\u0219ti-Deal, C\u00e2nde\u0219ti-Vale, Dragod\u0103ne\u0219ti, Valea Mare."}
{"id": "1475606", "revid": "287204", "url": "https://it.wikipedia.org/wiki?curid=1475606", "title": "Tarapac\u00e1", "text": ""}
{"id": "1475607", "revid": "1456895", "url": "https://it.wikipedia.org/wiki?curid=1475607", "title": "Operazione Ladbroke", "text": "L'operazione Ladbroke rappresent\u00f2 la fase d'apertura dello sbarco in Sicilia messo in atto dagli Alleati della seconda guerra mondiale. Fu una missione aviotrasportata compiuta da elementi della 1st Airborne Division, accompagnata dal decisivo supporto delle forze speciali britanniche dello Special Air Service, le quali, con il compito di conquistare la penisola della Maddalena (che ospitava due importanti batterie), sarebbero riusciti ad attirare verso di loro la maggior parte delle difese di Siracusa (fatte giungere sul posto dal comando della piazzaforte, posta agli ordini del contrammiraglio Priamo Leonardi), distogliendole dalla zona fluviale dei Pantanelli; principale obiettivo di Ladbroke per via dei suoi numerosi capisaldi, i quali si riteneva potessero interferire con le operazioni dello sbarco; tra questi il possesso di Ponte Grande, situato sul fiume Anapo in corrispondenza della SS 114, era considerato dagli inglesi decisivo al fine di sbarrare la via a possibili contrattacchi italo-tedeschi diretti su Siracusa.\nL'operazione pot\u00e9 contare sul corposo utilizzo di numerosi alianti, 136 alianti britannici Waco CG-4 e otto Airspeed Horsa di fabbricazione statunitense, trainati dalla Tunisia alla Sicilia da altrettanti C-47 Dakota, carichi di materiale e truppe aviotrasportate. Si diede il via all'attacco alle ore 22:00 del 9 luglio 1943, mentre iniziava sulla citt\u00e0 siciliana anche un bombardamento aereo preventivo, posto in atto proprio per cercare di coprire la presenza degli alianti in avvicinamento e bloccare all'interno dell'isola di Ortigia i difensori siracusani.\nA causa del forte vento, dell'inesperienza dei piloti e della contraerea italiana, 65 alianti vennero rilasciati troppo presto e precipitarono in mare, facendo annegare circa 252 uomini. Dei sopravvissuti, sparpagliati in diverse aree anche parecchio pi\u00f9 a sud del capoluogo, solamente 87 uomini arrivarono al Ponte Grande, catturandolo e mantenendone il possesso al di l\u00e0 del tempo previsto. Infine, esaurite le munizioni e ridotti a soli 15 soldati rimasti illesi, le truppe alleate si dovettero arrendere alle forze italiane: anch'esse sparute e dimezzate. Tuttavia, il possesso dell'area per gli italiani fu solo momentaneo: non solo stava sopraggiungendo il SAS dalla penisola della Maddalena, ma da Cassibile erano ormai giunti a destinazione anche gli scozzesi della 17th Infantry Brigade e lo squadrone corazzato della 4th Infantry Brigade. I britannici dunque riottennero il controllo del ponte e marciarono senza altri ostacoli sulla citt\u00e0.\nAntefatti: la pianificazione dello sbarco in Sicilia.\nIl ruolo delle brigate aviotrasportate.\nNel dicembre del 1942, con le forze alleate in avanzamento attraverso la Tunisia, la campagna del Nordafrica stava giungendo al termine; con l'imminente vittoria, iniziarono le discussioni tra gli Alleati circa la natura del loro prossimo obiettivo. Molti americani puntavano sull'invasione immediata della Francia, mentre gli inglesi, cos\u00ec come il generale dell'esercito americano Dwight D. Eisenhower, sostenevano che la Sardegna era la migliore destinazione successiva delle truppe Alleate. Nel gennaio 1943 il primo ministro britannico Winston Churchill e il presidente statunitense Franklin D. Roosevelt presero una decisione in occasione della conferenza di Casablanca, puntando sulla Sicilia, la cui invasione e occupazione poteva fornire agli Alleati una serie di percorsi navali sul Mediterraneo e gli aeroporti pi\u00f9 vicini all'Italia continentale e alla Germania. Per l'invasione venne deciso il nome in codice di Operazione Husky, la cui pianificazione ebbe inizio nel mese di febbraio. \nInizialmente l'Ottava Armata britannica, sotto il comando del generale Bernard Law Montgomery, doveva approdare nella zona sud-orientale dell'isola e avanzare verso nord fino al porto di Siracusa. Due giorni dopo gli Stati Uniti con la Seventh United States Army, comandata dal tenente generale George S. Patton, sarebbe approdata nella zona occidentale dell'isola, per muoversi verso il porto di Palermo.\nNel mese di marzo venne deciso che l'82nd Airborne Division Statunitense e la 1st Airborne Division britannica sarebbero atterrate tramite paracadute e aliante subito prima degli sbarchi anfibi; i soldati aviotrasportati sarebbero atterrati a poche miglia dietro le spiagge per neutralizzare i loro difensori, facilitando cos\u00ec lo sbarco delle forze di terra Alleate. Tuttavia, ai primi di maggio queste direttive vennero radicalmente modificate su insistenza del generale Montgomery; questi sostenne che se le forze Alleate fossero sbarcate separatamente sulle due estremit\u00e0 dell'isola, le forze dell'Asse di difesa avrebbero avuto l'opportunit\u00e0 di sconfiggere entrambe le armate prima che queste potessero unirsi, pertanto i piani furono modificati per far sbarcare sia l'Ottava che la Settima Armata simultaneamente lungo i 160\u00a0km della costa sud-orientale della Sicilia. Nello stesso tempo, anche i piani per le due divisioni aerotrasportate vennero adeguati; Montgomery riteneva che le truppe aviotrasportate dovessero sbarcare nei pressi di Siracusa, di modo che potessero valutare le forze in campo. Il comandante dell'82nd Airborne Division, Maxwell Taylor, suggeriva di atterrare dietro spiagge dell'isola perch\u00e9 superare le difese non era una missione adatta per le truppe aviotrasportate, in quanto erano armate solo con armi leggere e vulnerabili al \"fuoco amico\" degli Alleati e dal previsto bombardamento navale.\nNel progetto rivisto per le divisioni aerotrasportate, una squadra di combattimento rinforzata dell'82nd Airborne Division aviotrasportata si sarebbe paracadutata a nord-est del porto di Gela per bloccare il movimento delle riserve dell'Asse verso le teste di ponte Alleate. La 1st Airborne Division avrebbe condotto le operazioni aeree su tre Brigate aviotrasportate: il ponte stradale a sud di Siracusa doveva essere catturato dalla 1\u00aa Brigata , il porto di Augusta doveva essere preso da 2\u00aa Brigata Paracadutisti, e infine il Ponte Primosole sul fiume Simeto doveva essere preso e reso sicuro dalla 1st Airborne Division.\nGli obiettivi dell'operazione Ladbroke.\nLa missione, sotto il comando del brigadiere Philip Hicks, sarebbe stata condotta poco prima degli sbarchi anfibi, la notte del 9 luglio, mentre le restanti due operazioni avrebbero avuto luogo nelle successive due notti. \nQuando vi furono aerei da trasporto sufficienti per tutte e tre le brigate, in modo da svolgere gli attacchi simultaneamente, si decise che la prima operazione da svolgere sarebbe stata la Ladbroke, il cui obiettivo principale era la conquista di Ponte Grande, che permetteva l'attraversamento degli antichi due fiumi aretusei: il Ciane e l'Anapo, ai quali andava ad aggiungersi il canale artificiale Mammaiabica (scavato intorno ai primi del '900), che scorreva parallelo insieme agli altri due nelle immediate vicinanze di Ponte Grande, collegando la citt\u00e0 da sud, e il suo porto, con la Strada statale 115 Sud Occidentale Sicula (SS115); importantissima per gli Alleati, poich\u00e9 essa attraversava tutta la litoranea netina e gelese (i luoghi dello sbarco), avendo la sua fine esattamente a Siracusa. Inoltre Ponte Grande collegava la citt\u00e0 con la zona militarizzata della penisola della Maddalena; obiettivo dello Special Air Service. \nOgni obiettivo siracusano aveva per i britannici un nome in codice diverso: quello di Ponte Grande era Waterloo, mentre quello del ponte ferroviario che vi sorgeva vicino e parallelamente era Putney; i nomi in codice richiamavano gli omonimi ponti inglesi di Londra: Waterloo Bridge era infatti il principale ponte che attraversava il Tamigi londinese, cos\u00ec come Putney Bridge era anch'esso un ponte eretto sul fiume della capitale britannica.\nLadbroke (che era il nome in codice per indicare Siracusa) si divideva in tre principali fasi: nella prima fase gli aliantisti del 2\u00ba battaglione del South Staffordshire Regiment dovevano catturare Waterloo; nella seconda fase il 1\u00ba battaglione Border Regiment prendeva Putney e nella terza fase, se le cose erano andate bene, si marciava per entrare in Ortigia e prendere Ponte Umbertino (nelle cui immediate vicinanze, l'istmo, si era da poco riversata la maggior parte delle bombe dei 79 aerei alleati); il suo nome in codice era Solent. Il possesso di Solent avrebbe portato alla rapida conquista del porto di Siracusa e del quartiere adiacente, distruggendo o catturando una batteria costiera di artiglieria che era nel raggio d'azione degli sbarchi anfibi.\nLe zone di sbarco su Siracusa si sarebbero concentrate unicamente a sud della stessa a causa delle difficolt\u00e0 che avrebbero incontrato le truppe lungo la costa a nord, dove era presente la batteria militare denominata \u201cOpera A\u201d lungo la costa di Santa Panagia. La stessa batteria militare, proprio nel periodo in cui si approssimava l'operazione, \u00abavendo avvistata una formazione di navi nemiche, apr\u00ec il fuoco, bastarono poche salve affinch\u00e9 le navi invertissero la rotta e sparissero all\u2019orizzonte\u00bb.\nQuando venne avviato l'addestramento per l'operazione, le difficolt\u00e0 sorsero subito. Il piano originale per le operazioni aviotrasportate aveva richiesto per tutte e tre le compagnie di impiegare dei paracadutisti, ma nel maggio Montgomery aveva alterato il piano; dopo aver stabilito che le truppe aviotrasportate sarebbero arrivate a notevole distanza dalle forze di terra Alleate, egli credeva che la forza inviata per catturare Siracusa sarebbe stata pi\u00f9 efficace se si fosse servita di alianti, al fine di disporre della massima potenza di fuoco. Il consigliere di volo, capitano Cooper della Royal Air Force, afferm\u00f2 che un atterraggio con gli alianti condotto di notte con equipaggi inesperti non era praticabile, ma la decisione rimase invariata.\nGli ordini di Montgomery sollevarono diverse discussioni, la prima delle quali riguardante gli aerei da trasporto dei Troop Carrier Wings assegnati alle operazioni aviotrasportate. Quando arrivarono in Nord Africa, si era deciso che il 52nd Troop Carrier Wing avrebbe operato con la 1st Airborne Division e la sua controparte, il 51st Troop Carrier Wing, assieme all'82nd Airborne Division. Qualche settimana dopo tale assegnazione venne invertita, con il 52nd Wing che avrebbe dovuto operare con l'82nd ed il 51st con la 1st Airborne Division; questa sembrava una decisione logica, dato che ogni Carrier Wing che aveva esperienza operativa avrebbe operato con la stessa divisione con cui aveva esperienza. \nTuttavia, la decisione di trasformare l'assalto di Siracusa in un attacco basato sugli alianti, era problematico; il 51st Wing non aveva praticamente nessuna esperienza su aliante, mentre il 52nd ne aveva molta di pi\u00f9, ma si stava gi\u00e0 addestrando per una missione basata sui paracadute. Cambiare entrambi era poco pratico e avrebbe comportato una serie di problemi che avrebbero lasciato la 1st Airborne Division, e quindi la 1st Brigade, con un Troop Carrier Wing inesperto.\nL'inesperienza dei piloti alleati.\nUlteriori problemi vennero riscontrati con gli alianti da utilizzare nell'operazione, e lo stesso pilotaggio. Fino a pochi mesi prima dell'operazione, c'era una carenza notevole di alianti riparabili in Nord Africa. Alla fine di marzo un piccolo numero di Wacos era arrivato ad Accra sulla Costa d'Oro, ma i piloti inviati in traghetto per il Nord Africa scoprirono che erano in cattive condizioni. A causa dell'abbandono e degli effetti deleteri del clima tropicale, i piloti poterono assemblare solo un piccolo numero di Wacos, che volarono in Nordafrica il 22 aprile. I\nIl 23 aprile, un numero maggiore di alianti americani cominciarono ad arrivare nei porti del Nord Africa, ma non furono immediatamente disponibili per l'uso perch\u00e9 le casse che li contenevano vennero scaricate a caso, le istruzioni erano spesso mancanti, e gli uomini assegnati per assemblare gli alianti erano spesso inesperti. Tuttavia, quando si prese la decisione di condurre un assalto con alianti tramite la 1st Brigade, il montaggio venne migliorato, ed entro il 12 giugno 346 alianti erano stati assemblati e consegnati ai Troop Carrier Wings. Un piccolo numero di alianti Horsa sono stati trasportati verso il Nord Africa per l'utilizzo della brigata. In 30 decollarono dall'Inghilterra intraprendendo un viaggio di circa 2.400\u00a0km nell'Operazione Turkey Buzzard. Dopo gli attacchi da parte della caccia della Luftwaffe e frequenti perturbazioni, un totale di 27 Horsas vennero consegnati in Nord Africa in tempo per l'operazione.\nQuando un numero sufficiente di alianti giunse in Nord Africa, non risultarono tutti utilizzabili anche per l'addestramento; il 16 giugno, la maggior parte degli alianti era ancora a terra per le riparazioni, e il 30 giugno, un gran numero di essi aveva mostrato fragilit\u00e0 nel cablaggio della coda e necessitava di un altro periodo di messa a terra di tre giorni. Alla luce di questi problemi e ritardi, il 51st Troop Carrier Wing non fu in grado di mettere in esercizio gli alianti su larga scala fino a met\u00e0 giugno. Il 14 giugno, 54 Wacos vennero trasportati oltre 110\u00a0km e poi rilasciati per terra in un campo d'aviazione, e un'operazione pi\u00f9 grande fu condotta il 20 giugno; ma anche queste limitate operazioni erano irrealistiche, per come erano state condotte in pieno giorno. Gli stessi piloti degli alianti britannici avevano creato delle difficolt\u00e0; anche se ce n'era un numero sufficiente per condurre l'operazione, la maggior parte di essi erano altamente inesperti.\nDistaccati dal Glider Pilot Regiment per l'operazione, non avevano alcuna esperienza con gli alianti Waco e le operazioni notturne in cui essi erano impiegati, dato che la dottrina britannica aveva ritenuto tali operazioni impossibili. In media, i piloti avevano otto ore di esperienza di volo in aliante. Pochi erano valutati come \"pronti operativamente\" e nessuno aveva esperienza di combattimento. Il colonnello George Chatterton, il comandante del Glider Pilot Regiment, aveva protestato per la loro partecipazione credendo che fossero del tutto inadatti a qualsiasi operazione. Quando il periodo di formazione per la brigata si concluse, con un totale di due esercitazioni completate, i piloti degli alianti avevano una media di 4,5 ore di formazione in volo e poca familiarit\u00e0 col Waco, che comprendeva una media di 1,2 ore di volo notturno.\nLe forze in campo.\nLe forze britanniche per l'operazione Ladbroke.\nLa 1st Airborne Brigade.\nLe prime truppe di terra dell'8\u00aa Armata britannica a dare l'avvio all'invasione di Sicilia furono quelle aviotrasportate. Questo particolare gruppo di aliantisti era composto dalla 1st Airlanding Brigade (che includeva numerosi volontari all'interno dei suoi battaglioni), inquadrata nella 1st Airborne Division: divisione di paracadustisti che i tedeschi in Nord Africa ribattezzarono con il nome di \"Rote Teufel\" (Diavoli Rossi; dal colore del basco che indossavano); la 1\u00aa Airlanding e la 1\u00aa Airborne erano comandate dal generale George Frederick Hopkinson. \nLe unit\u00e0 della 1st Airlanding Brigade, circa 2.000 uomini, si dividevano nel seguente modo: \nMolti dei \"Rote Teufe\" (a causa del vento, che imperversava in quelle ore di buio tra il 9 e il 10 luglio) dovettero avanzare dal villaggio di Cassibile. Gli Staffords avevano il compito di conquistare e mettere in sicurezza il ponte e la zona a sud, mentre il 1st Battalion doveva prendere Siracusa. \nPer la missione della 1st Airlanding Brigade vennero stanziati 136 Waco e otto alianti Horsa. Sei Horsa portavano le compagnie \"A\" e \"C\" dalle Staffords, che in base ai piani dovevano atterrare sul ponte alle 23:15 del 9 luglio per un colpo di mano. Il resto della brigata sarebbe arrivato alle 1:15 del 10 luglio utilizzando diversi punti d'atterraggio tra i 2 e i 5\u00a0km di distanza, per poi convergere sul ponte per rinforzare la difesa.\nLo Special Air Service.\nAi lanci e agli atterraggi dall'alto, per prendere la zona militare sud della citt\u00e0 di Siracusa d'assalto, la British Army aveva aggiunto i Commandos e lo Special Air Service (forze speciali), ovvero il SAS, Corpo d'\u00e9lite delle forze britanniche: 3 reparti del 1st Special Raiding Squadron (SRS), appartenenti al 2\u00ba Reggimento del SAS. 250 uomini che giunsero alla penisola della Maddalena a notte fonda, verso le 2:00 del mattino del 10 luglio.\nEssi erano partiti il 7 luglio da Port Said (Egitto), dopo essersi duramente allenati tra le rocce della Palestina britannica, dove era stato ricreato l'ambiente naturale siracusano, in modo che il SAS giungesse addestrato e pronto alle condizioni fisiche che avrebbe trovato alla penisola della Maddalena, con lo scopo di andare a sabotare rapidamente le difese italiane, delle quali la pi\u00f9 minacciosa per loro era data dalla batteria navale Lamba Doria, che con la sua potenza di tiro (lancio fino a 30\u00a0km) era in grado di affondare le navi che si approssimavano all'adiacente golfo di Noto, quindi impedirne, almeno in parte, l'imminente approdo. Le forze speciali inglesi sbarcarono nel lato meridionale della penisola, trasportati fin l\u00ec da due navi: la HMS Ulster Monarch (dove si trovavano i rocciatori del 1\u00b0 e 2\u00b0 Troop) e la HMT Dunera (rocciatori del 3\u00b0 Troop).\nGli sbarchi a Cassibile.\nLe forze britanniche che sbarcarono nell'attiguo borgo di Cassibile, a sud-ovest del capoluogo, si riveleranno essenziali per concludere con successo l'operazione Ladbroke, fortemente compromessa dai fallimentari lanci aviotrasportati. Nel settore da sbarco che gli inglesi soprannominarono \"George Beach\" (corrispondente alla spiaggia di Fontane Bianche) sarebbero dovuti sbarcare gli scozzesi del 2\u00ba battaglione dei Royal Scots Fusiliers e del 6\u00ba battaglione del Seaforth Highlanders (entrambi della 17\u00aa brigata, appartenente alla 5\u00aa divisione fanteria britannica del maggiore-generale Horatio Berney-Ficklin, XIII Corps), ma a causa del mare agitato, approdarono piuttosto alla foce del fiume Cassibile, presso Punta del Cane; situata all'inizio della spiaggia da essi denominata \"How Beach\" (odierna spiaggia conosciuta con il nome di Marchesa o Pineta del gelsomineto); giunsero alle 2:25 di notte (9/10 luglio): i primi - escludendo i lanci aviotrasportati che giungevano dal cielo e i rocciatori del SAS che nel mentre scalavano le pareti del Plemmirio - ad approdare via mare dalle navi da sbarco dell'8\u00aa Armata.\nGli scozzesi ripulirono la spiaggia dalle mine e si incamminarono verso il borgo di Cassibile (il loro obiettivo principale era prenderlo e raggiungere Siracusa, dove gli aliantisti li attendevano).\nSegu\u00ec mezz'ora dopo, intorno alle ore 3:00 di notte, lo sbarco della prima truppa del 3\u00b0 Army Commando (parte dei British Commandos) presso Scoglio Imbiancato: tra Capo Ognina (Ognina) e Fontane Bianche, essi misero a terra 180 commandos, seguiti alle ore 4:00 da una seconda truppa del medesimo Commando, mentre una terza loro ondata sarebbe giunta prima dell'alba nella spiaggia di Fontane Bianche.\nInsieme ai commandos sbarc\u00f2 alla foce del fiume Cassibile pure un altro squadrone del SAS (le medesime forze speciali che stavano prendendo in quelle stesse ore d'assalto la penisola della Maddalena); Il 1\u00ba squadrone del 2\u00ba reggimento. Questi erano nativi del Sudafrica britannico e in breve tempo erano riusciti a impadronirsi del ponte detto di Cassibile; punto di collegamento della SS115.\nSempre alle ore 3:00 sbarcarono tra la \"George\" e la \"How\" anche i primi carri armati M4 Sherman della corazzata 4th Infantry Brigade and Headquarters North East (soprannominati \"The Black Rats\"; \"I Ratti Neri\"), con il 3rd County of London Yeomanry. Lo squadrone B degli Sherman si un\u00ec al 2\u00ba battaglione Northamptonshire Regiment (17\u00aa brigata) e marci\u00f2 con essi verso Siracusa, mentre lo squadrone C di questi carri armati venne diretto verso Floridia. Il resto della brigata sarebbe sbarcato l'11 luglio.\nLe forze italiane.\nSiracusa non disponeva di numerose difese mobili, il suo punto forte erano piuttosto i capisaldi costieri, come pillbox, bunker e batterie (queste ultime installazioni erano pronte a far fuoco a lunga distanza e per tale motivo furono l'obiettivo principale dei Commandos britannici).\nEssa era inquadrata all'interno della piazza militare marittima di Augusta-Siracusa (costituita il 24 settembre 1941, ex Comando Militare Marittimo di Augusta-Siracusa, affidata al principio all'ammiraglio Luigi Notarbartolo), comandata dal contrammiraglio Priamo Leonardi. Il colonnello Mario Damiani era invece al comando del contingente dell'Esercito di terra dell'area aretusea. \nL'area di competenza della piazzaforte andava da Punta Castelluzzo, tra Brucoli e Agnone Bagni, alla penisola della Maddalena, con Masseria Palma, posta tra Punta Milocca e Punta Renella. \nLa piazzaforte aveva alle proprie dipendenze il 121\u00ba Reggimento di fanteria costiero (parte della 206\u00aa Divisione Costiera) e il 75\u00ba Reggimento fanteria \"Napoli\": la cui presenza sul territorio aveva origini antiche: nato come Brigata \"Granatieri di Napoli\" durante l'unificazione dell'Italia, con sede nel capoluogo aretuseo. Questo reggimento faceva parte della 54\u00aa Divisione fanteria \"Napoli\", ed era in posizione tale da poter inviare rinforzi, se necessario: esso era disclocato nei monti Iblei, presso Palazzolo Acreide; diretto dal generale della \"Napoli\" Giulio Cesare Gotti Porcinari.\nIl reggimento costiero, ovvero il 121\u00b0, comandato dal colonnello Damiani, era composto da 3.000 soldati e diviso in 4 battaglioni (in caso di attacco, erano disponibili anche battaglioni della Marina e dell'Aeronautica): \nNelle vicinanze di Palazzolo, a Solarino, si trovavano anche 5 nuclei anti-paracadutisti (N.A.P.), pure loro parte della piazzaforte marittima, alloggiati presso l'allora caserma dell'Ospedale Vasquez.\nLa cosiddetta Fortezza Navale Augusta-Siracusa era protetta da sei batterie medie o pesanti di artiglieria costiera, nonch\u00e9 undici batterie costiere a doppio scopo (antinave ed antiaeree), e sei batterie di soli cannoni anti-aerei. \nA manovrare le varie batterie (artiglieria costiera, costruita dai genieri militari) vi era la MILMART: Siracusa ne annoverava un Gruppo autonomo, composto dalla 159\u00aa Legione di Camicie nere (60\u00aa Centuria di Difesa Costiera, 63\u00aa Centuria di Difesa Costiera) e una con sede di comando ad Augusta: la 6\u00aa Legione. Tra le batterie pi\u00f9 temibili vi erano quella di Santa Panagia (nord della citt\u00e0), denominata Opera A, descritta come la \u00abbatteria pi\u00f9 potente del Mediterraneo\u00bb (i suoi cannoni potevano colpire bersagli fino a 35\u00a0km di distanza e, il giorno dell'invasione, le navi nemiche giunte sotto il suo tiro si ritirarono, prima che arrivasse l'inatteso ordine di non fare altro fuoco con essi), quelle della penisola della Maddalena (prese d'assalto dai SAS): la batteria navale Lamba Doria (dedicata dai siracusani all'ammiraglio genovese vissuto in epoca medievale, Lamba Doria), capace di controllare anche il golfo di Noto, situata presso Capo Murro di Porco, e una a Punta dell Mola (conosciuta nel dialetto locale come zona della Pillirina), che formava il complesso denominato batteria navale Emmanuele Russo.\nUn treno armato, numerosi pezzi d'artiglieria stradale e un reparto di avieri per la difesa dell\u2019idroscalo d'Augusta completavano l'assetto bellico. Il comando della piazza marittima era collocato nelle grotte di Melilli (zona iblea naturalmente carsica); nelle cave mellilesi aveva trovato collocazione il centro radio (detto della Colombaia).\nL'alleato germanico.\nI tedeschi non avevano apportato durante i primi anni di guerra notevoli difese a Siracusa. Ciononostante, il capoluogo non poteva dirsi del tutto privo della loro presenza al suo interno:\nLa Luftwaffe, capendo l'esposizione pericolosa della citt\u00e0 aretusea, aveva donato il suo primo radar militare all'alleato Italia facendolo collocare a Siracusa, tra il gennaio e l'aprile del 1941; il radar, all'epoca chiamato radiolocalizzatore, era del tipo Freya (dal nome della dea norrena Freia) ed era gestito dai tedeschi. Esso serviva ad avvistare a lunga distanza i caccia e i bombardieri che si avvicinavano all'area interessata. Solo tempo dopo diversi altri ne sarebbero stati installati sia in Sicilia che nel resto della penisola.\nDifatti il radar Freya fu uno dei primi obiettivi bombardati dagli Alleati nel siracusano; cos\u00ec come annotato dal Comando supremo militare italiano, secondo il quale il 16 febbraio 1941 (dopo che un attacco dal cielo il 12 febbraio era stato neutralizzato dall'arma contraerea), di notte si verific\u00f2 un'incursione aerea britannica che si concentr\u00f2 sul radiofaro Freya, senza provocare ulteriori danni alla citt\u00e0.\nVi erano poi alcune squadriglie posizionatesi all'idroscalo di Siracusa, il quale divenne sede del comando distaccato del 6\u00b0 Seenotstaffeln (o Seenotdienst) della Wehrmacht (appartenente sempre al X. Fliegerkorps della Luftwaffe), III Seenotgruppe, il cui comando generale si trovava ad Atene. Sempre all'idroscalo erano presenti 3 FlaK tedeschi.\nNell'idroscalo di Augusta vi erano invece 400 marinai della Kriegsmarine: il 3. Schnellboot-Flottille (del Fast Attack Craft con le S-Boot, giunti per la prima volta nel 1941 da Brema e da allora stanziati al porto di Augusta), mescolati con la X\u00aa Flottiglia MAS.\nPoche ore dopo la conclusione di Ladbroke, giorno 11 luglio, un gruppo corazzato di soldati tedeschi, fatto giungere da Patern\u00f2 e comandato dal colonnello Wilhelm Schmalz, tent\u00f2 di intervenire per riportare Siracusa sotto il controllo dell'Asse, ma senza esito: essi vennero intercettati dai britannici al borgo di Priolo Gargallo, sito appena dopo Belvedere, e qui vennero costretti alla ritirata verso nord.\nL'operazione.\nIl 9 luglio 1943, si mosse un contingente di 2.075 soldati britannici con sei jeep, 6 armi anticarro e 10 mortai, imbarcati negli alianti in Tunisia e decollati alle 18:00 per la Sicilia. Lo sbarco in Sicilia si apr\u00ec poco prima della mezzanotte del 9 luglio 1943, intorno alle ore 22:00, quando i primi alianti della 1st Airborne Division britannica avvistarono Siracusa e incominciarono ad essere lanciati sul suo perimetro, toccando terra o acqua in una citt\u00e0 che in quel momento era gi\u00e0 sotto assedio dei bombardieri.\nIl bombardamento aereo.\nIl bombardamento di Siracusa del 9 luglio 1943 (la citt\u00e0 era gi\u00e0 stata ampiamente bombardata negli anni precedenti) era indicato nei piani del No. 205 Group RAF (Royal Air Force) come di supporto e diversivo: di supporto perch\u00e9 esso doveva coprire i lanci aviotrasportati della 1\u00aa AD e diversivo perch\u00e9 esso doveva distrarre l'Asse dall'avvicinamento dell'enorme flotta alleata, che avrebbe toccato terra da Fontane Bianche (il punto pi\u00f9 a nord degli sbarchi, ovvero la \"George Beach\" del settore \"Acid North\" segnato sulle carte britanniche) in gi\u00f9 (Portopalo di Capo Passero, con la \"Red Beach\" del settore \"Bark West\", era il punto pi\u00f9 a sud degli sbarchi nel siracusano).\nIl primo raid (in totale i raid che prepararono la citt\u00e0 all'invasione furono 3) si verific\u00f2 alle ore 21:00 di sera. Furono 4 gli stormi aerei (in inglese chiamati Wing) che si concentrarono in essa: il No. 231 Wing, il No. 236 Wing, il No. 330 Wing e il No. 331 Wing; ciascuno di essi era a sua volta suddiviso in 2 gruppi di volo (Squadron l'equivalente britannico); il No. 331 Wing ne annoverava 3 di gruppi di volo ed erano tutti appartenenti alla Royal Canadian Air Force. Per un totale di 79 aerei, i quali vennero concentrati quasi esclusivamente sopra l'istmo che divideva l'isola di Ortigia dalla Borgata o Siracusa nuova.\nLa concetrazione di una vasta quantit\u00e0 di bombe su un cos\u00ec piccolo tratto di superificie (la zona dell'istmo era lunga circa 370 metri) era dovuta alla volont\u00e0 di mettere a segno un attacco aereo che nel gergo militare prende il nome di \u00abshock and awe\u00bb (cio\u00e8 \u00abcolpisci e terrorizza\u00bb). Volendo ottenere un rapido dominio sul nemico, demoralizzandolo con una pioggia di ordigni esplosivi, senza tuttavia mirare all'uccisione dei civili su larga scala: George F. Hopkinson, comandante della 1\u00aa AD, aveva difatti vietato di attaccare sia Ortigia, sia il quartiere di Santa Lucia (in precedenza invece gravemente ferito, soprattutto nel bombardamento del 27 febbraio 1943), allegando inoltre il divieto assoluto di far cadere bombe sulla parte archeologica di Siracusa (Neapolis e Tiche: all'epoca ancora totalmente disabitate). Al target consegnato ai bombardieri si univano come obiettivi, oltre l'istmo, l'idroscalo e la stazione ferroviaria.\nOltre l'effetto scioccante, controllare l'istmo era tatticamente importante per il nemico, poich\u00e9 nei suoi pressi sapeva trovarsi il quartiere distaccato della divisione Napoli (aveva calcolato che l\u00ec potevano esserci fino a quattro battaglioni): impedire a quei soldati di raggiungere l'area destinata ai lanci aviotrasportati, bloccandoli possibilmente dentro l'isolotto e senza dar loro il tempo di riprendersi dalle bombe, era un altro aspetto fondamentale ai fini della missione.\nSebbene Siracusa rappresentasse un diversivo per coprire ci\u00f2 che accadeva nel golfo di Noto, venne fatto per essa stessa un ulteriore diversivo, individuato nella piana di Catania, sopra la quale vennero lanciati 280 fantocci di pezza con paracaduti, vestiti da soldati britannici (mossa registrata dal bollettino di guerra italiano come \u00abprobabili lanci di paracadutisti sulla piana di Catania\u00bb), per trarre in inganno italiani e tedeschi e far distogliere loro lo sguardo da Siracusa: a tale finalit\u00e0 Catania sub\u00ec anch'essa in quelle ore un bombardamento.\nIl 10% delle forze aeree destinate a Siracusa (nello specifico 8 Vickers Wellington) ebbero il compito di illuminare costantemente il target con dei razzi di luce, questo perch\u00e9 era importante non rischiare di colpire i propri uomini che nel mentre, scesi dagli alianti, raggiungevano le postazioni italiane con il compito di neutralizzarle: particolare importanza per essi rivestiva un baluardo costiero chiamato in codice britannico Gnat, situato presso le saline di Siracusa, a guardia del porto e pericolosamente vicino all'area da bombardare.\n59 aerei bombardarono l'istmo, mentre a 4 di essi, appartenenti al No. 331 Wing canadese, vennero affidate 4 bombe potenti dette Cookie (Biscotto) o Blockbuster, pari a 1.800\u00a0kg ciascuna (4.000 libbre), da sganciare sopra l'istmo: sicuramente si sa che una di esse and\u00f2 a colpire invece la stazione ferroviaria (nome in codice Bulford), la quale venne per\u00f2 erroneamente scambiata nelle mappe dei bombardieri con la stazione marittima (che trovandosi nei pressi dell'istmo sub\u00ec in pi\u00f9 di un'occasione eccessivi danni non calcolati). In totale su quei 370 metri caddero 72,7 Short tons di bombe (uno short ton equivale a circa 907\u00a0kg) da 250 libbre (circa 113\u00a0kg ciascuna). Violentemente colpito anche l'idroscalo, con 6 o 10 aerei che vi sganciarono 20, 7 Short tons di bombe da 500 libbre ciascuna: durante il bombardamento della base aerea navale perse la vita anche il Capitano di Fregata Giuseppe Gianotti, nonch\u00e9 comandante della base navale di Siracusa della congiunta piazzaforte con Augusta.\nQuella notte persero la vita anche i 6 membri dell'equipaggio di uno dei bombardieri britannici: la contraerea della Maddalena difatti colp\u00ec in volo un Vickers Wellington X HE 756 del 37 Squadrone (No. 231 Wing), al cui interno si trovavano 4 inglesi, 1 australiano e un canadese (i loro nomi: W. L. Ball, C.M. Tweedle, J.D. Lammin, K.T.R. Lucas, J. Williams, T. Kerr); lo videro precipitare, e ne diedero testimonianza, i superstiti di un aliante affondato nei pressi del faro di Murro di Porco: i soldati J.S.D. Hardy e. G. Chatterton, i quali dissero di aver visto \u00abuna palla blu\u00bb precipitare in quelle acque, nelle quali essi, in quelle concitate ore, stavano annaspando (per decenni andato disperso, nell'ottobre del 2017 l'aereo \u00e8 stato rinvenuto nel luogo segnalato all'epoca dagli aliantisti).\nLa presa della penisola della Maddalena: SAS.\nMentre gli aliantisti vivevano momenti di panico e caos a causa degli imprevisti verificatisi durante i lanci aviotrasportati, altri soldati britannici toccavano il suolo aretuseo nel suo lato pi\u00f9 sud-orientale: si trattava delle unit\u00e0 della squadra speciale SAS (Special Air Service). Ostacolati dal moto ondoso, non ancora del tutto placato dopo la violenta tempesta pomeridiana, i rocciatori riuscirono a scalare comunque le pareti della penisola molto velocemente, dopo una meticolosa preparazione (si approssimarono alla penisola gi\u00e0 alle ore 23:30, assistendo ad altri lanci di alianti sopra di essi): quando si accingevano a lasciare le scialuppe della HMS Ulster Monarch, udirono le grida dei compagni aliantisti che, annegando nelle acque agitate tra Punta Milocca e Terrauzza (la parte sud-occidentale della penisola della Maddalena), chiedevano disperatamente aiuto; tuttavia dovettero ignorarli, poich\u00e9 la priorit\u00e0 era la riuscita della scalata (solamente in seguito la HMS Ulster Monarch andr\u00e0 a soccorrere alcuni superstiti, mentre altri dovranno aspettare ben 9 ore in acqua prima che le navi britanniche si dedicassero ai soccorsi marittimi). Alle ore 2:30 gli uomini del SAS si trovavano tutti sul luogo prestabilito.\nNel frattempo, la difesa italiana della penisola, che consisteva in poche truppe locali - essenzialmente le camicie nere della MILMART, con 120 fanti appartenenti al 385\u00ba reggimento (colonnello Mario Damiani, 121\u00ba Reggimento di fanteria costiero) - si trovava in forte stato di agitazione; sgomenta sia per il fragoroso bombardamento, che avveniva a pochi metri di distanza, sia per l'atterraggio dei numerosi alianti (che sorvolavano le teste dei difensori) e sia per l'incertezza derivata dalla mancanza di comunicazioni con i comandi generali. L'allarme aereo era stato dato fin dalle ore 21:00 e quando intorno alle ore 22:00 numerosi razzi di luce illuminarono la penisola della Maddalena, attraversandola a bassa quota, poterono colpire qualcuno di quei tanti aerei.\nLa parte degli scogli scelti dal SAS non si trovava in quei momenti presidiata, poich\u00e9 i siracusani, conoscendone la ripidit\u00e0 e pericolosit\u00e0, non credevano possibile che a qualcuno venisse in mente di scalarla; specialmente dopo aver assistito per tutto il pomeriggio al forte maltempo che l'aveva interessata. Potendo quindi contare su questo ulteriore fattore sorpresa, le forze speciali, una volta in cima, pugnalarono silenziosamente le sentinelle italiane che si trovavano nei dintorni.\nNella MILMART della Lamba Doria, quella che nell'immediato fu la pi\u00f9 esposta al pericolo, alle ore 23:00 era stato dato l'allarme di un possibile attacco da parte di paracadutisti. Il comandante della Lamba Doria, Pandolfo Antonino, colto dall'ansiet\u00e0 della situazione, fece accidentalmente partire una raffica di proiettili dalla sua mitragliatrice, ferendo un suo compagno. L'attacco, che per gli italiani si svolse con i moschetti 91 e per entrambe le parti con il lancio di bombe a mano, lasci\u00f2 sul campo dei legionari siracusani numerosi feriti e diversi morti (di cui si ignorano i nomi). La Lamba Doria venne sopraffatta e conquistata alle 4:30 del 10 luglio (venne distrutta un'ora dopo). In totale, dopo aver fatto saltare i cannoni, le batterie e altre eventuali difese della parte meridionale della pensiola, i soldati del SAS portarono via con s\u00e9 alle 5:00 del mattino circa 50 uomini, lasciando sul posto quelli feriti in maniera pi\u00f9 grave, i quali rimasero tra i resti della Lamba Doria fino alla sera del 10 luglio, quando dei camion britannici li prelevarono per portarli nel campo di prigionia che nel mentre era stato allestito a Cassibile.\nI fanti che si trovavano sparsi per il lato settentrionale della penisola, sotto la minaccia delle armi britanniche, si arresero senza opporre resistenza, approfittando dell'ordine dato dal comandante del SAS, il maggiore Paddy Mayne (Robert Blair \u00abPaddy\u00bb Mayne, che fu tra i fondatori pi\u00f9 rinomati delle forze speciali), il quale, a differenza dell'attacco iniziale, aveva stavolta dato ai suoi uomini l'ordine di non sparare contro gli italiani se non fosse stato necessario.. Nel mentre, gli inglesi avevano anche trovato dei civili nascosti nel sottosuolo della penisola (durante il bombardamento, essendo la Maddalena una zona da tempo popolata, i suoi abitanti avevano cercato riparo dentro i bunker; Siracusa ne aveva numerosi); non venne fatto loro alcun male, ma vennero tutti prelevati insieme ai prigionieri e assembrati in una masseria della penisola: alla masseria Damerio (\u00abDamerio farmhouse\u00bb per i britannici), in attessa che la conquista delle postazioni venisse ultimata.\nAll'alba tutta la penisola era stata rastrellata (distrutta anche la batteria Emmanuele Russo), le forze speciali si incamminarono verso la citt\u00e0, portandovi dentro oltre 400 prigionieri (vi entreranno solamente la mattina del 12 luglio, due giorni dopo il loro sbarco), poich\u00e9 nel frattempo erano giunti all'ingresso della Maddalena altri soldati italiani, dopo che nella confusione della notte il comando della piazzaforte Augusta-Siracusa aveva detto loro di dare priorit\u00e0 alla penisola, trascurando piuttosto il primo grave fronte che si era aperto ai Pantanelli: la zona fluviale; l'obiettivo di Ladbroke.\n700 perdite, tra feriti e morti, fu il grave bilancio finale per gli italiani che avevano tentato di opporsi alla presa della Maddalena. Leggermente differenti le cifre sulle perdite italiane secondo i resoconti degli uomini inglesi che parteciparono alla missione: quasi 500 i prigionieri e tra i 150 e i 200 i morti; sconosciuto in tal caso il numero dei feriti.. Le perdite per il SAS furono invece pressoch\u00e9 nulle: 1 agente speciale morto e 2 di essi feriti.\nEra stato un legionario delle batterie della penisola a dare l'allarme alla citt\u00e0 sulla presenza del SAS alla Maddalena: egli era giunto dopo essersi gettato in mare, attraversando a nuoto la distanza che separa Punta Castelluccio dal molo aretuseo. Il suo resoconto, pieno di particolari sulla pericolosit\u00e0 dell'avversario, contribu\u00ec a demoralizzare gli ufficiali e le alte cariche civili, gi\u00e0 di per s\u00e9 sconfortati dalla situazione generale: va infatti tenuto presente il non trascurabile dettaglio che Siracusa si trovava praticamente del tutto priva dell'alleato tedesco.\nLa mattina presto del 10 luglio, si diressero all'uscita della Maddalena. Il cammino delle forze speciali prosegu\u00ec con relativa calma, tenendo sempre per\u00f2 sotto controllo il teatro bellico nel quale si stava consumando lo scontro tra gli aliantisti superstiti e i pochi difensori di Siracusa. Uno degli uomini del SAS, mentre avanzava tra gli spari e le bombe a mano, disse di avere l'impressione di stare giocando crudelmente al gatto con il topo, nel quale il SAS rappresentava la forza dominatrice del campo di battaglia. Quando si allontanarono dal luogo dei combattimenti, gli uomini britannici sbarcati la notte precedente, affamati, si dedicarono a saccheggiare gli orti aretusei, specialmente gli alberi di arance e i campi di pomodoro, del quale si riempirono abbondantemente tutti quanti le tasche, adoperando anche i prigionieri italiani per procurarseli, da essi soprannominati \"\"Ities\" (italiani) o \"The Itie\"\" al singolare. Tra soldati britannici e prigionieri italiani si sfioravano quasi i mille uomini in marcia tra quei campi:\nGli alianti e la presa di Ponte Grande.\nIl forte vento del 9 luglio fece rompere le formazioni degli aerei che quella sera sorvolavano i cieli siracusani, trainandosi dietro gli alianti. Un vento che prima della mezzanotte risultava ancora tempestoso: da 70\u00a0km orari era sceso a 50\u00a0km orari, continuando a flagellare anche il mare, che alle 22:00, sotto gli scogli della citt\u00e0, faceva registrare ai mezzi prossimi allo sbarco un soffio contrario di circa 30 nodi. I 144 aerei C-47 Dakota statunitensi, la maggior parte dei quali comandati da piloti americani richiamati dall'aviazione civile, trainavano altrettanti alianti: 136 Waco CG-4 e 8 Airspeed Horsa; le forze armate all'interno degli alianti erano tutte britanniche.\nAltro fattore determinante, che fece entrare in confusione i piloti - poco addestrati e privi di pregressa esperienza bellica -, fu la contraerea italiana, la quale, riuscendo ad abbattere un o pi\u00f9 Wako in volo, sparse il panico tra gli americani che, trovandosi pure nel mezzo del massiccio bombardamento iniziato alle 21:00 di sera, temendo di essere anch'essi abbattuti, sganciarono troppo precocemente il loro carico, provocando per gli aliantisti degli inaspettati e disastrosi ammaraggi, in acque ancora piene di cavalloni.\n68 alianti finirono in mare, 250 inglesi morirono annegati: alcuni di essi riuscirono a uscire dagli alianti rompendone le pareti con le asce; alcuni vennero uccisi dalle mitragliatrici italiane, puntate contro di loro sul mare; altri morirono non sapendo nuotare o sopraffatti dalle onde in attesa dei soccorsi, sopraggiunti per loro, nel caos generale, troppo tardi. Tra quelli che toccarono il suolo siciliano, 64 (56 secondo altre fonti), un Airspeed Horsa and\u00f2 ad atterrare proprio sulle mine che i siracusani avevano posto lungo le sponde dei loro fiumi, facendo esplodere l'aliante e uccidendo l'intero equipaggio.\nDegli oltre 2.000 uomini che componevano la 1st Airlanding Brigade della 1\u00aa AD, comandata dal brigadiere Philip Hicks, solamente 87 riuscirono ad arrivare illesi all'obiettivo principale della missione: Ponte Grande.\nData la disastrosa fase degli atterraggi, la missione il cui nome in codice era Solent (l'occupazione dell'isola di Ortigia), appariva ormai fuori portata per il ristretto plotone giunto al ponte, che era comunque riuscito fin da subito a togliere le mine l\u00ec posizionate dai siracusani; costoro decisi a far saltare in aria la costruzione per impedire agli inglesi la via pi\u00f9 facile per la citt\u00e0. La battaglia che ne segu\u00ec fu accanita da entrambe le parti. E dopo che in mattinata erano giunti sul posto i militi del 385\u00ba reggimento costiero, che sostennero i pochi fanti e marinai l\u00ec presenti fin dalla notte, la situazione stava decisamente volgendo a favore degli italiani:\nAnche i siracusani avevano perso numerosi loro compagni (il numero delle vittime italiane di Ladbroke non risulta a tutt'oggi chiarito): si sa che durante la notte giunse a Ponte Grande un camion dei vigili del fuoco (sono noti solo due o tre cognomi dei pompieri che combatterono, ad esempio Fazzina e Partexano), che dopo aver domato un incendio a Cassibile si trovarono coinvolti negli scontri della zona fluviale aretusea; costoro avevano portato con s\u00e9 anche un membro dell'U.N.P.A., Nunzio Formisano, che nella strada cassibilese aveva disarmato e fatto prigioniero, insieme a un suo amico di nome Merlino, un aliantista inglese.\nVi era con i pompieri anche un brigadiere della Pubblica Sicurezza, Calisto Calcagno (originario di Piazza Armerina), del quale invece si ha un'ampia testimonianza poich\u00e9 costui era ospite, insieme alla moglie, della contessa Aline Grande Sdrin Subic Conemenos, nobildonna di Santa Teresa Longarini (localit\u00e0 posta tra Ognina e il borgo di Cassibile), nella cui villa, presso la contrada San Michele, si sarebbe firmato due mesi dopo lo storico armistizio (l\u00ec sarebbe giunto, tra gli altri, anche Dwight D. Eisenhower, insieme al comando generale britannico). La moglie di Calisto raccont\u00f2 che il marito mor\u00ec nei pressi di Ponte Grande, dopo aver risposto al fuoco con la propria pistola, colpito con una raffica di mitragliatrice dal nemico appostato tra gli alberi; la stessa fine fece Formisano. Poco o nulla si sa degli altri difensori italiani morti o feriti per la presa del ponte principale e, pi\u00f9 in generale, per la presa dell'intera area fluviale.\nI soldati del SAS, la cui venuta fu provvidenziale per gli aliantisti (poich\u00e9 li aiutarono nonostante non rientrasse nella loro missione speciale farlo), testimoniarono che il 12 luglio, nei pressi dei fiumi, l'aria era divenuta irrespirabile a causa del tremendo odore che facevano i corpi delle vittime: uno di quegli uomini rimase visivamente colpito dal corpo di un italiano che era stato bruciato insieme al suo veicolo mentre vi si trovava ancora al posto di guida; si trattava di un corriere. Quando la battagllia termin\u00f2, gli inglesi gettarono i corpi nei fiumi (quelli dell'Anapo non raggiunsero il mare aperto grazie a una rete di sbarramento posta dagli italiani) e in seguito, il 13 luglio, ne seppellirono diversi lungo i margini fluviali e sotto Ponte Grande. Solo in un secondo tempo questi avrebbero avuto adeguata sepoltura nel cimitero della citt\u00e0; cos\u00ec come accadde per i britannici morti sulle spiagge della Maddalena e per gli italiani morti sulle campagne di quella penisola. La moglie di Formisano, recatasi sul posto l'11 luglio per cercare il corpo del marito, raccont\u00f2 che tra i tanti morti vi erano anche dei cavalli (difatti, nelle prime fasi della battaglia i siracusani avevano caricato gli aliantisti in groppa dei loro cavalli).\nNel frattempo, sul tardo pomeriggio del 10 luglio, gli italiani erano riusciti a fare arrendere gli aliantisti superstiti e li stavano conducendo prigionieri a Siracusa. A ribaltare la situazione giunsero per i britannici i soccorsi dalle spiagge (dal loro inaspettato ritardo era dipeso l'ulteriore intervento del SAS).\nConseguenze.\nGli Alleati conquistano Siracusa.\nIntorno alle 16:00 del 10 luglio, mentre i siracusani conducevano i superstiti aliantisti in citt\u00e0, arrivarono da sud, percorrendo la SS115 da Cassibile-Fontane Bianche, i soldati del 2\u00ba battaglione dei Royal Scots Fusiliers (17\u00aa brigata). Gli scozzesi sorpresero i fanti siracusani intenti a posizionare nuovamente i detonatori e le micce su Ponte Grande.\nInsieme ai Royal Scots Fusiliers sopraggiunse anche un'avanguardia motocorazzata della 5\u00aa divisione. Sopraffatti dalle nuove forze, i siracusani non riuscirono a fare saltare il ponte. Gli scozzesi liberarono i loro compagni aliantisti e presero prigionieri gli italiani. Il capitano Boucher-Giles cos\u00ec comment\u00f2 la situazione che si trov\u00f2 davanti:\nSe da parte italiana non si pu\u00f2 comunque giungere a un numero pi\u00f9 o meno preciso sui morti e sui feriti di Ladbroke (anche se le testimonianze del SAS e del capitano Boucher-Giles permettono di andare oltre le lacune della memoria locale, che ha finito per conservare e ricordare solo un paio di nomi di coloro che combatterono alla zona fluviale), da parte britannica il conteggio risulta molto pi\u00f9 definito: insieme ai circa 250 annegati, i britannici persero altri 443 uomini per Ladbroke; tra morti, feriti e prigionieri (difatti, non tutte le 1.063 salme presenti al Syracuse War Cemetery appartengono ai caduti dell'operazione Ladbroke, ma includono anche militi del Regno Unito morti in altre circostanze belliche del periodo).\nAlle 17:00 giunse l'inaspettato ordine da parte della DICAT di far saltare tutte le difese rimaste ancora intatte di Siracusa, Melilli (che rappresentava la sede logistica del comando della piazzaforte) e Augusta: nello stupore generale, poich\u00e9 la zona nord aretusea non era ancora stata compromessa o interessata dall'invasione; tra le altre, venne fatta saltare in aria anche la batteria detta Opera A di Capo Santa Panagia (che era una delle batterie pi\u00f9 temute dalla Royal Navy).\nDa quell'ordine, privo di spiegazioni, si sarebbe sparsa in seguito la voce, infondata, che la piazzaforte di Siracusa-Augusta avesse tramato contro l'Asse in Sicilia; si arriv\u00f2 persino a dire che dal comando siracusano era stato dato ordine di far passare per le armi chiunque avesse continuato a sparare contro gli invasori; ci\u00f2 accadeva nel settore da sbarco di Agrigento (che non rientrava neppure lontanamente nei domini della piazzaforte in questione):\nOltre alla mancata difesa della piazzaforte nel suo lato settentrionale, nel mentre, pure quei pochi tedeschi che erano stati assegnati ai FlaK (\"FlugabwehrKanone\") di Siracusa, con il compito di presidiare la citt\u00e0 dagli attacchi aerei, avevano lasciato le proprie postazioni scoperte e si erano diretti verso nord. La via per il porto aretuseo appariva dunque, adesso, priva di pericoli per il nemico.\nIntorno alle 21:00 di sabato sera (sostanzialmente 24 ore dopo l'avvio dell'operazione Ladbroke), furono i fucilieri scozzesi della 17\u00aa brigata - la medesima che in mattinata aveva gi\u00e0 occupato Cassibile - a entrare per primi a Siracusa, dato che gli aliantisti della 1\u00aa AD vennero soccorsi e rimpatriati al campo base posto in Tunisia: l\u00ec ci furono accesi diverbi tra gli Alleati, con il rischio di scontri a fuoco, poich\u00e9 i britannici accusarono gli americani della strage dei propri uomini in mare, dando la colpa del doloroso disastro ai loro piloti poco addestrati; le due parti dovettero essere separate e poste in accampamenti diversi.\nLadbroke effettivamente lasci\u00f2 molto amaro in bocca agli anglo-americani: quando un distaccamento del 4\u00b0 Camera Detachment (12\u00b0 Combat Camera Unit) della U.S. Army Air Forces, costituite da Jack Warner (capo dei Warner Bros. Studios di Hollywood), giunse a Siracusa per filmare i successi degli Alleati, il tenente di quella spedizione, l'americano H. Bollerman, con la sua troupe cinematografica, decise di non mandare mai in onda quel che riprese sulle spiagge della Maddalena: dozzine e dozzine di corpi di soldati britannici che erano stati portati a riva dalla corrente, non pi\u00f9 riconoscibili.\nIl primo ministro britannico, Winston Churchill, preso dall'entusiasmo per il successo generale dell'operazione Husky e per la rapida cattura di Siracusa, si limit\u00f2 ad annotare il nefasto esito di Ladbroke con un semplice: \u00ab\"This was a very serious disaster\"\u00bb (egli, comunque, si recher\u00e0 anni dopo a visitare le tombe di quei soldati; in occasione della sua permanenza a Siracusa nel 1955).\nGli inglesi trovarono una citt\u00e0 in gran parte abbandonata: era da tempo che le famiglie siracusane, per trovare scampo dai bombardamenti sempre pi\u00f9 frequenti sulla costa, erano migrate nell'entroterra ibleo. Quelli che erano rimasti, avevano preferito trascorrere la giornata del 10 luglio all'interno dei rifugi antiaerei, che per Siracusa erano dati in gran parte da antichi ipogei e catacombe; e fu l\u00ec, nelle catacombe aretusee, che gli scozzesi, accompagnati dagli indiani, andarono a scovare buona parte della popolazione. Di seguito si riporta la testimonianza di Maria Nan\u00e8, una giovanissima che visse i primi momenti dell'occupazione insieme alla sua famiglia:\nIl morale della popolazione era provato dai bombardamenti ma anche dalla fame cronica. Coloro che da l\u00ec a breve sarebbero stati identificati e acclamati dall'Europa come i liberatori dei popoli dal dominio nazi-fascista, intravidero in Siracusa - il primo capoluogo europeo che conquistarono e \u00ab\"the first port of fall in Fortress Europe\"\u00bb (il primo porto a cadere nella Fortezza Europa) - ostilit\u00e0, diffidenza e tanta aspettativa. Il cattivo stato di salute che affliggeva i siciliani ormai da anni, finir\u00e0 per spandersi sui soldati, contagiandoli. Le forze occupanti, infatti, avranno un ruolo determinante, da un punto di vista specialmente sanitario, nel risollevare la sorte di molti abitanti dell'isola: la stessa Nan\u00e8 ricorda come sua sorella, colpita dall'epidemia di febbre tifoide, che imperversava in citt\u00e0, venne salvata dai medici inglesi che portarono la penicillina.\nQuindi tra la notte del 10 luglio e la domenica mattina dell'11 luglio, rastrellati altri prigionieri in citt\u00e0 e assicurato l'ordine tra la gente, il porto di Siracusa accolse, volente o nolente, la moltitudine di navi militari della flotta alleata: la Eastern Naval Task Force dell'ammiraglio Bertram Ramsay, che era giunta dal caposaldo britannico di Alessandria d'Egitto e di Suez, oltre che dall'allora palestinese Haifa (quel caposaldo, l'Egitto, che Hitler aveva detto di temere pi\u00f9 della Malta colonia inglese, e per il quale aveva sacrificato e precluso, alla fine inutilmente, l'azione sull'isola posta sotto la Sicilia, nella speranza di sottrarre ai britannici prima la terra egizia). Questa flotta trasportava l'8\u00aa Armata su 810 navi da guerra e da sbarco e su 715 mezzi anfibi.\nSe pur non adeguatamente sfruttato da secoli, il porto aretuseo, grazie alle sue caratteristiche naturali, rimaneva l'unico in Sicilia che nell'immediato poteva rappresentare una sicura base d'appoggio per il prosieguo delle vaste operazioni belliche in territorio nemico; per tale motivo la sua cattura era stata stabilita come prioritaria fin dalla stesura del piano redatto dal Combined Chiefs of Staff. Il 12 luglio il \"The Times\" rimarc\u00f2 ci\u00f2 che significava per gli Alleati possedere questa citt\u00e0 sul mare: \u00abSiracusa [...] \u00e8 tuttora quel porto naturale che era nell'antichit\u00e0\u00bb.\nGli altri sbarchi nel siracusano contemporanei a Ladbroke.\nAvola, confinante a sud-ovest con Siracusa, fu tra i primissimi territori dell'area ad essere attaccati: mentre intorno alle 22:00, la sera del 9 luglio 1943, i bombardieri e i paracadutisti britannici davano il via all'operazione Ladbroke, nel medesimo orario piombavano sulle campagne avolesi diverse centinaia di paracadutisti americani del 505th Infantry Regiment, lanciati per errore al di fuori del settore statunitense.\nMentre avvenivano i primi lanci aviotrasportati, molti dei quali con esiti disastrosi, e le forze speciali e i bombardamenti impegnavano fin da subito le difese italiane (assenti nel siracusano quelle tedesche, nonostante il primo allarme sull'invasione partisse proprio da una radio tedesca sita nel capoluogo), iniziavano a giungere sulle spiagge siracusane i soldati britannici che avevano attraversato il Mediterraneo sui numerosissimi mezzi da sbarco: alcuni ancora a notte fonda, altri alle prime luci dell'alba del 10 luglio 1943. Essi si concentravano tutti a sud di Siracusa, nessuno a nord di essa, poich\u00e9 la parte settentrionale della piazzaforte (da Priolo Gargallo ad Augusta), non era ancora ufficialmente caduta. Toccavano terra le truppe dell'8\u00aa Armata britannica del Regno Unito: il XIII Corps (corpo d'armata), comandato dal generale Miles Christopher Dempsey, e il XXX Corps, comandato dal generale Oliver Leese (rispondevano entrambri al 15th Army Group del comandante di tutte le forze di terra nel Mediterraneo, Harold Alexander).\nDa Cassibile, passando per Santa Teresa Longarini (tenuta dagli italiani fino alla mattina dell'11 luglio), fino alle spiagge netine, si verificarono aspri combattimenti: i battaglioni alleati che vi presero parte subirono perdite, mentre gli italiani che tenevano le postazioni su quelle spiagge, divisi in piccoli gruppi, finirono spesso uccisi. \nIn successione: il borgo di Cassibile venne occupato la mattina del 10 luglio intorno alle 10:00; segu\u00ec Avola che cadde il pomeriggio del 10 luglio intorno alle 15:00 (dopo aspra guerriglia urbana); Siracusa cadde la sera del 10 luglio, intorno alle 21:00, quando gli uomini scozzesi del 2\u00ba battaglione dei Royal Scots Fusiliers (17\u00aa brigata) si riversarono nelle sue strade, ormai prive di difensori.\nLo scontro a Priolo Gargallo e la presa di Augusta.\nI tedeschi, al momento dello sbarco, presidiavano in massa sia l'area occidentale della Sicilia (dove ci si aspettava, erroneamente, che sarebbe avvenuta l'invasione, a causa della vicinanza con la Tunisia, occupata dagli americani) e sia l'area dell'alto vulcano siciliano, ovvero i comuni situati alle pendici del monte Etna. Gli unici tedeschi che presidiavano l'area del siracusano, se si escludono i pochi FlaK e il gi\u00e0 dimezzato 6\u00b0 Seenotstaffeln della X. Fliegerkorps (posti tra Siracusa e Augusta), erano i 400 soldati della Kriegsmarine, con il 3\u00b0 Schnellboot-Flottille; ma costoro, tra la sera del 10 luglio e l'alba dell'11 luglio, abbandonarono il porto di Augusta, nella stessa identica maniera in cui lo fecero gli italiani posti agli ordini dell'ammiraglio Priamo Leonardi.\nInoltre, secondo l'ammiraglio Marcantonio Bragadin furono i marinai tedeschi i primi a lasciare e sabotare le postazioni, dando l'esempio agli italiani, che li seguirono (concetto ripetuto dallo storico e statista siciliano Gaetano Zingali, anch'egli vissuto nell'epoca del nazi-fascismo). In tal caso, l'effetto domino risalirebbe direttamente ai soldati di Siracusa, e in seguito ai tedeschi di Augusta, poich\u00e9 fu sul lato settentrionale della penisola della Maddalena che si verificarono le prime rese di massa del settore siculo-orientale.\nAvanzate e mandate in combattimento le proprie difese su Piano Lupo e su Scoglitti (rispettivamente in territorio agrigentino e ragusano), finalmente il comandante della Fallschirm-Panzer-Division 1 \"Hermann G\u00f6ring\", Paul Conrath, fece scendere dalle alture etnee di Patern\u00f2, verso Siracusa, il raggruppamento tattico della \"Hermann G\u00f6ring\", il \"Kampfgruppe Schmalz\", guidato dal suo vice, il colonnello Wilhelm Schmalz, il quale giunse ad affacciarsi dalle alture di Melilli su Augusta solo il 12 luglio.\nIn realt\u00e0, Schmalz, si trovava nei pressi di Siracusa fin dalle ore 20:00 del 10 luglio (un'ora prima che i britannici occupassero il capoluogo), poich\u00e9 egli, nell'entroterra mellilese, presso Villasmundo, si era incontrato con l'ammiraglio Priamo Leonardi e con questi aveva stabilito un piano per cercare di fermare l'avanzata degli Alleati verso Catania e addirittura salvare Siracusa dall'imminente capitolazione. \nPer cui, prima di dirigersi ad Augusta, e da l\u00ec inviare il noto telegramma a Berlino, che sarebbe stato carico di conseguenze, il colonnello tedesco mand\u00f2 i suoi uomini nella direzione opposta a quella della base navale: discesero su Priolo Gargallo, mentre egli rimase a Villasmundo, in attesa del risultato.\nPriolo Gargallo era all'epoca, cos\u00ec come Cassibile, un borgo della citt\u00e0 di Siracusa e contava circa 5.000 abitanti. Quando i tedeschi vi entrarono, l'11 luglio, lo trovarono del tutto spopolato: la sua gente era andata a cercare riparo dentro i siti archeologici preistorici che circondavano il borgo. Il \"Kampfgruppe Schmalz\" vide venirgli incontro, in contrada San Foc\u00e0, la 17\u00aa brigata britannica della 5\u00aa divisione, con il 2\u00ba battaglione dei Royal Scots Fusiliers e una numerosa colonna di carri armati Sherman, giunti dalla Targia. Lo scontro si accese intorno alle 16:00 del pomeriggio e and\u00f2 avanti fino a sera.\nI tedeschi, a loro volta motocorazzati, riuscirono a rendere inutilizzabili 6 carri armati nemici e a ferire il comandante dello squadrone corazzato, che venne fatto rientrare in citt\u00e0. Gli inglesi carristi si dispersero quindi momentaneamente, cercando riparo in uno dei boschi priolesi. I tedeschi approfittarono del vantaggio ottenuto per imboccare la strada che li avrebbe condotti dentro Siracusa, ma a bloccarli nuovamente fu l'intervento della Royal Navy che, non essendoci pi\u00f9 batterie costiere a contrastarla, pot\u00e9 bombardarli dal mare con gli incrociatori e con i caccia \"Mauritius\", \"Uganda\", \"Nubian\" e \"Eskimo\", i cui missili giunsero fino alle pareti rocciose di Melilli. Nel frattempo, la colonna degli Sherman si riorganizz\u00f2 sotto un nuovo comandante. La 5\u00aa divisione si rischier\u00f2. Come supporto ulteriore, giunse per gli inglesi l'aviazione, cosicch\u00e9 la via per Siracusa appariva ai tedeschi definitivamente sbarrata, essendo attaccati in quella direzione da terra, dal mare e dall'aria.\nDa Melilli, nonostante le sorti dello scontro si mostrassero gi\u00e0 decise, giunse in soccorso del \"Kampfgruppe Schmalz\" il battaglione 504\u00b0, facente parte del 121\u00ba Reggimento di fanteria costiero, posto agli ordini del colonnello Mario Damiani (uno dei 4 battaglioni che presidiavano la piazzaforte Siracusa-Augusta), che si divise in due compagnie - una di queste si mise alle dipendenze del maggiore tedesco Kruger-, con il compito di tenere l'area priolese.\nTuttavia, se pur i soldati melillesi affiancarono i tedeschi, il gruppo appariva sempre in inferiorit\u00e0 numerica rispetto al determinato avversario. Schmalz sapeva che i fanti della 54\u00aa Divisione fanteria \"Napoli\" dovevano trovarsi da qualche parte l\u00ec intorno, poich\u00e9 scesi da Palazzolo Acreide e diretti verso Siracusa. Ma i monti Climiti - lunghe propaggini iblee - spezzavano inesorabilmente la visuale tra Priolo, Melilli e quel che vi era alle sue spalle, ovvero Floridia e Solarino, dove effettivamente, all'insaputa del colonnello tedesco, era giunta la divisione \"Napoli\"; si trovava a pochi chilometri da Schmalz. Anche il colonnello Francesco Ronco, comandante del 75\u00ba reggimento fanteria \"Napoli\", stava cercando l'alleato tedesco, nella speranza di combattere insieme contro i britannici che avanzavano da Cassibile, oltre che dalla Targia.\nLe loro strade, ciononostante, non si incrociarono: impossibilitati a individuarsi, a causa dei monti, il \"Kampfgruppe Schmalz\" non attese oltre e si diresse ad Augusta, mentre Ronco e i suoi uomini vennero sorpresi e bloccati dai britannici verso Solarino. Tra l'altro, i tedeschi non comunicarono la loro ritirata da Priolo al 504\u00ba battaglione di Damiani, il quale, isolato, rimase prigioniero degli inglesi.\nCaduta definitiva della piazzaforte.\nAlle prime luci dell'alba del 12 luglio, Schmalz e il suo gruppo motocorazzato entrarono nella citt\u00e0 abbandonata di Augusta: oltre ai civili, fuggiti in massa sul monte Tauro, i numerosi fanti - anche tedeschi, come sopra si \u00e8 accennato - avevano lasciato la notte precedente la base navale. Schmalz si adir\u00f2: cerc\u00f2 l'ammiraglio Leonardi, senza riuscire a trovarlo, si sent\u00ec tradito, essendosi incontrato con questi il 10 di luglio, e volle informare Hitler di quel che era accaduto nel lato nord della piazzaforte. Il suo telegramma rimbalz\u00f2 fino a Roma, dove colse tutti di sorpresa. Nel mentre, i britannici incalzavano e Schmalz, per non farsi catturare, abbandon\u00f2 anch'egli Augusta, con i propri uomini, lasciando il suo porto al nemico. Ripieg\u00f2 verso ovest. Si inoltr\u00f2 alla valle del Marcellino, in direzione Carlentini-Lentini. Anche questa volta, Schmalz, se pur convinto di stare andando incontro alla divisione \"Napoli\", non avrebbe trovato l'alleato italiano (la cui disfatta stava avvenendo in quelle stesse ore a Floridia). Verso mezzogiorno, su una Melilli ormai aggirata, fecero il loro ingresso i fanti inglesi del 2\u00b0 \"Wiltshire\".\nPoco prima dell'abbandono definitivo della base, un esiguo gruppo di avieri italiani, operanti all'idroscalo di Augusta, tent\u00f2 di difendere il porto con le proprie armi, in solitaria, rispondendo al richiamo che era giunto dal comando di brigata aerea dell'aeroporto di Catania-Fontanarossa: ad essi si unirono pochi tedeschi, che osservavano la scena da una contrada nelle vicinanze. La Royal Navy prese a bombardarli; un tedesco rimase ucciso nei pressi del cancello dell'hangar dirigibili (Gefreiten Josef Nescinsky o Erich Schaumburg del 5\u00ba reggimento Panzergrenadier). I difensori si ritirarono e le navi avversarie - uno sparuto gruppo di esse - penetrarono nel porto: in queste prime navi si trovava anche il SAS comandato da 'Paddy' Mayne, il quale, dopo la penisola della Maddalena, occup\u00f2 Augusta.\nSiracusa e Augusta, poste in un punto particolare - molto strategico - della mappa geografica mediterranea, nel corso della loro millenaria storia militare (specialmente la prima), erano state, di norma, sempre le ultime a cadere o a non cadere affatto. In virt\u00f9 di tale ragione storica, era stata lasciata alla piazzaforte una larga autonomia (essa aveva difese staccate dal resto dell'isola e i suoi uomini non dovevano rispondere ad altri se non all'ammiraglio che in quel momento governava il caposaldo). La caduta, quindi, stavolta cos\u00ec repentina, fulminea, di quella che aveva avuto la fama d'essere, fino al 9 luglio 1943, la piazzaforte pi\u00f9 munita e impenetrabile dell'isola, lasci\u00f2 l'Asse basito; spiacevolmente sorpreso.\nL'allarme, partito da una radio tedesca di Siracusa alle 4:00 di notte del 10 luglio,[150] si era tramutato in un'inaspettata presa di coscienza gi\u00e0 il 13 luglio. \nMentre Mussolini apriva un'inchiesta sulla caduta della piazzaforte, alla ricerca di colpevoli, il 13 luglio Hitler riun\u00ec i suoi generali per stabilire la nuova strategia da adoperare in Sicilia: egli, nonostante le promesse di inviare rinforzi al Duce, decise fin da quel giorno che l'avrebbe abbandonata, ci\u00f2 che per\u00f2 non voleva che accadesse era che le sue migliaia e migliaia di soldati - non entrati quasi in battaglia poich\u00e9 non giunti per tempo nell'area gelese o in quella siracusana, o ancora perch\u00e9 rimasti a terra con gli aerei distrutti (cosa per la quale Hitler si adir\u00f2 molto) - rimanessero bloccati sull'isola (preludio dell'operazione Lehrgang).\nIl 14 luglio il Duce scrisse una nota nella quale, tra le altre urgenti questioni, chiedeva:\nIl contrattacco aereo della Luftwaffe e della Regia Aeronautica.\nLa Luftwaffe (Wehrmacht) presente sull'isola si dedic\u00f2, subito dopo l'Operazione Ladbroke, a colpire il pi\u00f9 possibile la Eastern Naval Task Force; concentratasi in alcune zone centrali delle coste siracusane. La Royal Navy, infatti, oltre ad occupare Siracusa, aveva lasciato parte della flotta ad Avola e fu quindi in questo tratto di mare, dal porto Grande, passando per la penisola della Maddalena e Cassibile, fino alle spiagge avolesi, che si scaten\u00f2 maggiormente la lotta di fuoco aeronavale. Pure Augusta venne intensamente colpita dai raid.\nNei combattimenti vennero naturalmente coinvolti i piloti italiani, tramite la Regia Aeronautica (lo storico augustano Tullio Marcon ha ben descritto lo stato d'animo dei siciliani che osservavano gli scontri aerei, senza sapere da che parte stare.). Il contrattacco avvenne con ritardo n\u00e9 poteva competere con i numeri impressionanti dell'aviazione avversaria: una forza complessiva di 4.900 aerei, che difendevano le navi. \nDal momento dello sbarco, vi furono nel siracusano oltre 48 ore consecutive di bombardamenti. Non vi era tregua per i siciliani, ma nemmeno per gli invasori; specialmente per le navi ancorate ad Avola, le quali subirono dal 10 al 14 luglio 50 raid aerei dell'Asse, ponendo la difesa navale degli Alleati in forte condizione di stress:\nNonostante gli italo-tedeschi riuscissero ad affondare alcune decine di navi, le perdite erano pur sempre irrisorie davanti alla vastit\u00e0 della flotta nei porti conquistati. Inoltre, il sempre collettivo sbarramento aereo del nemico impediva nella maggior parte delle volte ai piloti dell'Asse di portare a segno le loro missioni, cosicch\u00e9 vennero costretti ad alzarsi in volo di notte, ma a discapito della precisione sugli obiettivi.\nGli aerei tedeschi insistettero particolarmente con Siracusa: lo fecero almeno fino ai primi di agosto. Ad esempio, mentre gli inglesi occupavano saldamente la citt\u00e0, 190 aerei, la maggior parte germanici, bombardavano il suo perimetro; la notte del 25 luglio furono 89 gli aerei della Luftwaffe che si scagliarono sugli inglesi nel porto (all'alba del 14 luglio gli aerei tedeschi che avevano cercato di penetrare insieme nel porto aretuseo, senza riuscirvi, erano stati 44); il 9 agosto sorvolarono e bombardarono l'area 126 apparecchi della Germania. Morti, feriti e numerosi aerei distrutti li ebbero tutte le parti belligeranti. Per citare qualcuno di questi episodi: all'alba del 12 luglio, quando 51 Junkers Ju 88 di Hitler compirono un raid che giunse a Capo Ognina, una bomba colp\u00ec i serbatoi dell'olio della nave CT HMS \"Eskimo\", provocando nella sala di comando un'esplosione che uccise 19 britannici l\u00ec presenti; sempre il 12 luglio, aerei tedeschi e italiani intorno ad Augusta vennero colpiti da una dozzina di Supermarine Spitfire, tra questi vi era l'aereo Fiat G.50 \u00abFreccia\u00bb del maresciallo Silvio Ferrigolo che, colpito alla schiena, mor\u00ec precipitando con il suo apparecchio nelle saline della penisola di Magnisi; il 16 luglio, gli aerei della Regia Aeronautica riuscirono a colpire una delle principali corazzate inglesi nel Mediterraneo, la HMS \"Nelson\", obbligandola a lasciare le acque siciliane e rientrare a Malta (la \"Nelson\" si riveler\u00e0 essere alla fine il luogo nel quale avverr\u00e0 la firma del cosiddetto Armistizio lungo); nelle notti del 27 e 28 luglio la Luftwaffe, compiendo due pesanti incursioni al porto di Siracusa, affond\u00f2 un mezzo da sbarco inglese, l'HMS LCT 353, ma perse 11 dei propri aerei con i piloti naufragati o uccisi.\nIl campo di concentramento di Priolo.\nIl conquistato borgo di Priolo Gargallo divenne sede di un grosso campo di concentramento per prigionieri italiani: i britannici gli diedero il nome di P.O.W. 369 (dove la sigla, insieme al numero identificativo, sta per Prisioners Of War): in questo campo vennero internati non solo militari catturati ma anche persone politiche ritenute troppo vicine al regime mussoliniano. Nel suo periodo di apice arriv\u00f2 a contenere al suo interno fino a 7.000 prigionieri, divenendo il pi\u00f9 importante campo del suo genere nell'isola e nell'Italia meridionale (esso viene spesso associato al 371\u00b0 Camp P.W. di Padula, in Calabria, il quale, allestito un anno dopo, divenne il maggiore luogo di detenzione per quel che concerne la parte sud della penisola).\nLadbroke: conseguenze sulle missioni future aviotrasportate.\nDopo un'inchiesta riguardante i problemi e le mancanze ravvisate durante le missioni aviotrasportate in Sicilia, l'esercito britannico e la Royal Air Force diedero nuove disposizioni; gli equipaggi degli aerei dovevano essere addestrati in operazioni con paracadute e alianti, e gli esploratori dovevano essere sbarcati prima della forza principale, per posizionare i fanali guida. Il piano di atterraggio venne semplificato con il lancio di brigate complete su una singola zona di atterraggio, al posto delle aree di atterraggio pi\u00f9 piccole utilizzate in Sicilia dai battaglioni. Gli alianti avrebbero dovuto essere rilasciati durante la notte mentre erano ancora sopra il mare, e le loro zone di atterraggio sarebbero state grandi abbastanza per ospitare l'aereo ed avere ancora spazio libero. A seguito di un incidente di fuoco amico durante il sorvolo di un convoglio alleato, venne aumentata la formazione degli equipaggi circa il riconoscimento aereo; gli aerei Alleati vennero inoltre dipinti con tre grandi strisce bianche. La formazione per i piloti dell'aliante venne aumentata, e vennero implementati miglioramenti agli alianti, tra cui una migliore comunicazione tra aeromobili.\nPer fornire un altro metodo di invio per via aerea delle jeep dell'artiglieria, la Royal Air Force inizi\u00f2 a sperimentare modalit\u00e0 di utilizzo dei paracadute a grappolo per paracadutarli sulle aree degli scontro, sistemando jeep e cannoni nei vani bombe degli aerei. Un secondo gruppo di trasporto della Royal Air Force, il N. 46, venne formato e dotato esclusivamente di C-47 Dakota, invece del miscuglio di aeromobili del 38th Group. Insieme, i gruppi della Royal Air Force furono in grado di fornire 88 Albermarles, 88 Stirlings, 36 Halifaxes e 150 Dakota, per un totale di 362 aerei senza contare quelli tenuti in riserva."}
{"id": "1475608", "revid": "1354930", "url": "https://it.wikipedia.org/wiki?curid=1475608", "title": "Renato Scorticati", "text": "Professionista tra il 1930 ed il 1940.\nCarriera.\nCorse per l'Olympia, la Maino, la Parioli e la Lygie. Tra le principali vittorie si segnalano la Coppa del Re nel 1931, il Giro del Lazio 1934 e una tappa e la classifica generale del Giro di Toscana/Pontedera del medesimo anno, il Giro del Veneto 1936 e il Trofeo Moschini 1937 (gi\u00e0 Milano-Mantova). Partecip\u00f2 a otto edizioni del Giro d'Italia, concludendo al decimo posto nel 1932."}
{"id": "1475610", "revid": "287204", "url": "https://it.wikipedia.org/wiki?curid=1475610", "title": "Asgeir Sigurvinsson", "text": ""}
{"id": "1475611", "revid": "467420", "url": "https://it.wikipedia.org/wiki?curid=1475611", "title": "Tassoni (disambigua)", "text": ""}
{"id": "1475614", "revid": "287204", "url": "https://it.wikipedia.org/wiki?curid=1475614", "title": "Prima Lega (Etiopia)", "text": "La Prima Lega etiope (in amarico: \u12e8\u12a2\u1275\u12ee\u1335\u12eb \u1355\u122a\u121d\u12e8\u122d \u120a\u130d), organizzata dalla Federazione calcistica dell'Etiopia (EFF), \u00e8 la massima competizione calcistica dell'Etiopia, istituita nel 1944 e riorganizzata sotto il nome attuale nel 1997. Vi partecipano 16 club. \nLa squadra pi\u00f9 titolata nella competizione \u00e8 il , vincitore di 29 titoli. \nStoria.\nIl primo campionato di calcio etiope venne giocato nel 1944, epoca in cui l'Etiopia era occupata dall'esercito britannico in guerra con l'Italia, nazione che aveva invaso il paese nel 1935. Ad aggiudicarselo fu la rappresentativa della British Military Mission to Ethiopia (BMME). La formula del campionato \u00e8 variata nel corso degli anni, ed esso \u00e8 stato disputato sia come coppa sia come girone all'italiana.\nDurante l'occupazione italiana dell'Etiopia vennero giocati dei campionati regionali, uno per ogni governatorato dell'Africa Orientale Italiana.\nDurante il periodo di unione tra Etiopia ed Eritrea (dal 1952 al 1993), le squadre eritree giocarono nel campionato etiope, ottenendo nove successi, quattro con l'Asmara Brewery, tre con il Tele SC e due con l'Embassoyra.\nIl 2 maggio 2018 il campionato fu sospeso dalla Federazione a causa dell'aggressione all'arbitro durante la partita Defence Force-Wervalo Adigrat. Riprese due settimane pi\u00f9 tardi.\nAl termine della stagione 2017-2018 \u00e8 stata stabilita una limitazione sul numero massimo di calciatori stranieri ammessi per ogni squadra, ridotto a tre.\nSquadre.\nStagione 2019-2020.\nAlbo d'oro.\nEthiopian Premier League"}
{"id": "1475615", "revid": "125642595", "url": "https://it.wikipedia.org/wiki?curid=1475615", "title": "Danny Pino", "text": "Biografia.\nDanny Pino si \u00e8 diplomato alla Coral Park High School di Miami nel 1992 e si \u00e8 laureato alla Florida International University nel 1996, dove era membro della confraternita Sigma Phi Epsilon fraternity. Nella serie \"The Shield\" ha interpretato il controverso ruolo di Armadillo Quintero, un signore della droga stupratore seriale. Nel maggio del 2003, ha interpretato il personaggio di Desi Arnaz nello speciale della CBS sulla vita di Lucille Ball, \"Lucy: The Lucille Ball Story\". Nel \"2005\" ha lavorato in \"The Lost City\" con Andy Garcia e in \"Flicka - Uno spirito libero\". \u00c8 noto per la partecipazione alla serie televisiva \"Cold Case - Delitti irrisolti\", dove ha interpretato il ruolo di Scotty Valens, e a \"Law &amp; Order - Unit\u00e0 vittime speciali\", nel ruolo del detective Nick Amaro. Nel 2018 ha iniziato a lavorare in Mayans MC, spinoff di Sons of Anarchy, nel ruolo del cartello Miguel Galindo.\nParla correntemente lo spagnolo, come dimostrano programmi televisivi come \"Cold Case\" e \"Mayans MC\", e le interviste che ha fatto.\nLui e sua moglie, Lilly, si sono sposati il 15 febbraio 2002. Hanno due figli, Luca Daniel, nato il 15 febbraio 2006, e Julian Franco, nato il 5 giugno 2007."}
{"id": "1475616", "revid": "46291", "url": "https://it.wikipedia.org/wiki?curid=1475616", "title": "Pachypodium ambongense", "text": "Pachypodium ambongense \u00e8 una pianta della \nfamiglia delle Apocynaceae, endemica del Madagascar.\nDescrizione.\nHa il portamento di un piccolo arbusto, alto fino a 1-1,5 m, dal caratteristico tronco a forma di bottiglia, ricoperto da spine lunghe 5\u201310\u00a0mm.\nLe foglie sono ellittico-obovate, 3-8 x 1,5\u20133\u00a0cm, dotate di un corto picciolo, disposte in rosetta all'apice del fusto.\nI fiori, biancastri e larghi sino a 5,5\u00a0cm, sono raggruppati in infiorescenze di 1-8 fiori.\nDistribuzione e habitat.\nL'areale della specie \u00e8 ristretto al Madagascar nord-occidentale (provincia di Mahajanga). \u00c8 una specie rara; alcuni esemplari si trovano all'interno del Parco nazionale Tsingy di Namoroka."}
{"id": "1475618", "revid": "196390", "url": "https://it.wikipedia.org/wiki?curid=1475618", "title": "Lotario III del Sacro Romano Impero", "text": ""}
{"id": "1475620", "revid": "110157", "url": "https://it.wikipedia.org/wiki?curid=1475620", "title": "Cioc\u0103ne\u0219ti (D\u00e2mbovi\u021ba)", "text": "Cioc\u0103ne\u0219ti \u00e8 un comune della Romania di 5.001 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 5 villaggi: Cioc\u0103ne\u0219ti, Cre\u021bu, Decindea, Urziceanca, Vizure\u0219ti."}
{"id": "1475627", "revid": "838137", "url": "https://it.wikipedia.org/wiki?curid=1475627", "title": "Prawia", "text": "Nella mitologia slava Prawia \u00e8 la principale forza che d\u00e0 movimento e vita al mondo. \"Prawia\" ha un significato simile al greco \"Logos\". \u00c8 una parola frequentemente usata nel Libro di Veles.\nDal contenuto del Libro di Veles si pu\u00f2 concludere che \"Prawia\" \u00e8 nella mitologia slava l'insieme delle forze di natura che determinano l'origine della materia e che decidono delle complicate propriet\u00e0 e strutture della materia. Le pi\u00f9 semplici e le pi\u00f9 essenziali forme attraverso le quali \"Prawia\" si manifesta sono il caos e la casualit\u00e0 che sono visibili in ciascun elemento del mondo. Da \"Prawia\" derivano anche le leggi della biologia e dell'evoluzione. Anche tutta la cultura degli uomini e le sue leggi sono una manifestazione del caos primitivo. \"Prawia\" \u00e8 quindi anche la coscienza degli uomini della propria esistenza, del mondo e dei loro rapporti con la natura. Esiste negli uomini e anche al di fuori di loro; cambia il mondo in un organismo cosciente e indipendente. Grazie a \"Prawia\" si pu\u00f2 anche riconoscere \"Wyraj\": la sorgente del diritto per il mondo.\nInterrompere la realizzazione del motore della storia, come voluto da \"Prawia\", pu\u00f2 portare verso forme di cultura mutile e pericolose per gli uomini. La realizzazione dei piani di \"Prawia\", al contrario, d\u00e0 l'occasione agli uomini di diventare coscienti e capaci di cambiare il mondo, sviluppando un rapporto amichevole nei suoi confronti."}
{"id": "1475629", "revid": "4106", "url": "https://it.wikipedia.org/wiki?curid=1475629", "title": "Scorticati", "text": ""}
{"id": "1475634", "revid": "62004", "url": "https://it.wikipedia.org/wiki?curid=1475634", "title": "Hans Peter Briegel", "text": ""}
{"id": "1475636", "revid": "79968", "url": "https://it.wikipedia.org/wiki?curid=1475636", "title": "Lo zen e l'arte della manutenzione della motocicletta", "text": ""}
{"id": "1475638", "revid": "767487", "url": "https://it.wikipedia.org/wiki?curid=1475638", "title": "Cobia", "text": "Cobia \u00e8 un comune della Romania di 3.194 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 10 villaggi: Blidari, C\u0103lug\u0103reni, C\u0103p\u0219una, Cobiu\u021ba, Cr\u0103ciune\u0219ti, Frasin-Deal, Frasin-Vale, Gherghi\u021be\u0219ti, M\u0103n\u0103stirea, Mislea."}
{"id": "1475641", "revid": "4106", "url": "https://it.wikipedia.org/wiki?curid=1475641", "title": "Scudellaro", "text": ""}
{"id": "1475644", "revid": "175335", "url": "https://it.wikipedia.org/wiki?curid=1475644", "title": "Star Wars Episodio I - La minaccia fantasma", "text": ""}
{"id": "1475646", "revid": "46291", "url": "https://it.wikipedia.org/wiki?curid=1475646", "title": "Pachypodium baronii", "text": "Pachypodium baronii (Costantin &amp; Bois, 1907) \u00e8 una pianta della famiglia delle Apocynaceae, endemica del Madagascar."}
{"id": "1475647", "revid": "404449", "url": "https://it.wikipedia.org/wiki?curid=1475647", "title": "Rispescia", "text": " \nRispescia (gi\u00e0 \"Santa Maria di Rispescia\") \u00e8 una frazione del comune italiano di Grosseto, in Toscana.\nGeografia fisica.\nLa frazione di Rispescia \u00e8 situata a 11\u00a0m s.l.m. nella parte meridionale del comune di Grosseto, oltre il corso del fiume Ombrone che lambisce il paese a nord-ovest, alle porte del Parco naturale della Maremma. L'area \u00e8 prevalentemente pianeggiante, fatta eccezione per alcuni rilievi collinari come poggio Cavallo (181\u00a0m) o poggio Campore (203\u00a0m) che pur trovandosi distanti dal centro abitato ricadono nel territorio della frazione.\nIl paese \u00e8 attraversato dal fosso Rispescia (12\u00a0km), corso d'acqua che nasce poco a nord di Montiano e si immette nell'Ombrone a ovest del paese. A sud, la frazione \u00e8 delimitata dal canale artificiale dell'Essiccatore Principale dell'Alberese (8\u00a0km), oltre il quale si raggiunge la vicina frazione di Alberese. \nLa frazione dista circa 7\u00a0km dalla citt\u00e0 di Grosseto.\nStoria.\nLa prima attestazione del toponimo \"Rispescia\" si ha in un atto di vendita del 2 giugno 1258 dove si legge che il mugnaio Martino di Guglielmo vende ai fratelli Raniero e Ildebrandino di Rustichella un terreno situato presso Grosseto nella \u00abcontrada dicta Raspesce\u00bb, dal nome del fosso affluente del fiume Ombrone. Il corso d'acqua bagnava allora le terre che furono propriet\u00e0 della Grancia di Grosseto, che faceva capo all'ospedale di Santa Maria della Scala di Siena; in un documento del 7 giugno 1349 si legge che il proprietario terriero di origine corsa Giovanni Arrighi fece dono all'ospedale di un pezzo di terra \u00abnella contrada di Rispescia alla Giuncolella\u00bb \u2013 quest'ultimo toponimo rimasto solamente nell'odonomastica nella \"strada Giuncola\" di Rispescia \u2013 ed ancora in un inventario del 1430 (\u00abiuxta fossatum rispescis\u00bb) e in elenco di beni di suddetto ospedale del 1469, dove \u00e8 descritto un terreno che \u00abconfina da due lati le vie che vanno a Talamone e di verso Grosseto la bandita e lorti di Rispescia\u00bb. Questi documenti testimoniano inoltre la presenza nel XV secolo di una via di comunicazione stradale \u2013 \u00abvia carraria\u00bb, quindi lastricata \u2013 proprio nel punto in cui scorreva il fosso, a sud di Grosseto, ad ovest della strada per Talamone.\nLa frazione si \u00e8 sviluppata tuttavia solamente nel corso del XX secolo, a seguito della completa bonifica della pianura maremmana e della seguente riforma agraria. Il villaggio, chiamato in principio semplicemente \"Villaggio del bracciante\", \u00e8 stato fondato dall'Ente Maremma il 23 dicembre 1951 con la posa della prima pietra da parte dell'allora ministro dell'agricoltura Amintore Fanfani. Il villaggio doveva fungere da centro di servizio e aggregazione per tutti quei poderi e case coloniche sparse nella vasta campagna tra Grosseto, a sud dell'Ombrone, ed Alberese, in seguito al fenomeno dell'appoderamento che prendeva il posto del latifondo e fece registrare un forte flusso di immigrazione verso la Maremma, in particolare dalla Toscana settentrionale e soprattutto dal Veneto. Sempre nel 1951, in contemporanea con l'inizio dei lavori di costruzione del villaggio, il presidente dell'Ente Maremma don\u00f2 169 ettari di terreno adiacente all'Ente nazionale assistenza orfani dei lavoratori italiani (E.N.A.O.L.I.), per la realizzazione di un centro che accogliesse gli orfani dei contadini, dotato di fattoria, scuola e cappella.\nIl borgo di fondazione era stato progettato con una parte centrale, quella dei servizi pubblici, che comprendeva il campo sportivo e sette edifici (la chiesa, la casa canonica, lo spaccio con circolo ricreativo e bar, l'asilo comunale, la scuola elementare, l'edificio dell'ambulatorio, telefono e alcune botteghe, un ultimo edificio per le abitazioni dei gestori dei servizi) e quella residenziale, con settantanove lotti assegnati ad altrettante famiglie che comprendevano la casa colonica (dette \"casette\", singole o doppie) e un terreno da 46 ettari cadauna. Una prima inaugurazione fu presieduta dal ministro Fanfani il 21 dicembre 1952, mentre quella definitiva, a villaggio ormai ultimato, fu tenuta il 6 aprile 1953 alla presenza dello stesso Fanfani, del sindaco di Grosseto Renato Pollini e di Giorgio La Pira, sindaco di Firenze. Il nome stabilito per il borgo fu \"Santa Maria di Rispescia\", in seguito alla dedicazione a santa Maria Goretti della chiesa parrocchiale; nel corso dei decenni, il toponimo fu ridotto al solo \"Rispescia\".\nSociet\u00e0.\nEvoluzione demografica.\nQuella che segue \u00e8 l'evoluzione demografica della frazione di Rispescia. Sono indicati gli abitanti del centro abitato e dove \u00e8 possibile \u00e8 messa tra parentesi la cifra riferita all'intero territorio della frazione.\nCultura.\nIstruzione.\nA Rispescia hanno sede, nel medesimo edificio che \u00e8 andato ad unire e modificare i due originari del 1953, la scuola primaria \"Carlo Porciatti\" e la scuola infantile, che sono inserite nell'Istituto comprensivo Grosseto 1, intitolato all'educatore Alberto Manzi.\nDal 1955 al 1977 ebbe sede a Rispescia il centro educativo dell'E.N.A.O.L.I. (Ente Nazionale Assistenza Orfani dei Lavoratori Italiani). Tra il 1951 e il 1955, vennero realizzati in una localit\u00e0 adiacente al centro abitato, su progetto dell'architetto Lorenzo Chiaraviglio, la scuola professionale di formazione agricola di Rispescia e l'azienda associata di produzione agroalimentare, per l'educazione fino alla maggiore et\u00e0 degli orfani dei contadini. Per tutto il periodo di attivit\u00e0, la struttura ospit\u00f2 circa seicentocinquanta ragazzi provenienti, prevalentemente, dall'Italia centrale, meridionale e insulare. L'ente e la conseguente attivit\u00e0 furono soppressi nel 1977. Presso la struttura \u00e8 attivo dal 1989 il Centro nazionale per lo sviluppo sostenibile \"Il Girasole\", centro di educazione ambientale di Legambiente, presso il quale ogni estate si tiene la rassegna di \"Festambiente\".\nGeografia antropica.\nRispescia \u00e8 compresa nella circoscrizione n.5 \"Alberese-Rispescia\" del comune di Grosseto.\nAdiacente al centro abitato principale, separato dal tracciato della superstrada Aurelia, si trova il piccolo nucleo di Enaoli (30\u00a0m s.l.m., 10 abitanti), che deve il suo toponimo al fatto di aver ospitato, dal 1955 al 1977, il centro sociale-culturale dell'E.N.A.O.L.I. (Ente Nazionale Assistenza Orfani dei Lavoratori Italiani). Vi si trovano una chiesa ed alcuni edifici rurali dove ha sede il centro di educazione ambientale di Legambiente.\nIl territorio della frazione comprende anche l'area rurale che dai rilievi collinari a nord-est del paese scende verso l'Ombrone, denominata comunemente come \"Ottava Zona\", dove si trova soprattutto la localit\u00e0 di Grancia (26\u00a0m s.l.m., 39 abitanti), di origine medievale.\nTra le altre localit\u00e0 minori del territorio si ricordano Podere Pratini (17\u00a0m s.l.m.) e Vallemaggiore (15\u00a0m s.l.m.).\nInfrastrutture e trasporti.\nStrade.\nLa frazione di Rispescia \u00e8 collegata con Grosseto a nord e Roma a sud dalla strada statale 1 Via Aurelia, grazie ad un proprio svincolo (\"Alberese-Rispescia\") posto direttamente all'ingresso del centro abitato.\nFerrovie.\nLa frazione \u00e8 attraversata dal tracciato della Ferrovia Tirrenica e possedeva inizialmente una propria stazione, tuttavia dismessa in tempi recenti.\nLa frazione fu servita anche dalla privata ferrovia Cana-Arcille-Rispescia, della quale la stazione di Rispescia costituiva il capolinea meridionale, impegnata nel trasporto della lignite. Il tratto da Arcille a Rispescia fu attivato nel 1918. Tuttavia, questo tracciato fu reso inutile dall'apertura del ramo Arcille-Grosseto nel 1920, avviandosi cos\u00ec verso la dismissione e chiudendo definitivamente nel 1925."}
{"id": "1475648", "revid": "175335", "url": "https://it.wikipedia.org/wiki?curid=1475648", "title": "Star Wars Episodio II - L'attacco dei cloni", "text": ""}
{"id": "1475651", "revid": "599013", "url": "https://it.wikipedia.org/wiki?curid=1475651", "title": "Suore della carit\u00e0 di Ges\u00f9", "text": "Le suore della carit\u00e0 di Ges\u00f9, gi\u00e0 dette di Miyazaki (in inglese \"Caritas Sisters of Miyazaki\"), sono un istituto religioso femminile di diritto pontificio.\nStoria.\nLa congregazione venne fondata il 15 agosto 1937 a Miyazaki, in Giappone, dal missionario salesiano Antonio Cavoli (1888-1972).\nNel 1929 Cavoli organizz\u00f2 a Miyazaki una conferenza femminile di san Vincenzo de' Paoli con lo scopo di raccogliere fondi per aiutare i poveri e gli ammalati della comunit\u00e0: nel 1932 apr\u00ec anche un ricovero per operai anziani attorno al quale sorse un vasto complesso di opere caritative (un orfanotrofio, un asilo) che prese il nome di Giardino della carit\u00e0\".\nPer gestire l'opera, Cavoli decise di dare inizio a una nuova famiglia religiosa. Vincenzo Cimatti, prefetto apostolico di Miyazaki, concesse la sua approvazione l'8 agosto 1938: le prime aspiranti compirono il noviziato presso la congregazione indigena delle suore della Visitazione di Fukuoka e il 31 gennaio 1939 le prime due religiose emisero la loro professione dei voti.\nAttivit\u00e0 e diffusione.\nGli scopi delle suore della carit\u00e0 di Ges\u00f9 si dedicano all'insegnamento della dottrina cristiana, a opere di assistenza sociale e alla visita agli ammalati.\nLe suore sono presenti in Giappone, Filippine e Germania e contano missioni in Bolivia, Brasile, Corea del Sud, Italia, Papua Nuova Guinea e Per\u00f9; la sede generalizia \u00e8 a Roma.\nAlla fine del 2008 la congregazione contava 1.015 religiose in 170 case."}
{"id": "1475652", "revid": "175335", "url": "https://it.wikipedia.org/wiki?curid=1475652", "title": "Star Wars Episodio III - La vendetta dei Sith", "text": ""}
{"id": "1475654", "revid": "2136470", "url": "https://it.wikipedia.org/wiki?curid=1475654", "title": "Linafoot", "text": "La Linafoot \u00e8 la massima competizione calcistica della Repubblica Democratica del Congo, istituita nel 1958.\nSquadre partecipanti.\nLinafoot 2017-2018."}
{"id": "1475662", "revid": "33751", "url": "https://it.wikipedia.org/wiki?curid=1475662", "title": "Premier League (Kenya)", "text": "La Premier League keniota () \u00e8 la massima divisione del campionato keniota di calcio. Istituita nel 1963, \u00e8 organizzata dalla Federazione calcistica del Kenya (KFF).\nSquadre.\nStagione 2020-2021."}
{"id": "1475664", "revid": "709565", "url": "https://it.wikipedia.org/wiki?curid=1475664", "title": "Episodi di West Wing - Tutti gli uomini del Presidente (settima stagione)", "text": "In Italia la settima stagione di \"West Wing - Tutti gli uomini del Presidente\" \u00e8 andata in onda, in anteprima assoluta, sul canale digitale terrestre a pagamento Steel dal 2 gennaio al 13 marzo 2010, ogni sabato alle 21.00 con un doppio episodio settimanale."}
{"id": "1475667", "revid": "125713729", "url": "https://it.wikipedia.org/wiki?curid=1475667", "title": "L'Uomo Ragno (serie animata 1981)", "text": "L'Uomo Ragno \u00e8 una serie TV di cartoni animati prodotta nel 1981 da Marvel Productions e De Patie-Freleng Enterprises. \u00c8 stata originariamente trasmessa in syndication ed \u00e8 basata sul personaggio dei fumetti della Marvel Comics. Si compone di 26 episodi in un'unica stagione.\nLa giapponese Toei Animation, che ha prodotto la serie anime \"Uomo Tigre II\", ha animato due episodi, e quindi le due serie degli anni ottanta hanno diversi punti in comune.\nAspetti salienti.\nQuesta serie si presenta come molto pi\u00f9 fedele al fumetto rispetto alla precedente del 1967, come si evince subito dallo stile di disegno ispirato alle tavole di John Romita Sr., e alla maggiore accuratezza del costume del supereroe. Anche le storie sono pi\u00f9 legate all'universo Marvel, con la comparsa di personaggi come il Dottor Destino, il Kingpin, la Lucertola, l'Uomo Sabbia, Mysterio, Kraven il cacciatore, il Dottor Octopus, la Gatta Nera, Magneto e Green Goblin.\nA causa di contrasti con il network e con le associazioni dei genitori, si impieg\u00f2 una certa cura per evitare scene di violenza, e perci\u00f2 in questa serie l'Uomo Ragno non fa uso di pugni contro i suoi avversari. Questa serie non ebbe un grande successo e fu messa in ombra rispetto alla precedente, pi\u00f9 o meno dello stesso periodo, dal titolo \"L'Uomo Ragno e i suoi fantastici amici\", che invece \u00e8 una serie meno fedele al fumetto.\nLista episodi.\nMolti episodi hanno due titoli in italiano: ci\u00f2 \u00e8 dovuto al fatto che la serie ha avuto due doppiaggi in lingua italiana.\nSigla italiana.\nLa sigla dal titolo \"Spiderman\" \u00e8 stata incisa da I Sorrisi."}
{"id": "1475668", "revid": "52076", "url": "https://it.wikipedia.org/wiki?curid=1475668", "title": "Serra Orlando", "text": ""}
{"id": "1475673", "revid": "46291", "url": "https://it.wikipedia.org/wiki?curid=1475673", "title": "Pachypodium rosulatum bicolor", "text": "Pachypodium rosulatum\" subsp. \"bicolor \u00e8 una pianta della famiglia delle Apocynaceae, endemica del Madagascar."}
{"id": "1475680", "revid": "1924342", "url": "https://it.wikipedia.org/wiki?curid=1475680", "title": "Modjo", "text": "Modjo \u00e8 stato un duo musicale francese di musica house composto dal produttore Romain Tranchart e dal cantante Yann Destagnol, conosciuto anche come Yann Destal. Formatosi nel 1998, la loro attivit\u00e0 \u00e8 proseguita per quattro anni, fino al 2002.\nSono conosciuti soprattutto per il successo europeo del singolo \"Lady (Hear Me Tonight)\", del 2000.\nStoria.\nRomain Tranchart, nato a Parigi, nella sua infanzia si \u00e8 trasferito in Messico e Algeria, fino a stabilirsi in Brasile. Qui ha cominciato a suonare la chitarra ed \u00e8 entrato a far parte di un gruppo musicale rock che per\u00f2 si \u00e8 sciolto in poco tempo. Ha cominciato cos\u00ec ad appassionarsi alla musica house e, influenzato da artisti come DJ Sneak, Ian Pooley e Daft Punk, ha inciso il suo primo singolo per la casa discografica Vertigo Records con il nome d'arte Funk Legacy, nel 1998. Poco dopo ha deciso di entrare nella \"Scuola americana di musica moderna\" di Parigi.\nYann Destagnol, anche lui parigino, ha imparato a suonare flauto e clarinetto quando era ancora bambino e da grande, influenzato dai Beatles, The Beach Boys e David Bowie, ha avviato una carriera da cantante. In seguito ha imparato anche a suonare il pianoforte e la chitarra.\nI due si sono incontrati nel 1998 e avviarono subito il progetto Modjo; hanno cominciato a registrare e a produrre la loro prima canzone, \"Lady (Hear Me Tonight)\", che ha riscosso un ottimo successo in tutta l'Europa nel 2000 raggiungendo i primi posti di numerosi paesi, tra cui il Regno Unito, ed \u00e8 diventato uno dei tormentoni estivi di quell'anno. Questo singolo \u00e8 stato seguito da altri che per\u00f2 ricevettero un'accoglienza decisamente pi\u00f9 moderata da parte del pubblico.\nDopo la pubblicazione dell'album eponimo \"Modjo\" e di alcuni singoli, la loro collaborazione \u00e8 terminata e i due si sono dedicati a progetti separati: Romain Tranchart si occupa di remix mentre Yann Destal ha inciso un album di cover dei Queen ottenendo un buon successo in Francia.\nNel 2013 loro singolo \"Lady (Hear Me Tonight)\" \u00e8 stato utilizzato da Rockstar Games per la colonna sonora del videogioco Grand Theft Auto V."}
{"id": "1475691", "revid": "729019", "url": "https://it.wikipedia.org/wiki?curid=1475691", "title": "Tendinopatia achillea", "text": "La tendinopatia achillea \u00e8 un'affezione del tendine di Achille.\nCoinvolge solitamente chi pratica uno sport che sovraccarichi tale tendine, come la corsa, con abuso di carico.\nSi usano, a volte, anche termini pi\u00f9 precisi, come tendinosi o tendinite: la tendinosi indica infatti un processo degenerativo del tendine, mentre la tendinite \u00e8 un processo infiammatorio rivolto al peritenonio, cio\u00e8 al foglio connettivale che circonda e protegge il tendine. In questo caso sarebbe pi\u00f9 corretto il termine di peritendinite.\nNel tendine di Achille, per\u00f2, non esiste la guaina tendinea, sicch\u00e9 le alterazioni infiammatorie si manifestano sotto forma di edema del tessuto adiposo adiacente, il cosiddetto batuffolo adiposo di Kager. In questo caso si parler\u00e0 di paratendinite.\nSintomatologia.\nFra i sintomi e i segni clinici si riscontrano dolore anche acuto della zona interessata (talalgia), gonfiore lungo la guaina del tendine vicino al calcagno, rigidit\u00e0 della caviglia\nComplicanze.\nSe l'anomalia persiste, ovvero diventa di forma cronica, si possono riscontrare delle complicanze:\nEsami.\n\u00c8 possibile usare metodiche di imaging come l'ecografia, ma usualmente non si nota nessuna alterazione, sebbene raramente si possa assistere a un ispessimento dei tessuti molli.\nAlla radiografia il calcagno appare deformato.\nTerapie.\nIl tendine di Achille non ha un buon supporto di attivit\u00e0 cellulare e rinnovo di esse, quindi qualunque danno ad esso riportato guarisce lentamente.\nInnanzitutto per placare il dolore si utilizza un impacco di ghiaccio. Il trattamento pu\u00f2 anche essere condotto solo tramite esercizio fisico (fisioterapia) o breve immobilizzazione e somministrazione di farmaci antinfiammatori. Recentemente si \u00e8 reso utile il trattamento con terapia con onde d'urto, specie nelle forme inserzionali, per l'effetto rivascolarizzante locale di questa tecnica che migliora il nutrimento del tendine.\nSono usate anche le iniezioni di steroidi ma tale trattamento potrebbe portare alla rottura del tendine. Per i casi pi\u00f9 gravi si sottopone la persona ad un intervento chirurgico.\nRecenti studi hanno dimostrato una notevole efficacia, nella tendinopatia achillea cronica, degli esercizi eccentrici dei muscoli del polpaccio (soleo e gastrocnemio). Si tratta di esercizi di allungamento eseguiti con l'ausilio di uno scalino che permettono di conseguire, oltre a una sensibile riduzione del dolore, anche il ritorno ad attivit\u00e0 sportiva."}
{"id": "1475692", "revid": "773636", "url": "https://it.wikipedia.org/wiki?curid=1475692", "title": "Primus National Football League", "text": "La Primus National Soccer League \u00e8 la massima competizione calcistica in Ruanda, creata nel 1975."}
{"id": "1475697", "revid": "729019", "url": "https://it.wikipedia.org/wiki?curid=1475697", "title": "Lamba Doria", "text": "Biografia.\nFratello del Capitano del Popolo Oberto, fu il pi\u00f9 abile ammiraglio genovese insieme col suo discendente Andrea.\nInizi\u00f3 la sua ascesa dapprima consolidando la sua posizione di capitano navigando sulla rotta commerciale da e per Costantinopoli al comando di 5 Galere che scortavano convogli di commercianti carichi d'argento, distinguendosi per imprese sempre vittoriose. \nAllestisce poi una piccola flotta composta da Galere e Galeoni, riuscendo a difendere alcune tratte commerciali in Corsica, Sardegna e Sicilia, durante le quali sconfigge ripetutamente i Pisani , specialmente alla battaglia di Tavolara, deportando i prigionieri che poi vende come schiavi aumentando i propri profitti, e partecipando nell'agosto 1284 alla trionfale battaglia della Meloria; dopo questo periodo Lamba abbandona i traffici commerciali e si dedica all\u2019attivit\u00e0 pubblica per la Repubblica.\nVinse i veneziani nella battaglia di Curzola nel 1298. \nNella battaglia i veneziani persero ottantacinque navi: di queste, diciotto furono catturate e le rimanenti, in spregio, furono bruciate.\nTra i suoi prigionieri furono l'ammiraglio Andrea Dandolo (che per la disperazione si uccise) e Marco Polo che, durante la sua prigionia a Genova, dett\u00f2 nel \"Milione\" le memorie del suo viaggio in Cina.\nTornato a Genova in trionfo, all'ammiraglio Lamba fu donato dal Comune un palazzo in piazza San Matteo, tradizionale zona di residenza e di potere della famiglia in citt\u00e0, altri possedimenti a Savona (dove \u00e8 tuttora il \"Palazzo D'Oria Lamba\"), a Genova ed in Piemonte. Inoltre la citt\u00e0 lo proclam\u00f2 Capitano del popolo.\nFu nominato ammiraglio del Sacro Romano Impero , al comando della flotta Imperiale con 40 galere personali per conto dell'imperatore Arrigo VII, fu altres\u00ec posto al comando della flotta Reale Aragonese per conto del Re Giacomo d'Aragona, e nell'ottobre 1297 viene nominato Capitano della flotta della Repubblica di Genova.\nAi suoi discendenti diretti, ancora viventi, fu concesso il titolo di Marchese."}
{"id": "1475698", "revid": "33751", "url": "https://it.wikipedia.org/wiki?curid=1475698", "title": "Ligi Kuu", "text": "La Ligi Kuu (swahili per \"prima lega\") \u00e8 la massima competizione calcistica di Zanzibar. \u00c8 uno dei 56 campionati di calcio africani organizzati dalla CAF.\nStoria.\nLa prima edizione del campionato nazionale di Zanzibar si tenne nel 1929, e vide la partecipazione di 9 squadre. Nel 2004 la Federazione calcistica di Zanzibar fu inclusa nel novero delle federazioni affiliate alla CAF: ci\u00f2 rese possibile, dal 2005, la presenza di una squadra di Zanzibar nelle competizioni per club organizzate dalla Confederazione africana, anche se la nazione isolana non fu autorizzata a presentare una selezione nazionale alla Coppa delle Nazioni Africane. Nel 2005 la FIFA rifiut\u00f2 la richiesta di affiliazione avanzata dalla Federazione di Zanzibar; pertanto, Zanzibar fu inizialmente esclusa anche dalla CAF. Fu poi reintegrata in quest'ultima confederazione, non come membro a tutti gli effetti ma in qualit\u00e0 di \"associate\"; ci\u00f2 permise a Zanzibar di inviare una propria societ\u00e0 calcistica per partecipare alla CAF Champions League.\nAlbo d'oro.\n(*) in questi anni la squadra campione di Zanzibar vinse la Union League contro la squadra campione del Tanganica e, quindi, vinse il campionato tanzaniano."}
{"id": "1475699", "revid": "287204", "url": "https://it.wikipedia.org/wiki?curid=1475699", "title": "Modulatori selettivi del recettore degli estrogeni", "text": "I modulatori selettivi del recettore degli estrogeni, pi\u00f9 usualmente definiti SERM (dalla corrispondente terminologia inglese \"Selective estrogen receptor modulator\") sono una classe di farmaci che agiscono sui recettori degli estrogeni.\nLa caratteristica che li distingue dagli agonisti ed antagonisti puri dei recettori, \u00e8 il fatto che, a seconda dei vari tessuti dove agiscono, esplicano una differente attivit\u00e0, garantendo la possibilit\u00e0 di fungere da agonista su alcune funzioni o tessuti, e da antagonista su altri.\nTipologia.\nI SERM sono:\nIndicazioni.\nI vari SERM sono usati differentemente in funzione delle patologie e dei tessuti coinvolti:\nLa donna in menopausa presenta diminuiti livelli di estrogeni, e ci\u00f2 causa la mancata fissazione del calcio a livello osseo, con conseguente fragilit\u00e0 ossea, osteoporosi ed aumento di fratture. La terapia fino ad oggi effettuata, la terapia ormonale sostitutiva (\"Hormon replacement therapy\") prevede la somministrazione di agonisti degli estrogeni. In tale modo si riequilibra il livello di estrogeni, diminuendo la perdita di calcio. Gli agonisti dei recettori degli estrogeni hanno per\u00f2 un'attivit\u00e0 uterotropica e proliferativa, e possono aumentare l'incidenza di tumori all'utero nelle donne in terapia.\nI SERM invece possiedono la peculiarit\u00e0 di agire da agonisti solo a livello osseo (combattono l'osteoporosi), ma non hanno attivit\u00e0 su seno ed utero, pertanto non favorirebbero l'incidenza di tumori (ad eccezione del Tamoxifene che ha azione antagonista, quindi antitumorale, sui tumori al seno estrogeno-dipendenti, ma azione agonista, quindi pro-tumorale, sull'epitelio dell'utero, aumentandone l'incidenza da 2 a 7,5 volte).\nTutti i SERM sembrano favorire la diminuzione dei livelli di colesterolo nel sangue. \u00c8 stata dimostrata anche una relazione fra i SERM e l'aumentata incidenza di trombosi venosa profonda.\nLa loro attivit\u00e0 \u00e8 comunque varia, non tutti agiscono allo stesso modo e nemmeno presentano le stesse indicazioni.\nMeccanismo d'azione.\nI SERM agiscono su vari tessuti e con modalit\u00e0 differenti:"}
{"id": "1475702", "revid": "46291", "url": "https://it.wikipedia.org/wiki?curid=1475702", "title": "Pachypodium brevicaule", "text": "Pachypodium brevicaule (Baker, 1887) \u00e8 una pianta della famiglia delle Apocynaceae, endemica del Madagascar.\nDescrizione.\nFusto breve e tozzo, con rami pure brevi e tozzi: l'insieme forma una pianta alta pochi centimetri, larga fino a mezzo metro, di colore grigio chiaro, come la terra che la circonda. Ogni anno i rami si allungano pochissimo, durante il riposo, la parte nuova, retratta appare come un ciuffetto di spine-setole brevi e molli.\nLe foglie sono lunghe pochi centimetri, ovali e dure.\nI fiori sono di colore giallo.\nDistribuzione e habitat.\n\"P. brevicaule\" vive unicamente nella zona centrale del Madagascar."}
{"id": "1475709", "revid": "137928", "url": "https://it.wikipedia.org/wiki?curid=1475709", "title": "Tol'jatti", "text": ""}
{"id": "1475710", "revid": "137928", "url": "https://it.wikipedia.org/wiki?curid=1475710", "title": "Toljatti", "text": ""}
{"id": "1475712", "revid": "33751", "url": "https://it.wikipedia.org/wiki?curid=1475712", "title": "Division 1 (Riunione)", "text": "La Division 1 \u00e8 la massima competizione calcistica dell'isola della Riunione, istituita nel 1950.\nFormato.\nQuesto campionato ha il sistema di punteggio (4-2-1) simile agli altri campionati amatoriali francesi. Nel sistema piramidale francese, la Riunione \u00e8 in DH (\"division d'honneur\", \"divisione d'onore\"), cio\u00e8 il 6\u00ba livello.\nSquadre.\nStagione 2015."}
{"id": "1475721", "revid": "125281069", "url": "https://it.wikipedia.org/wiki?curid=1475721", "title": "I Barbieri", "text": "I Barbieri sono un gruppo italiano di musica beat fondato nel 1987.\nStoria del gruppo.\nNell'ambito della riscoperta della musica beat italiana verso la met\u00e0 degli anni '80, nacquero nuovi gruppi che si rifacevano alle sonorit\u00e0 originali ed all'estetica (abbigliamento, acconciature, ecc.) del periodo e che, anche nel nome si, riallacciavano a quelli dei complessi dell'epoca come i bolognesi Gli Avvoltoi, i veronesi I Grilli e, appunto, i Barbieri, di Siena.\nIl gruppo venne formato nel 1987 su iniziativa di Michele Landi, gi\u00e0 cantante dei Pikes in Panic, appassionato di musica beat, che raggrupp\u00f2 attorno a s\u00e9 Francesco Sciarretta (chitarra e voce), Alessandro Neri (chitarra e voce), Giuseppe Fancelli (basso) e Paolo Ceccarelli (batteria). Come altre band del genere, anche i Barbieri affiancarono al materiale proprio alcune cover di genere beat. Nel loro 45 giri d'esordio, coprodotto nel 1988 dalla Toast Records di Giulio Tedeschi, ripropongono un brano degli Gli Uragani, \"Con quella voce\", insieme a una loro composizione, \"W il luned\u00ec\", inno al giorno di chiusura dei barbieri. Questo primo disco viene prodotto da Giuseppe Pini, ex componente dei Noi Tre, gruppo beat fiorentino che si avvicin\u00f2 negli ultimi anni della sua carriera al progressive. Dopo questo primo singolo va poi menzionata la partecipazione alla compilazione \"Punto Zero Vol.1\" (Toast Records, 1990) con il brano \"Non importa\".\nIl singolo ottenne un discreto successo di critica e apr\u00ec la strada al primo album \"Se vuoi me\", registrato in uno studio-cascina vicino a Siena, con la super visione artistica di Giulio Tedeschi e la produzione della Toast Records 1991, continuando a percorrere il solco della tradizione beat italiana, anche con la cover di \"Un tipo per te\" dei Ragazzi dai capelli verdi.\n\"Mondi diversi\" (Toast Records, 1994), registrato ai Minirec Studio di Torino con la collaborazione artistica di Luigi Gigi Guerrieri e la super visione di Giulio Tedeschi, venne realizzato dopo alcuni cambi di formazione e musicalmente rappresenta un tentativo di staccarsi, parzialmente, dal genere beat. Di questo disco sono da ricordare, oltre alla \"title track\", \"Canzone per Augusto\", dedicata ad Augusto Daolio e \"Un altro giorno di pioggia\", brano in cui l'organo Hammond \u00e8 un omaggio ai Procol Harum; riproposta, inoltre, la cover di \"Fiori e colori\" de Le Orme. L'album aveva una multicolore copertina creata per l'occasione da Vince Ricotta dei Powerillusi (loro compagni d'etichetta).\nL'anno successivo interruppero l'attivit\u00e0, ma, grazie alla pubblicazione nel 2000 di un album antologico contenente brani registrati dal vivo in diversi periodi, rimise in moto, occasionalmente, la band per alcune apparizioni dal vivo."}
{"id": "1475722", "revid": "145967", "url": "https://it.wikipedia.org/wiki?curid=1475722", "title": "Mamojada", "text": ""}
{"id": "1475724", "revid": "767487", "url": "https://it.wikipedia.org/wiki?curid=1475724", "title": "Hitohira", "text": ", \u00e8 un manga giapponese creato dalla \"mangaka\" Izumi Kirihara e pubblicato sulla rivista \"Comic High!\" dal 22 marzo 2004 al 22 maggio 2009. Nel marzo 2007 il manga \u00e8 stato adattato in una serie televisiva anime composta da 12 episodi, trasmessa sulla televisioni giapponesi dal 28 marzo al 22 novembre 2007.\nTrama.\nLa storia ruota intorno ad una ragazza estremamente timida, Mugi Asai, alle prese con il primo anno di liceo. Indecisa su quale club seguire, non per sua volont\u00e0, Mugi si ritrova iscritta alla \"Societ\u00e0 di Ricerca Teatrale\", pi\u00f9 per volere della presidentessa Nono Ichinose - colpita dalla voce imponente di cui Mugi sembra dotata, pur non essendo in grado di controllarla - che non per un suo desiderio. Da allora, la storia segue da vicino le relazioni che si intessono fra Mugi, i membri del club da lei frequentato, e gli storici avversari della Societ\u00e0 di Ricerca Teatrale, ovvero il club di Teatro ufficiale dell'istituto superiore.\nPersonaggi.\nSociet\u00e0 di Ricerca Teatrale.\nLa Societ\u00e0 di Ricerca Teatrale \u00e8 un club di teatro fondato da Nono Ichinose. Si tratta di un club non ufficiale, costantemente in lotta con il Club di Teatro per conquistare il titolo di club ufficiale e poter, in tal modo, continuare la propria attivit\u00e0.\nClub di Teatro.\nSi tratta del club ufficiale di Teatro dell'istituto. Durante l'anno scolastico presentato in \"Hitohira\" \u00e8 protagonista della sfida contro la Societ\u00e0 di Ricerca Teatrale, sfida che dovr\u00e0 decretare quale dei due club pu\u00f2 rimanere in vita e quale, invece, \u00e8 destinato alla chiusura.\nAnime.\nMusica.\nI temi di apertura e chiusura dell'anime sono stati pubblicati in un cd unico, dal titolo \"Yume, Hitohira\", pubblicato il 25 aprile 2007 dalla casa discografica Media Factory. Nel cd si possono trovare sia il tema di apertura, appunto di Y\u016bko Asami, che il tema di chiusura, di Mai Mizuhashi.\nA questo cd, nel maggio 2007 si \u00e8 aggiunto l'album \"Hitohira Drama &amp; BGM Mugi Asai\" contenente le musiche dell'anime e alcuni inediti in versione drama CD che affrontano alcuni episodi della vita scolastica dei protagonisti non toccati nell'anime. Una seconda colonna sonora \u00e8 stata pubblicata nel giugno dello stesso anno, con il titolo di \"Hitohira Drama &amp; BGM Nono Ichinose\", e verte, com'\u00e8 facile intuire, intorno alla figura di Nono piuttosto che su quella di Mugi come accadeva invece per il cd precedente. Entrambe le soundtrack sono state pubblicate a loro volta dalla Media Factory."}
{"id": "1475725", "revid": "46291", "url": "https://it.wikipedia.org/wiki?curid=1475725", "title": "Pachypodium namaquanum", "text": "Pachypodium namaquanum \u00e8 una pianta della famiglia delle Apocynaceae, endemica della Namibia e del Sudafrica.\nDescrizione.\n\u00c8 una specie arborea con lunghi fusti spinescenti, che possono raggiungere anche i 2 - 2,5 m.\nLe foglie, carnose, dal margine ondulato, sono disposte a rosetta all'apice del fusto.\nI fiori, tubolari, compaiono da agosto a ottobre.\nIl frutto \u00e8 un baccello a forma di V che alla deiscenza libera innumerevoli semi piumati che vengono dispersi da vento (disseminazione anemocora).\nVista da lontano la pianta ha sembianze vagamente antropomorfe, da cui il nome afrikaans \"halfmen\".\nDistribuzione e habitat.\nL'areale di questa specie \u00e8 circoscritto alla regione detta Namaqualand, un'area semidesertica compresa fra il Richtersveld sudafricano e il deserto del Namib, abitata dall'etnia Namaqua.\nConservazione.\nPer l'ampiezza del suo areale, stimato in circa 15.000\u00a0km\u00b2, \"P. namaquanum\" \u00e8 considerata dalla IUCN Red List una specie a basso rischio (\"Near Threatened\").\n\u00c8 protetta all'interno del Parco nazionale Richtersveld (Sudafrica)."}
{"id": "1475730", "revid": "152625", "url": "https://it.wikipedia.org/wiki?curid=1475730", "title": "Green man", "text": ""}
{"id": "1475735", "revid": "1573940", "url": "https://it.wikipedia.org/wiki?curid=1475735", "title": "Luigi Viviani", "text": "Biografia.\nDurante gli anni ottanta \u00e8 stato membro della segreteria generale della CISL durante la segreteria di Pierre Carniti. Dopo aver fondato nel 1993 il movimento dei Cristiano Sociali insieme a Ermanno Gorrieri, Pierre Carniti ed altri esponenti politici, diviene senatore della Repubblica per due legislature. Nel corso della legislatura 1996-2001 \u00e8 stato sottosegretario al lavoro con il ministro Cesare Salvi; nella successiva vicepresidente del gruppo dei Democratici di Sinistra al Senato."}
{"id": "1475736", "revid": "46291", "url": "https://it.wikipedia.org/wiki?curid=1475736", "title": "Pachypodium rosulatum", "text": "Pachypodium rosulatum (Baker, 1882) \u00e8 una pianta della famiglia delle Apocynaceae, endemica del Madagascar.\nTassonomia.\nSono note le seguenti sottospecie:"}
{"id": "1475743", "revid": "1745361", "url": "https://it.wikipedia.org/wiki?curid=1475743", "title": "Giuseppe Lugo", "text": "Biografia.\nGiuseppe Lugo nacque a Rosolotti di San Giorgio in Salici, una frazione del comune di Sona, presso Verona, il 18 giugno 1899, da Pietro e da Elvira Magalini, entrambi di origine contadina. Rimasto orfano di madre, si trasfer\u00ec giovanissimo a Milano, dove si guadagn\u00f2 da vivere svolgendo i lavori pi\u00f9 umili; chiamato alle armi durante la Prima guerra mondiale, combatt\u00e9 fino alla fine del conflitto come artigliere. Emigr\u00f2 quindi in Belgio, a Charleroi, dove dal 1920 lavor\u00f2 in una miniera di carbone. La sua voce, tuttavia, non risent\u00ec delle tremende esalazioni, tanto che Lugo, da sempre appassionato di canto, si permise il lusso di esibirsi nei caff\u00e8 con gli amici. Essa rimase bella e ricca di colore, e ricordava quella di Beniamino Gigli. Una sera, per caso, venne ascoltato dal maestro L\u00e9on Gaudier, direttore di un coro locale, di cui divenne allievo. Lugo finalmente scopr\u00ec che la voce avrebbe potuto essere la sua fonte di sostentamento. Torn\u00f2 a Milano nel 1924, dove, impiegatosi come usciere presso l'Ufficio delle imposte, fece domanda al Conservatorio, ma non fu accettato per superati limiti di et\u00e0; un dipendente della Ricordi, sentitolo cantare per caso, lo segnal\u00f2 al maestro Raffaele Tenaglia, il quale accett\u00f2 di dargli gratuitamente lezioni di canto e di musica per un paio d'anni. Rimasto senza occupazione ritorn\u00f2 in Belgio, dove si perfezion\u00f2 con Gaudier, sposandone poi la figlia Suzanne il 30 giugno 1934.\nDebutt\u00f2, dopo aver vinto un concorso di canto, all'Op\u00e9ra-Comique di Parigi la sera del 6 ottobre 1931 nel ruolo di Mario Cavaradossi nella \"Tosca\", stipulando un contratto triennale con quel teatro dove nel 1932 \u00e8 Nadir ne Les p\u00eacheurs de perles.\nNel 1933 al Grand Th\u00e9\u00e2tre de Monte Carlo \u00e8 Nadir ne \"Les p\u00eacheurs de perles\" diretto da Paul Paray.\nDopo aver cantato come tenore principale al Th\u00e9\u00e2tre de la Monnaie di Bruxelles e ancora all'Op\u00e9ra-Comique di Parigi per parecchi anni, Lugo fece un'apparizione al Royal Opera House di Londra il 26 maggio 1936 nel ruolo di Cavaradossi e attir\u00f2 cos\u00ec l'attenzione dei teatri d'opera italiani.\nDa quel momento la sua breve ma proficua carriera si svolse essenzialmente in Italia, dove in breve tempo divenne uno fra i tenori di spicco del panorama lirico nazionale. Cant\u00f2 Mario Cavaradossi in \"Tosca\" con Iva Pacetti, Luigi Montesanto e Melchiorre Luise Teatro Comunale di Bologna nel dicembre 1936, nel 1937 al Teatro Carignano di Torino con Carlo Galeffi, all'Arena di Verona diretto da Vittorio Gui con Gina Cigna e Mario Basiola e al Teatro Donizetti di Bergamo diretto da Armando La Rosa Parodi con la Cigna, Mariano Stabile (cantante) ed Aristide Baracchi, alla Scala, al Teatro Verdi di Pisa, al Comunale di Modena, al Grande di Brescia e, soprattutto, nel 1939 all'Arena di Verona, dove stup\u00ec il pubblico con un'interpretazione memorabile del Duca di Mantova nel \"Rigoletto\" diretto da Franco Capuana con Carlo Tagliabue e Margherita Carosio (le cronache del tempo infatti parlano di un vero e proprio evento epocale).\nSempre nel 1937 a Bologna \u00e8 Rodolfo ne La boh\u00e8me con Mafalda Favero e Baracchi e Faust in Mefistofele (opera) con la Favero, Gabriella Gatti e Tancredi Pasero.\nNel 1938 alla Scala \u00e8 Nadir ne \"I pescatori di perle\" diretto da Capuana con la Carosio, Rodolfo ne \"Le boh\u00e8me\" con la Favero in Arena e a Parma con Mario Rossi (direttore d'orchestra), a Bologna Pinkerton in Madama Butterfly diretto da Gino Marinuzzi (1882-1945) con Licia Albanese e al Teatro dell'Opera di Roma Mario Cavaradossi in \"Tosca\" diretto da Vincenzo Bellezza con la Pacetti e Stabile.\nAncora nel 1939 al Parco del Valentino di Torino \u00e8 Mario Cavaradossi in \"Tosca\" diretto da Franco Ghione con Maria Caniglia ed Antenore Reali e a Bologna diretto da Antonino Votto Calaf in Turandot con Eva Turner e la Albanese e il duca di Mantova in \"Rigoletto\" con la Carosio.\nNel frattempo Lugo aveva preso parte anche ad alcuni film. Esord\u00ec sul grande schermo nel 1939 con \"La mia canzone al vento\" di Guido Brignone (in cui cantava la famosissima omonima canzone, che lo rese celebre, ma fu censurata dal regime di Mussolini) e fu ingaggiato, in seguito, per altri film, come \"Cantate con me!\" (1940) e \"Miliardi, che follia!\" (1942), sempre con la regia di Brignone, e \"Senza una donna\" di Alfredo Guarini (1943), basato su una sceneggiatura di Achille Campanile.\nSi ritir\u00f2 dalle scene dopo un'ultima recita di \"Tosca\" al Teatro Manzoni di Pistoia nel 1949 e si dedic\u00f2 per molti anni all'agricoltura nel suo paese d'origine, dimorando a Custoza nella casa chiamata originariamente \"Villa Canossa\" e da lui ribattezzata \"Villa Vento\", in onore della canzone che gli aveva portato tanta popolarit\u00e0. Lugo mor\u00ec a Milano il 18 settembre 1980."}
{"id": "1475744", "revid": "830939", "url": "https://it.wikipedia.org/wiki?curid=1475744", "title": "Pietro Chiodi", "text": "Biografia.\nFiglio di Annibale e Maria Romelli, frequent\u00f2 le scuole elementari al paese natio e le medie inferiori e superiori a Sondrio sotto la guida del prof. Credaro, che lo avvi\u00f2 allo studio della filosofia. Dopo aver conseguito nel 1934 l'abilitazione magistrale si trasfer\u00ec a Torino, dove si laure\u00f2 il 27 giugno 1938 in pedagogia sotto la guida di Nicola Abbagnano. Nell'anno successivo ottenne la cattedra di storia e filosofia del liceo classico Giuseppe Govone di Alba, dove insegn\u00f2 per 18 anni. Qui entr\u00f2 in contatto col professore di lettere Leonardo Cocito, del quale divenne intimo amico, ed ebbe tra i suoi allievi lo scrittore Beppe Fenoglio.\nQuesti ricorder\u00e0 pi\u00f9 volte nei suoi scritti i due insegnanti, con i loro nomi o con pseudonimi; Chiodi diventer\u00e0 cos\u00ec, nel romanzo \"Il partigiano Johnny\", il personaggio di Monti.\nGrazie ai suoi contatti con Cocito, fervente comunista e antifascista, Chiodi entr\u00f2, Il 2 luglio 1944, a far parte di una formazione partigiana Giustizia e Libert\u00e0 col nome di battaglia di \u201cPiero\u201d. \nIl 18 agosto di quello stesso anno Chiodi venne catturato dalle SS italiane, assieme ai suoi compagni, e deportato in un campo di prigionia a Bolzano, quindi a Innsbruck. Aiutato dal comandante del lager e da un medico, ottenne il visto di rimpatrio. Il 30 settembre alle ore 07:30 era alla stazione di Innsbruck diretto a Verona. Il 3 ottobre, verso sera, giunse nell'albese. Qui riprese la sua attivit\u00e0 di partigiano, ora sotto il nome di battaglia di \"Valerio\", mettendosi a capo, nelle Langhe, di un battaglione della CIII Brigate Garibaldi intitolato al suo collega Cocito, impiccato dai tedeschi a Carignano (localit\u00e0 pilone Virle) il 7 settembre 1944, insieme ad altri patrioti.\nNel 1946 narr\u00f2 la propria esperienza di lotta, di prigionia e di guerra civile nel libro scritto in forma diaristica e pubblicato dall'ANPI, \"Banditi\", uno dei primi memoriali di deportati politici italiani. \nDopo la liberazione di Torino nel 1945, Chiodi era tornato all'insegnamento ad Alba. Nel 1957 si trasfer\u00ec come insegnante al Liceo di Chieri e poi al Liceo \"Vittorio Alfieri\" del capoluogo piemontese. Nel 1955 ottenne la libera docenza e dal 1963 fu incaricato e poi titolare della cattedra di Filosofia della storia alla Facolt\u00e0 di Lettere e filosofia a Torino, insegnamento che ricopr\u00ec fino alla sua prematura morte nel 1970, affiancandolo all'incarico di Pedagogia. Nel 1961, l'Accademia Nazionale dei Lincei gli assegn\u00f2 il premio del Ministero della Pubblica Istruzione per la filosofia e nel 1964 gli fu conferito il Premio Bologna.\nAlla ristampa del 1961 di \"Banditi\" Chiodi premise questa avvertenza, poi conservata nelle edizioni successive: \u00abLa presente ristampa si rivolge particolarmente ai giovani, non gi\u00e0 per far rivivere nel loro animo gli odi del passato, ma affinch\u00e9, guardando consapevolmente ad esso, vengano in chiaro senza illusioni del futuro che li attende se per qualunque ragione permetteranno che alcuni valori \u2013 come la libert\u00e0 nei rapporti politici, la giustizia nei rapporti economici e la tolleranza in tutti i rapporti \u2013 siano ancora una volta manomessi subdolamente o violentemente da chicchessia\u00bb.\nRaccolse grande stima ed affetto tra suoi allievi, che ne conservano tuttora il ricordo di un grande Maestro, limpido esempio di tolleranza e serenit\u00e0 di giudizio.\nAttivit\u00e0 filosofica.\nL'attivit\u00e0 filosofica di Pietro Chiodi si concentr\u00f2 specialmente sull'Esistenzialismo, riletto in chiave positiva. La maggior parte delle sue opere \u00e8 dedicata a Martin Heidegger.\nEgli fu il primo traduttore in Italiano di \"Essere e tempo\", nel 1953, e il terzo in assoluto a realizzarne una versione in un'altra lingua, dopo il giapponese e lo spagnolo. Proprio a Chiodi si deve la definizione della terminologia heideggeriana in Italiano, divenuta poi abituale tra gli studiosi. Valga un caso per tutti: la traduzione del tedesco \"Dasein\" con l'italiano \"Esserci\", capolavoro di sintesi ed efficacia, spesso e volentieri non ancora raggiunta - in questo specifico caso - in altre lingue. Al filosofo tedesco dedic\u00f2 anche, ovviamente, diversi saggi: \"L'esistenzialismo di Heidegger\" (1947), \"L'ultimo Heidegger\" (1952), \"Esistenzialismo e fenomenologia\" (1963). Fu, inoltre, traduttore di \"L'essenza del fondamento\" (1952) e \"Sentieri interrotti\" (1968).\nA Immanuel Kant dedic\u00f2, invece, \"La deduzione nell'opera di Kant\" (1961) e ne tradusse nel 1967 la \"Critica della ragion pura\" e gli Scritti morali, usciti nella sua versione nel 1970. \u00c8 infine da ricordare il suo interesse per Jean-Paul Sartre, del quale si occup\u00f2 nel 1965 nell'opera \"Sartre e il marxismo\".\nL'esperienza partigiana rimase sempre una pagina fondamentale nella vita di Pietro Chiodi, per cui il valore della libert\u00e0 occup\u00f2 sempre il primo posto. Non \u00e8 un caso che Fenoglio faccia rivolgere da parte di Monti, nel \"Partigiano Johnny\", proprio questo ammonimento ai giovani partigiani di Alba: \u00abRagazzi - teniamo di vista la libert\u00e0\u00bb.\nLa sua breve e unica opera narrativa, \"Banditi\", ricca di valore non solo storico e morale ma anche letterario, \u00e8 stata definita da Davide Lajolo \u00abIl libro pi\u00f9 vivo, pi\u00f9 semplice, pi\u00f9 reale di tutta la letteratura partigiana\u00bb (\"L'Unit\u00e0\", 10 ottobre 1946) e da Franco Fortini \u00abquasi un capolavoro [...]. Ci sono dei tratti straordinari, nel tragico come nel comico\u00bb."}
{"id": "1475745", "revid": "287204", "url": "https://it.wikipedia.org/wiki?curid=1475745", "title": "Deutsche Borse", "text": ""}
{"id": "1475748", "revid": "125498191", "url": "https://it.wikipedia.org/wiki?curid=1475748", "title": "Il marchese di Roccaverdina", "text": "Il marchese di Roccaverdina, pubblicato a Milano dall'editore Treves nel 1901, \u00e8 il capolavoro di Luigi Capuana e sancisce un \"ritorno\" alle origini veriste del suo autore, dopo tentativi narrativi sperimentali a sfondo psicologico come \"Profumo\" (1892).\nTrama.\nAntonio Schiraldi marchese di Roccaverdina convive da anni con una serva-amante di origini contadine, Agrippina Solmo; per scongiurare definitivamente una possibile unione matrimoniale, il Roccaverdina comanda al suo fidato sottoposto - Rocco Criscione - di sposarla a patto di non avere rapporti sessuali con lei. In seguito, accecato dalla gelosia, il marchese uccide Rocco Criscione ma la colpa dell'omicidio ricade su un certo Neli Casaccio. Quest'ultimo, ingiustamente condannato, morir\u00e0 in prigione.\nIl Roccaverdina decide quindi di sposare Zosima Mugnos, donna di nobili origini in disagiate condizioni economiche, e intraprende la realizzazione di una Societ\u00e0 Agricola, destinata a un futuro fallimento.\nAgrippina Solmo nel frattempo si risposa in seconde nozze con un pastore.\nIl protagonista alla fine della narrazione sprofonder\u00e0 nella follia, sotto il duplice peso di aver ucciso un uomo (Rocco Criscione) e di averne lasciato morire un altro (Neli Casaccio).\nAmbientazione.\nLe vicende hanno come sfondo storico la Sicilia rurale del periodo post-unitario, con i suoi fallimentari tentativi di progresso economico, impraticabili in una societ\u00e0 ancora semifeudale.\nCommento.\n\"Il marchese di Roccaverdina\" fonde ambientazioni veriste con una storia di dannazione e di analisi delle passioni estreme. Sfondo della vicenda, un'ottima rappresentazione della Sicilia contadina e feudale.\nCapuana riesce ad equilibrare le tecniche narrative veriste con un'attenta ricerca psicologica, senza dimenticare l'apertura al soprannaturale e all'esperienza spiritica: quest'ultima \u00e8 direttamente rappresentata da don Aquilante, avvocato personale del marchese.\nAnche se giustamente considerato l'ultimo romanzo verista, il debito verso la narrativa di tipo psicologico alla Dostoevskij rimane enorme. \"Il marchese di Roccaverdina\" \u00e8 un'ottima sintesi dei diversi - e a volte contraddittori - interessi culturali del suo autore, fedele non solo al verismo ma anche aperto alle nuove correnti letterarie europee."}
{"id": "1475756", "revid": "122441942", "url": "https://it.wikipedia.org/wiki?curid=1475756", "title": "Pianta protocarnivora", "text": "Le piante protocarnivore (talvolta chiamate anche paracarnivore, subcarnivore, o semicarnivore) sono delle piante che intrappolano ed uccidono insetti o animali ma non hanno l'abilit\u00e0 di digerirli o di assorbire i nutrienti dalle loro prede come una pianta carnivora. Gli adattamenti morfologici, come la presenza di peli appiccicosi o di ascidi, sono paralleli alla struttura delle trappole delle piante carnivore in senso stretto.\nLa linea di demarcazione tra piante carnivore e protocarnivore \u00e8 resa confusa dalla mancanza di una definizione precisa della carnivor\u00eca e dalla presenza di una letteratura accademica ambigua su questi temi. Esistono molti esempi di piante protocarnivore, alcune delle quali sono considerate vere carnivore solo sulla base di preferenze storiche. \nOsservazioni storiche.\nLe osservazioni storiche della carnivor\u00eca nelle specie di piante sono state ristrette agli esempi pi\u00f9 ovvi, studiando per esempio le trappole di \"Dionaea\" o di \"Drosera\", sebbene molti autori abbiano fatto delle ipotesi su altre specie che non sono cos\u00ec evidentemente carnivore. In una delle prime pubblicazioni sulle piante carnivore, Charles Darwin sugger\u00ec che molte piante che avevano sviluppato ghiandole adesive, come \"Erica tetralix\", \"Mirabilis longifolia\", \"Pelargonium zonale\", \"Primula sinesis\" e \"Saxifraga umbrosa\" potessero essere carnivore, ma su di esse sono state condotte poche ricerche. Francis Lloyd ha fornito la sua lista di piante carnivore nel suo libro del 1942, sebbene queste specie ed il loro potenziale fossero menzionati solo nell'introduzione. Pi\u00f9 tardi, nel 1981, Paul Simons riscopr\u00ec degli articoli da una rivista italiana dei primi del '900 che identificavano diverse specie di piante che digerivano le prede dopo averle catturate con le loro trappole adesive. Simons fu sorpreso di scoprire che questi articoli mancavano nelle bibliografie della maggior parte dei moderni libri ed articoli sulle piante carnivore e si accorse che la ricerca accademica aveva considerato il libro di Lloyd del 1942 come la fonte pi\u00f9 autorevole e comprensiva su queste piante, dimenticandosi del tutto degli studi compiuti negli anni precedenti il 1942.\nDefinizione di pianta carnivora.\nIl problema della definizione di quali criteri una pianta debba soddisfare per essere considerata carnivora ha portato alla nascita di due definizioni distinte: una pi\u00f9 restrittiva ed una un po' meno.\nSecondo la definizione pi\u00f9 restrittiva, una pianta per essere considerata carnivora deve possedere degli adattamenti morfologici che le consentano di attrarre le prede mediante profumi o colori, catturarle ed evitare che scappino, digerirle mediante enzimi prodotti dalla pianta stessa e assorbire i prodotti della digestione mediante delle strutture specializzate. Qualora la pianta non fosse in grado di produrre gli appositi enzimi, essa non potrebbe essere definita una pianta carnivora, bens\u00ec una pianta protocarnivora. La presenza di commensali \u00e8 considerata una forte evidenza di una lunga storia evolutiva della carnivor\u00eca.. Secondo questa definizione, molte \"Heliamphora\", la sarraceniacea \"Sarracenia purpurea\" e Darlingtonia californica non sono considerate piante carnivore poich\u00e9 esse si affidano a batteri simbionti e ad altri organismi per produrre i necessari enzimi proteolitici.\nLa definizione meno restrittiva differisce dalla prima per il fatto che essa accetta che la pianta non produca i suoi enzimi. Questo permette l'inclusione tra le carnivore di piante che si affidano a catene trofiche interne o a microbi per la digestione delle prede. Entrambe le definizioni, comunque, asseriscono che la pianta debba in qualche modo trarre beneficio dalla carnivor\u00eca. Ci\u00f2 significa che essa deve mostrare una significativa crescita della \"fitness\" (per esempio un maggiore tasso di crescita o una maggiore produzione di polline o semi) in seguito all'assorbimento dei nutrienti ottenuti dai suoi adattamenti carnivori. Quindi la definizione meno restrittiva pu\u00f2 includere piante che la prima definizione non accetterebbe mai, ma richiede la prova positiva che esse traggano dei benefici dall'essere carnivore.\nGradi di carnivor\u00eca.\nUn'idea prevalente \u00e8 che esiste una certa gradualit\u00e0 nella carnivor\u00eca. Si passa da piante non-carnivore, come per esempio le rose a piante completamente carnivore e dotate di trappole attive come quelle di \"Dionaea\" o \"Aldrovanda\". Tra questi due estremi si trovano le piante protocarnivore.\nQueste vivono in habitat in cui vi \u00e8 una significativa deficienza di nutrienti, ma non cos\u00ec marcata come negli habitat tipici delle piante carnivore. La funzione dell\"'habitus\" protocarnivoro comunque non \u00e8 direttamente correlata alla mancanza di nutrienti. Alcune classiche piante protocarnivore sono un esempio di convergenza evolutiva nella forma ma non necessariamente nella funzione. \"Plumbago\", per esempio, possiede dei peli ghiandolari sui suoi sepali che ricordano strutturalmente i tentacoli di \"Drosera\" e \"Drosophyllum\". La funzione di queste strutture non \u00e8 ancora chiara. Secondo alcuni, essi aiutano la pianta nella dispersione dei semi, facendoli meglio aderire agli organismi deputati alla loro dispersione, altri invece notano che su alcune specie (\"Plumbago auriculata\"), rimangono intrappolati piccoli insetti striscianti. Ci\u00f2 pu\u00f2 significare che i tentacoli si siano evoluti per escludere gli insetti striscianti e favorire gli impollinatori volanti o forse per proteggersi dagli insetti predatori\nTipi di trappole.\nEsistono dei parallelismi ben evidenti tra le trappole delle piante carnivore e quelle delle protocarnivore. Le trappole di \"Plumbago\" e di altre specie che presentano peli ghiandolari somigliano a quelle delle piante carnivore \"Drosera\" e \"Drosophyllum\". Gli ascidi delle piante protocarnivore, come quelli di alcune specie di \"Heliamphora\" e di \"Darlingtonia californica\", sono cos\u00ec simili a quelli delle vere carnivore che l'unica ragione per cui esse sono considerate semicarnivore \u00e8 il fatto che esse non producono enzimi digestivi. Esistono anche delle Bromeliaceae semicarnivore che formano ascidi con le loro \"urne\". Ci sono poi altre piante che producono mucillagini collose non necessariamente associate a tentacoli o peli ghiandolari, ma che presentano una pellicola appiccicosa in grado di intrappolare ed uccidere gli insetti.\nTrappole a colla.\nIl Dott. George Spomer dell'Universit\u00e0 dell'Idaho ha scoperto funzioni ed attivit\u00e0 protocarnivore in diverse specie di piante con peli ghiandolari come \"Cerastium arvense\", \"Gilia aggregata\", \"Heuchera cylindrica\", \"Mimulus lewisii\", \"Penstemon attenuata\", \"Penstemon diphyllus\", \"Potentilla glandulosa\" var. \"intermedia\", \"Ribes cerum\", \"Rosa nutkana\" var. \"hispida\", \"Rosa woodsia\" var. \"ultramontana\", \"Solanum tuberosum\", \"Stellaria americana\", e \"Stellaria jamesiana\". Queste specie dimostrano attivit\u00e0 proteasica ma non \u00e8 chiaro se la proteasi \u00e8 prodotta dalle piante o dai microbi presenti sulla loro superficie. ulteriori due specie esaminate dal dott. Spomer, \"Geranium viscossisimum\" e \"Potentilla arguta\", mostravano attivit\u00e0 proteasica e sono state esaminate con l'uso di una proteina algale marcata con il 14C per accertarsi se esse fossero in grado di assorbire i nutrienti. Per entrambe le specie i risultati diedero esiti positivi.\nAltre piante con peli appiccicosi sulle loro superfici, come gli steli floreali e le gemme di \"Stylidium\" e \"Plumbago\", le brattee di \"Passiflora foetida\" e le foglie di \"Roridula\", sono considerate protocarnivore. Fin dalla loro scoperta avvenuta diversi secoli fa, si sa che i peli di \"Stylidium\", che compaiono sotto il fiore, sono in grado di catturare ed uccidere gli insetti, ma la loro funzione rimane ambigua. Nel novembre del 2006 comunque, il dott. Douglas Darnowski pubblic\u00f2 un articolo che descriveva la digestione attiva delle proteine quando esse venivano messe in contatto con i peli di specie di \"Stylidium\" coltivate in ambienti asettici e derivate da coltura tissutale, provando che la pianta stessa \u00e8 in grado di produrre le proteasi e non i microbi che vivono su di essa. Darnowski asserisce che data questa prova, le specie di \"Stylidium\" devono essere considerate almeno protocarnivore. Per essere considerate vere carnivore \u00e8 comunque necessario provare che la pianta \u00e8 in grado di assorbire i nutrienti e che questo adattamento porta dei benefici alla pianta.\n\"Roridula\" ha una relazione pi\u00f9 complessa con le sue prede. Le piante di questo genere producono foglie appiccicose che somigliano a quelle delle drosere pi\u00f9 grandi. La colla di queste piante, per\u00f2 non presenta enzimi digestivi, quindi la roridula non beneficia direttamente delle prede che cattura, ma forma una simbiosi mutualistica con specie di rincoti che si nutrono degli insetti intrappolati. La pianta poi assorbe i nutrienti provenienti dalle feci dei suoi simbionti..\nAllo stesso modo, le brattee collose di \"Passiflora foetida\" sono state esaminate alla ricerca di abilit\u00e0 carnivore. Secondo uno studio di Radhamani del 1995 le brattee di questa pianta giocano un duplice ruolo sia nella difesa del fiore sia nella digestione e assorbimento delle prede, producendo proteasi e fosfatasi.\n\"Ibicella lutea\" \u00e8 un'altra protocarnivora che possiede trappole a colla e che \u00e8 stata oggetto di diversi studi. I primi studi conclusero che la pianta fosse in grado di digerire le proteine. Studi seguenti condotti pi\u00f9 accuratamente non riscontrarono nessuna attivit\u00e0 proteasica, sebbene fosse stato notato che la pianta possiede una grande capacit\u00e0 di catturare ed uccidere gli insetti.\nTrappole ad ascidio.\nLe trappole ad ascidio delle piante protocarnivore sono identiche a quelle delle vere carnivore sotto tutti gli aspetti tranne che nel modo di digestione delle prede. La definizione rigida della carnivor\u00eca nelle piante richiede che le prede vengano digerite per mezzo di enzimi prodotti dalla pianta stessa. Dato questo criterio, molte delle piante ad ascidio comunemente considerate vere carnivore dovrebbero essere invece considerate protocarnivore. \"Sarracenia purpurea\", \"Darlingtonia californica\" e diverse specie di \"Heliamphora\" non producono enzimi affidandosi invece a delle catene alimentari interne per la digestione delle prede.\nAltre trappole ad ascidio non correlate a quelle delle Sarraceniaceae sono le urne delle Bromeliaceae, al cui interno si accumula l'acqua che intrappola gli insetti. Diversamente da \"Brocchinia reducta\", per la quale \u00e8 stata provata la produzione di almeno un enzima digestivo e pu\u00f2 quindi essere considerata carnivora, la pianta epifita \"Catopsis berteroniana\" \u00e8 in grado di attrarre e uccidere insetti e di assorbire i nutrienti, ma finora non \u00e8 stata riscontrata nessuna attivit\u00e0 enzimatica. \u00c8 possibile che anche questa pianta si affidi a delle catene trofiche interne per la digestione delle prede. La stessa cosa si potrebbe dire per \"Paepalanthus bromelioides\", appartenente alle Eriocaulaceae e non alle Bromeliaceae. Anche questa pianta forma delle urne centrali adattattesi ad attrarre gli insetti, ma come \"C. bertoroniana\" non produce enzimi digestivi.\nUn'altra potenziale pianta protocarnivora \u00e8 \"Dipsacus fullonum\". Un solo studio ha esaminato questa pianta alla ricerca di caratteristiche carnivore e non \u00e8 stata trovata nessuna prova n\u00e9 sulla produzione di enzimi n\u00e9 sull'assorbimento dei nutrienti.\nAltre trappole.\n\"Capsella bursa-pastoris\" \u00e8 un'altra pianta la cui carnivor\u00eca \u00e8 contestata. Questa pianta protocarnivora \u00e8 l'unica capace di catturare le prede solo durante uno stadio del suo ciclo vitale. I suoi semi, quando si idratano, secernono un fluido viscoso che attrae e uccide le prede e sono state portate delle prove che sostengono l'ipotesi della presenza di attivit\u00e0 proteasica e di assorbimento dei nutrienti. L'unico criterio che non \u00e8 stato esaminato \u00e8 se e quanto la pianta si avvantaggi dall'adattamento carnivoro\nPerdita della carnivor\u00eca.\nAlcune piante considerate protocarnivore una volta erano pienamente carnivore, ma hanno perso gli adattamenti alla carnivor\u00eca e si affidano ad altre fonti per ottenere i nutrienti.\nUn esempio \u00e8 la \"Nepenthes ampullaria\", una pianta tropicale. Essa mantiene la capacit\u00e0 di attrarre, catturare, uccidere e digerire gli insetti, ma ha acquisito degli adattamenti che sembrano favorire la digestione delle foglie che cadono all'interno dei suoi ascidi. Essa potrebbe essere definita come una pianta detritivora.\nLa \"Nepenthes lowii\" cattura poche prede, se paragonata ad altre specie di \"Nepenthes\". Osservazioni preliminari suggeriscono che questa particolare specie potrebbe essersi allontanata da una natura principalmente carnivora ed essersi adattata a \"catturare\" le feci degli uccelli che si nutrono del suo nettare.\n\"Utricularia purpurea\" potrebbe aver perso la sua carnivor\u00eca, almeno in parte. Questa specie pu\u00f2 ancora intrappolare e digerire gli artropodi all'interno dei suoi utricoli, ma lo fa sporadicamente. Invece ospita una comunit\u00e0 di alghe, zooplancton e detriti all'interno degli utricoli. Ci\u00f2 ha fatto pensare che le trappole di questa pianta favoriscono un'interazione mutualistica piuttosto che una relazione preda-predatore.\nEvoluzione.\nL'ecologia e la biologia evoluzionistica hanno formulato diverse ipotesi sull'evoluzione delle piante carnivore, ed esse possono essere applicate anche alle piante protocarnivore. Lo stesso nome \"piante protocarnivore\" suggerisce che queste specie si stanno evolvendo verso la carnivor\u00eca, sebbene alcune presentino degli adattamenti volti solo alla difesa, come avviene in \"Plumbago\". Altre specie invece, si stanno allontanando dalla carnivor\u00eca.\nIn suo libro del 1998, Pierre Jolivet considera protocarnivore soltanto 4 specie: \"Catopsis berteroniana\", \"Brocchinia reducta\", \"B. hectioides\" e \"Paepalanthus bromeloides\". Jolivet scrive che \"\u00e8 importante ricordare che tutte le piante carnivore sono dicotiledoni e tutte le protocarnivore sono monocotiledoni\", sebbene egli non spieghi perch\u00e9 e non descriva quali siano le ragioni per cui escludere dalle protocarnivore le dicotiledoni."}
{"id": "1475757", "revid": "93092924", "url": "https://it.wikipedia.org/wiki?curid=1475757", "title": "Iperelasticit\u00e0", "text": "Nella scienza delle costruzioni un materiale \u00e8 definito \"linearmente iperelastico\" quando:\nSi dimostra (anche se \u00e8 facilmente immaginabile) che il lavoro per deformare di una certa quantit\u00e0 un solido linearmente iperelastico (lavoro in un cammino deformativo) \u00e8 proprio pari alla variazione di potenziale elastico.\nQuindi se questa energia esiste, essa \u00e8 unica.\nNel caso di sforzo monoassiale per un corpo iperelastico, applicando una forza al corpo lungo una direzione (monoassiale), si ottiene una deformazione. Rilasciando tale forza, non rimangono deformazioni residue e il corpo ritorna nello stato iniziale, senza dissipazioni."}
{"id": "1475760", "revid": "2730", "url": "https://it.wikipedia.org/wiki?curid=1475760", "title": "Continental AG", "text": "La Continental AG \u00e8 uno dei primi produttori mondiali di pneumatici, di sistemi di frenata, di sistemi di controllo di stabilit\u00e0 del veicolo e di altre parti per automobili e autocarro, fondata nel 1871 con sede a Hannover in Germania.\nStoria.\nFondazione.\nL'azienda Continental AG nacque dalla piccola societ\u00e0 di gomma \"Neue Hannoversche Gummi-Waarenfabrik\", acquistata nel 1869 dal banchiere Moritz Magnus per 18.500 talleri.\nMagnus, con altri investitori, fondarono cos\u00ec la \"Continental-Caoutchouc- und Gutta-Percha Compagnie\" l'8 ottobre 1871 come Aktiengesellschaft con capitale sociale 300.000 talleri (900.000 Goldmark).\nTre furono i soci della Hannoversche Gummikamm Compagnie OHG.\nGomma per trasporti e pneumatici 1871\u20131914.\nTra il 1871 e 1874 viene costruita la nuova fabbrica in \"Vahrenwalder Str. 34\" \u2013 oggi parte di ContiTech AG. Nell'anno 1874 l'azienda contava 246 occupati. Nei primi anni di vita l'azienda sviluppa le competenze tecniche, alla fine del 1875 ha un capitale di 147.000 marchi. Moritz Magnus prende come collaboratore un giovane Siegmund Seligmann come tecnico e organizzatore d'azienda. Siegmund Seligmann nel 1876 diventa procuratore e nel 1879 direttore delle vendite e membro del consiglio di amministrazione, fino alla sua morte nel 1925.\nNel 1874, viene assunto come chimico Adolf Prinzhorn. Dal 1876, come direttore tecnico (fino al 1908) acquisisce la licenza per la vulcanizzazione della gomma dagli Stati Uniti. Sotto la sua guida a met\u00e0 degli anni ottanta avvengono gli esperimenti con gomme a cavit\u00e0 interna (in gomma espansa). Dal 1891 vengono commercializzati pneumatici \"Continental-Pneumatics\". Agli inizi del XX secolo inizia la produzione di pneumatici per auto.\nI prodotti di quel periodo erano tamponi (per cavalli), tubi per vapore, acqua e gas, gomma per palloni, aerostati, velivoli, medicina e articoli igienico-sanitari.\nGli occupati furono 600 nel 1890 e 1.537 nel 1899. Il profitto del 9%, nel 1882, 16% nel 1884 e nel 1892 circa 27%. In quegli anni l'azienda era nota come \"Gummiball\" - o pi\u00f9 grosso \"Gummikamm\" (Hannoversche Gummikamm Comp. AG). Pi\u00f9 tardi divent\u00f2 \"Continental\" o abbreviato \"Conti\", fino a che nel 1929 il nome ufficiale divent\u00f2 \"Continental Gummiwerke AG\".\nIn quell'epoca i passi significativi furono:\nAltri prodotti notevoli furono i panelli in gomma per velivoli come il \"Aeroplanstoffe\" e gli pneumatici per aereo; viene fondata la \"Continental-Aeroplanreifens\" nel 1911.\nDal 1903 viene creata una seconda fabbrica a Seelze con 400 dipendenti, per caucci\u00f9 e riciclo di gomma vecchia (\"Regranulat\").\nLa manodopera sal\u00ec a 8.000 persone, di cui 5.000 stranieri. L'export fu del 55% nel 1906 e nel 1913 del 60%. Tra il 1897 e il 1912 gli aumenti di capitale portarono a 12 milioni di marchi, con dividendi di 33% e 55%.\nNel 1912\u20131914, viene costruita la sede in \"Vahrenwalder Stra\u00dfe\" dall'architetto Peter Behrens. L'edificio \u00e8 identico a quello della Mannesmann-Haus, Mannesmann AG di D\u00fcsseldorf. L'edificio fu bombardato durante la seconda guerra mondiale e ricostruito nel dopoguerra. Dagli anni'80 del XX secolo divenne sede del \"Technologie-Centrum Hannover\" (TCH).\nRecente.\nNel 1987 acquista il produttore statunitense di pneumatici \"General Tire\". Nel 1992 prende il controllo della \"Barum\". Nel 2001 Continental ha acquistato il controllo di \"Temic\", l'attivit\u00e0 di elettronica automobilistica di DaimlerChrysler, che ora fa parte di Continental Automotive Systems.\nL'azienda inoltre ha comprato nel 2004 Phoenix, un'azienda tedesca di plastica e gomma automobilistica, nel 2006 l'unit\u00e0 di elettronica automobilistica di Motorola e recentemente VDO da Siemens.\nOrganizzazione.\nContinental \u00e8 strutturata in sei divisioni:\nContinental \u00e8 il quarto pi\u00f9 grande produttore di pneumatici del mondo, primo in Germania e secondo in Europa, \u00c8 anche il primo produttore di freni e sistemi di frenata ABS, ASC al mondo, nonch\u00e9 il quinto pi\u00f9 grande fornitore dell'industria automobilistica.\nUna delle aree di lavoro del Gruppo Continental \u00e8 la riduzione del consumo di carburante, tramite sistemi d'iniezione ad alta efficienza, pneumatici a basso consumo di carburante, e sistemi di propulsione ibrida.\nContinental possiede i seguenti marchi di pneumatici: \"Continental\", \"Uniroyal\", \"Semperit\", \"Barum\", \"General Tire\", \"Euzkadi\", \"Viking\", Gislaved, \"Mabor e Matador\". Continental vende pneumatici in Nord America con i marchi: \"Continental\", \"General\", ed \"Euzkadi\".\nDiversamente da altri produttori di pneumatici, la produzione di tale prodotto (per cui \u00e8 maggiormente nota) non impegna pi\u00f9 del 30% della Compagnia, infatti la \"Continental Automotive Systems\" \u00e8 la divisione pi\u00f9 grande (come entit\u00e0 di fatturato) della compagnia, e i relativi prodotti includono freni, programmi elettronici di stabilit\u00e0 (ABS...), e in genere componenti elettronici per le automobili.\n\"ContiTech\" ha differenti unit\u00e0 d'affari e produce diversi articoli basati su componenti in gomma, per auto o per l'industria: cinghie di trasmissione, sospensioni pneumatiche, nastri trasportatori, interni di arredamento auto, manicotti, blocchi anti vibrazioni."}
{"id": "1475761", "revid": "1226", "url": "https://it.wikipedia.org/wiki?curid=1475761", "title": "Iperelastico", "text": ""}
{"id": "1475773", "revid": "207432", "url": "https://it.wikipedia.org/wiki?curid=1475773", "title": "Deutsche Bourse", "text": ""}
{"id": "1475788", "revid": "767487", "url": "https://it.wikipedia.org/wiki?curid=1475788", "title": "Rigidezza", "text": "In meccanica dei materiali, la rigidezza \u00e8 la capacit\u00e0 che ha un corpo di opporsi alla deformazione elastica provocata da una forza applicata. Il suo inverso \u00e8 detto cedevolezza o flessibilit\u00e0.\nCaratteristiche.\nLa rigidezza \u00e8 determinata da:\nDefinizione.\nIl concetto di rigidezza deriva dalla teoria dell'elasticit\u00e0, la cui equazione pi\u00f9 comunemente utilizzata \u00e8 la legge di Hooke. Nel metodo agli elementi finiti e nell'analisi dei sistemi elastici a pi\u00f9 gradi di libert\u00e0 la legge di Hooke viene formulata in termini tensoriali, permettendo l'estensione della legge costitutiva a tutti i possibili gradi di libert\u00e0. Nel caso della formulazione pi\u00f9 generale possibile, si ha che la rigidezza \u00e8 quantificata dal \"tensore di elasticit\u00e0\" formula_1 e la cedevolezza dal \"tensore di cedevolezza\" formula_2:\ninoltre, si ha che l\"'energia di deformazione\" formula_4 e l\"'energia complementare\" formula_5 sono pari a:\ndove formula_7 \u00e8 la tensione formula_8 e la deformazione. I tensori di elasticit\u00e0 e cedevolezza sono tensori del quarto ordine, pertanto hanno 81 coefficienti, di cui 36 sono indipendenti. Se il materiale in esame \u00e8 iperelastico, i coefficienti indipendenti si riducono a 21 e, nel caso in cui sia anche omogeneo e isotropo essi saranno soltanto due.\nFacendo uso della notazione di Voigt, i tensori di elasticit\u00e0 e cedevolezza vengono rappresentati da matrici simmetriche semidefinite positive:\nRigidezza longitudinale.\nNel caso monodimensionale, la formulazione tradizionale della relazione che esprime una sollecitazione longitudinale lungo un asse formula_10 \u00e8:\npertanto, in questo caso, la rigidezza di un corpo che subisce un allungamento formula_12 causato da una forza applicata formula_13 \u00e8 rappresentata dalla \"costante elastica longitudinale\" formula_14, di conseguenza la cedevolezza verr\u00e0 espressa dalla \"costante plastica longitudinale\" formula_15. Nel Sistema Internazionale, la costante elastica longitudinale si misura in N\u00b7m-1 \"(newton su metro)\", mentre la costante plastica longitudinale si misura in m\u00b7N-1 (\"metro su newton\").\nPer esprimere la sollecitazione longitudinale, la formulazione odierna del caso monodimensionale si serve del \"coefficiente di dilatazione lineare\" formula_16:\ndove la rigidezza \u00e8 rappresentata dal modulo di elasticit\u00e0 longitudinale di Young formula_18, mentre la cedevolezza sar\u00e0 espressa dal modulo di plasticit\u00e0 longitudinale formula_19.\nRigidezza rotazionale.\nIn modo del tutto analogo, nel caso monodimensionale, la formulazione tradizionale della relazione che esprime una sollecitazione tangenziale, a un piano a cui un asse formula_20 \u00e8 ortogonale, \u00e8:\npertanto, in questo caso, la rigidezza di un corpo che subisce una variazione angolare formula_22 causato da una momento applicata formula_23 \u00e8 rappresentata dalla \"costante elastica tangenziale\" formula_24, di conseguenza la cedevolezza verr\u00e0 espressa dalla \"costante plastica tangenziale\" formula_25. Nel Sistema Internazionale, la costante elastica tangenziale si misura in N\u00b7m \"(newton per metro)\", mentre la costante plastica tangenziale si misura in (N\u00b7m)-1 (\"uno su newton per metro\").\nPer esprimere la sollecitazione tangenziale, la formulazione odierna del caso monodimensionale si serve del coefficiente di scorrimento angolare formula_5:\ndove la rigidezza \u00e8 rappresentata dal modulo di elasticit\u00e0 tangenziale formula_28, mentre la cedevolezza sar\u00e0 espressa dal modulo di plasticit\u00e0 tangenziale formula_29. \nRelazione tra costanti e moduli di elasticit\u00e0.\nLa costanti e i moduli di elasticit\u00e0, usate entrambe per esprimere la rigidezza, sono strettamente legate tra loro. Dalle relazioni precedenti si pu\u00f2 dedurre che formula_30 e che formula_31, dove formula_32 \u00e8 la sezione, formula_33 \u00e8 la dimensione longitudinale e formula_34 \u00e8 il braccio della forza che causa il momento. Tuttavia esiste una profonda differenza tra le due categorie di grandezze; infatti, i moduli di elasticit\u00e0 sono propriet\u00e0 costitutive del materiale, invece le costanti elastiche sono propriet\u00e0 relative al corpo elastico. Ovvero, i moduli di elasticit\u00e0 dipendono soltanto dal materiale, mentre le costanti elastiche dipendono dal corpo e dalle condizioni di vincolo.\nApplicazioni.\nIngegneria.\nIn generale si dovrebbe usare il termine \"rigidit\u00e0\" quando si parla di un materiale, di \"rigidezza\" quando si parla di una struttura. La rigidezza di una struttura \u00e8 di fondamentale importanza in molte applicazioni ingegneristiche, infatti essa rappresenta un parametro di scelta fondamentale del materiale. Un'alta rigidit\u00e0 si ricerca quando si vogliono basse deformazioni, una bassa rigidit\u00e0 quando \u00e8 richiesta flessibilit\u00e0. Lo spostamento pu\u00f2, in generale, riferirsi ad un punto distinto da quello di applicazione della forza, ed una struttura complicata non si deformer\u00e0 solamente nella stessa direzione della direzione di applicazione della forza. Attraverso il tensore di rigidezza si pu\u00f2 caratterizzare la rigidezza delle struttura in tutte le direzioni. Per un semplice sistema di punti collegati da molle, la matrice di rigidezza descrive la connettivit\u00e0 tra i gradi di libert\u00e0 del sistema stesso. Un semplice esempio \u00e8 la matrice di rigidezza di una trave. Le stesse grandezze usate per esprimere la rigidezza rotazionale, vengono usate per esprimere anche la rigidezza al taglio, il rapporto fra deformazione di taglio per unit\u00e0 di forza applicata, e la rigidezza torsionale, ovvero il rapporto fra il momento di torsione applicato e l'angolo di rotazione.\nFisiologia.\nIn fisiologia, con il termine rigidezza (in inglese \"stiffness\") si indica la resistenza meccanica, la densit\u00e0 e la rigidit\u00e0 strutturale dei tendini e delle strutture di tessuto connettivo del muscolo. Sostanzialmente, maggiore \u00e8 la rigidezza di questi tessuti, maggiore \u00e8 l'energia che pu\u00f2 essere immagazzinata durante un movimento eccentrico, per essere poi restituita e liberata durante la fase concentrica. Patologicamente, indica la difficolt\u00e0 a piegare un'articolazione o la difficolt\u00e0 di flessione muscolare dovuta a ipertonia."}
{"id": "1475793", "revid": "71155", "url": "https://it.wikipedia.org/wiki?curid=1475793", "title": "Tonino Tat\u00f2", "text": ""}
{"id": "1475804", "revid": "43530", "url": "https://it.wikipedia.org/wiki?curid=1475804", "title": "Agente atmosferico", "text": ""}
{"id": "1475807", "revid": "1342115", "url": "https://it.wikipedia.org/wiki?curid=1475807", "title": "Giglia Tedesco", "text": "Biografia.\nApparteneva ad un'illustre famiglia di Andretta: il nonno era il Ministro Liberale giolittiano On. Francesco Tedesco; il padre On. Ettore Tedesco fu un deputato liberale, che scelse l'Aventino, prima dell'avvento del fascismo.\nCattolica comunista, fu moglie di Antonio Tat\u00f2. Entr\u00f2 nell'Unione Donne Italiane nel 1945. Dal 1959 al 1973 fece parte della presidenza nazionale.\nSi iscrisse al Partito Comunista Italiano nel 1946. Nel 1960 entr\u00f2 nel comitato centrale del partito, nel 1984 nella Direzione.\nFu senatrice dal 1968 al 1994 e Vice Presidente del Senato nella IX Legislatura (dal 1983 al 1987). Fece parte della Commissione Giustizia e della Commissione per la riforma del diritto di famiglia. Fu relatrice della legge sull'aborto ().\nNel 1993 venne eletta presidente del Partito Democratico della Sinistra, rimanendolo sino allo scioglimento del partito. Mantiene la stessa carica anche alla nascita dei Democratici di Sinistra, sino al novembre 1998.\nLa Scuola di Alta Formazione con sede a Narni presso l'Istituto Sant'Anna, promossa dall'Istituto Italiano per gli studi filosofici di Napoli, \u00e8 intitolata alla memoria di Giglia Tedesco, madrina di questa idea progettuale."}
{"id": "1475809", "revid": "339392", "url": "https://it.wikipedia.org/wiki?curid=1475809", "title": "Giglia Tat\u00f2 Tedesco", "text": ""}
{"id": "1475810", "revid": "486946", "url": "https://it.wikipedia.org/wiki?curid=1475810", "title": "WAVE", "text": ""}
{"id": "1475816", "revid": "2233624", "url": "https://it.wikipedia.org/wiki?curid=1475816", "title": "Firma elettronica", "text": "Nell'ordinamento italiano la firma elettronica \u00e8 definita come \"\"un insieme dei dati in forma elettronica, allegati oppure connessi tramite associazione logica ad altri dati elettronici, utilizzati come metodo di identificazione informatica\": \u00e8 quindi la forma pi\u00f9 debole di firma in ambito informatico, in quanto non prevede di per s\u00e9 meccanismi di autenticazione del firmatario o di integrit\u00e0 del dato firmato.\nDescrizione.\nUna firma elettronica qualificata \u00e8 definita invece come una \"firma elettronica ottenuta attraverso una procedura informatica che garantisce la connessione univoca al firmatario, creata con mezzi sui quali il firmatario pu\u00f2 conservare un controllo esclusivo e collegata ai dati ai quali si riferisce in modo da consentire di rilevare se i dati stessi siano stati successivamente modificati, che sia basata su un certificato qualificato e realizzata mediante un dispositivo sicuro per la creazione della firma\": \u00e8 quindi una forma di firma sicura, che esaudisce le richieste della Direttiva europea 1999/93/CE, alle quali sono stati aggiunti i requisiti dell'utilizzo di un certificato qualificato e di un dispositivo sicuro di firma. In questa forma la \"firma elettronica qualificata\" corrisponde alla \"Qualified electronic signature\" definita da ETSI.\nLa suddetta direttiva 1999/93/CE, pubblicata nella G.U.C.E. 19 gennaio 2000, n. L 13. \u00e8 entrata in vigore il 19 gennaio 2000. Particolare importanza ha l'articolo 5 della direttiva, che prevede obblighi degli Stati membri relativi sia alle \u00abfirme elettroniche avanzate basate su un certificato qualificato e create mediante un dispositivo per la creazione di una firma sicura\u00bb sia ad altri sistemi di firma (che oggi vengono genericamente chiamati deboli o semplici). Si rinvia alla voce Teleamministrazione. L'Italia si \u00e8 adeguata alla direttiva solo nel 2002 (D. lg. 23 gennaio 2002, n. 10). Nel 2014 la direttiva 93 \u00e8 stata abrogata ed assorbita (\u00abper motivi di certezza del diritto e di chiarezza\u00bb) dal regolamento del Parlamento Europeo e del Consiglio del 23 luglio 2014, n. 910/2014 (denominato brevemente regolamento eIDAS) in GUCE 28 agosto 2014, che per altro non rinneg\u00f2 il principio della accettazione anche delle cosiddette \u201cfirme deboli.\nIn ultimo, ma pi\u00f9 importante di tutte, almeno nell'ordinamento italiano, c'\u00e8 la firma digitale definita sempre nel CAD \"un\u00a0particolare\u00a0tipo\u00a0di\u00a0firma\u00a0qualificata basata su un su un sistema di chiavi crittografiche, una\u00a0pubblica\u00a0e una privata, correlate tra loro, che consente al titolare di\u00a0firma elettronica tramite la chiave privata e\u00a0a\u00a0un\u00a0soggetto\u00a0terzo tramite la chiave pubblica, rispettivamente, di rendere\u00a0manifesta\u00a0e di\u00a0verificare\u00a0la\u00a0provenienza\u00a0e\u00a0l'integrit\u00e0 di\u00a0un\u00a0documento informatico o di un insieme di documenti informatici\"\": la norma introduce quindi l'uso di algoritmi di crittografia a chiave pubblica. Nell'ordinamento italiano, la firma digitale \u00e8 un sistema di sottoscrizione di documenti informatici, che garantisce autenticit\u00e0 e integrit\u00e0 del documento e non ripudio della sottoscrizione effettuata dal titolare del certificato qualificato.\nUn certificato per la firma elettronica pu\u00f2 essere rilasciata da Certification Authority senza formalit\u00e0; \u00e8 previsto invece un processo obbligatorio di accreditamento da parte di una autorit\u00e0 pubblica preposta (per l'Italia \u00e8 il DigitPA (gi\u00e0 CNIPA), per qualificare una Certification Authority a emettere certificati qualificati.\nI fornitori di soluzioni software di firma elettronica spesso la denominano firma elettronica semplice (definizione non prevista dalla legislazione) per distinguerla con maggior efficacia comunicativa dalla firma elettronica avanzata e dalla firma elettronica qualificata.\nCaratteristiche.\nPer collocare nel \"tempo\" la firma di un documento non basta, per\u00f2, la sola firma.\nIn questo viene in aiuto un'altra entit\u00e0 che appone la propria marca temporale sul documento in modo da rendere la procedura identica a quella autografa cartacea.\nL'entit\u00e0 \u00e8 la Stamping Authority che interviene nella creazione dell'hash del documento da firmare.\nPer ogni altra caratteristica ulteriore si rimanda alla firma digitale in quanto, per le rimanenti tematiche, \u00e8 del tutto analoga.\nDifferenza con la firma autografa.\nUn qualsiasi atto scritto di tipo tradizionale fa prova in giudizio fino al disconoscimento della firma. Per una firma autenticata, cio\u00e8 apposta in presenza di un notaio, non \u00e8 possibile il disconoscimento, ma solo la querela di falso.\nViceversa, nel caso delle firme elettroniche si deve distinguere tra \"firma elettronica\", \"firma elettronica qualificata\" e \"firma digitale\" (cfr. art. 1 del Codice dell'Amministrazione digitale):\nAll'articolo 21, il D.Lgs. 82/2005 stabilisce, con un rimando all'art. 2702 del Codice Civile, che la firma digitale (o altra firma elettronica qualificata) fa piena prova fino a querela di falso se colui contro il quale la scrittura \u00e8 prodotta ne riconosce la sottoscrizione, ovvero se questa \u00e8 legalmente considerata come riconosciuta, equiparando cos\u00ec il documento informatico sottoscritto con firma digitale alla scrittura privata sottoscritta con firma autografa (e non, come avveniva in precedenza, alla scrittura privata con firma autenticata).\nTuttavia secondo un orientamento vi sarebbe una significativa differenza tra firma autografa e firma digitale rispetto alla procedura di disconoscimento. Nel primo caso infatti sarebbe sufficiente che il convenuto avvii una formale istanza di disconoscimento senza doversi assumere alcun onere probatorio. Con riguardo al secondo caso (firma digitale), si nota che l'articolo 21 del D.Lgs. 82/2005 stabilisce che l'utilizzo del dispositivo di firma si presume riconducibile al titolare, salvo che questi dia la prova contraria. Vi sarebbe quindi un'inversione dell'onere della prova dall'attore verso il convenuto.\nUn altro orientamento, peraltro, ha posto in evidenza che la presunzione della riconducibilit\u00e0 della firma al titolare del dispositivo di firma si deve formare \"ai sensi dell'art. 21, comma 2\" (art. 20, comma 2, del D.Lgs. 82/2005), secondo il quale \"il documento informatico, sottoscritto con firma digitale o con un altro tipo di firma elettronica qualificata, ha l'efficacia prevista dall'articolo 2702 del codice civile. L'utilizzo del dispositivo di firma si presume riconducibile al titolare, salvo che questi dia prova contraria\". Se ne ricava che, come nel caso della scrittura tradizionale, anche la scrittura elettronica munita di firma digitale farebbe piena prova della provenienza delle dichiarazioni solo se la firma digitale che vi \u00e8 apposta \u00e8 riconosciuta da colui contro il quale \u00e8 prodotta in giudizio. Altrimenti, colui che la produce deve fare istanza di verificazione, da sostenere con qualsiasi mezzo di prova utile (art. 216 c.p.c.). In tale prospettiva, solo nel corso del giudizio di verificazione colui che vuol fare valere la scrittura pu\u00f2 provare, mediante la verificazione informatica, l'avvenuto utilizzo del dispositivo di firma attribuito al titolare, fatto che - si evidenzia - costituisce circostanza ben diversa dalla materiale apposizione della firma stessa per gesto del titolare o comunque sotto il suo controllo. A tali condizioni, l'eventuale dimostrazione dell'avvenuto utilizzo del dispositivo di firma resa nel corso del giudizio di verificazione darebbe luogo alla presunzione legale di cui all'art. 21, comma 2, cit. in ordine alla riconducibilit\u00e0 di tale utilizzo alla sfera di controllo del titolare e, quindi, in ordine all'imputazione della firma apposta a quel soggetto.\nNota bene\nSpesso, sui documenti (nell'area riservata alla firma) compare, accanto al riferimento di colui il quale ha redatto/approvato il testo contenuto, la dicitura \"documento firmato elettronicamente\" (o diciture equivalenti), eventualmente la funzione/ruolo, nome e cognome \"in chiaro\" dell'autore, seguiti dalla scansione della firma autografa. Quest'ultimo elemento \u00e8 solo un orpello \"estetico\" aggiunto per finalit\u00e0 comunicative. Le applicazioni informatiche di elaborazione o stampa di documenti e ovviamente quelle per firmare elettronicamente, possono aggiungere la scansione della firma autografa, nella posizione prescelta, ai documenti firmati o marcati. \u00c8 fondamentale comprendere che questo segno grafico non ha alcun valore legale, non rappresentando la firma elettronica e potrebbe essere tranquillamente omesso (il suo scopo \u00e8 unicamente accessorio/scenografico).\nFormato dei documenti firmati con firma elettronica.\nL'estensione dei file firmati elettronicamente \u00e8:"}
{"id": "1475818", "revid": "484362", "url": "https://it.wikipedia.org/wiki?curid=1475818", "title": "Societ\u00e0 di Maria", "text": "Esistono due congregazioni clericali maschili con questo nome:\nTra gli istituti religiosi femminili si ricorda:"}
{"id": "1475819", "revid": "287204", "url": "https://it.wikipedia.org/wiki?curid=1475819", "title": "Maristi", "text": "Maristi \u00e8 il nome con cui vengono indicati i religiosi delle varie congregazioni della famiglia marista:"}
{"id": "1475838", "revid": "339392", "url": "https://it.wikipedia.org/wiki?curid=1475838", "title": "Campionato mondiale per club FIFA 2006", "text": ""}
{"id": "1475840", "revid": "339392", "url": "https://it.wikipedia.org/wiki?curid=1475840", "title": "Campionato mondiale per club FIFA 2007", "text": ""}
{"id": "1475842", "revid": "125226331", "url": "https://it.wikipedia.org/wiki?curid=1475842", "title": "Jung Chang", "text": "Biografia.\nNata nella provincia del Sichuan, \u00e8 figlia di due funzionari del Partito Comunista Cinese (Bao Qin/De-hong e Wang Yu/Shou-yu). Visse la sua infanzia e la sua adolescenza sotto il regime di Mao Zedong: arruolatasi a quattordici anni, durante la rivoluzione culturale, nella Guardie Rosse, si iscrisse poi all'Universit\u00e0 del Sichuan, dove studi\u00f2 letteratura inglese.\nNel 1978, ottenuta una borsa di studio, lasci\u00f2 la Cina alla volta dell'Inghilterra, dove si addottor\u00f2 in linguistica presso l'universit\u00e0 di York.\nRaggiunse la celebrit\u00e0 nel 1992 grazie alla pubblicazione dell'autobiografia \"Cigni selvatici. Tre figlie della Cina\".\nNel 2006 ha realizzato, in collaborazione col marito Jon Halliday, \"Mao, la storia sconosciuta\".\nVive attualmente a Londra.\nCigni Selvatici.\nIl libro \u00e8 una biografia di tre generazioni di donne cinesi vissute nel Ventesimo secolo \u2014 sua nonna (Yu-fang), sua madre (Bao Qin/De-hong) e s\u00e9 stessa. Chang dipinge un ritratto vivido del subbuglio politico e militare della Cina di quel periodo, dal matrimonio di sua nonna con un signore della guerra, all'esperienza dell'occupazione giapponese di Jinzhou durante la seconda guerra sino-giapponese vissuta dalla madre, e la sua esperienza personale degli effetti della politica di Mao dagli anni '50 agli anni '70.\n\"Cigni Selvatici\" \u00e8 stato tradotto in 37 lingue, ha venduto 13 milioni di copie e ha ricevuto elogi da autori come J. G. Ballard. Il libro \u00e8 tuttora inedito in Cina, dove vige la censura di Regime."}
{"id": "1475848", "revid": "172", "url": "https://it.wikipedia.org/wiki?curid=1475848", "title": "Nitto Santapaola", "text": ""}
{"id": "1475850", "revid": "287204", "url": "https://it.wikipedia.org/wiki?curid=1475850", "title": "Daniele Emanuello", "text": "Biografia.\nSoprannominato il \"\"Boss dei ragazzini\", in quanto li utilizzava come killer, era nipote del boss Angelo Emmanuello (detto \"u' furmiculuni\"\"), ucciso nel corso della faida contro il clan Iocolano-Iann\u00ec-Cavallo della Stidda. Fu cos\u00ec che Emmanuello, insieme ai fratelli Alessandro, Nunzio e Davide, si alle\u00f2 con il clan dei Rinzivillo (fedelissimi del \"boss\" Giuseppe \"Piddu\" Madonia) e venne cos\u00ec ammesso in Cosa Nostra gelese, continuando il conflitto contro gli avversari della Stidda che raggiunse l'apice di violenze ed omicidi nel 1990.\nNell'ottobre 1988 i quattro fratelli Emmanuello vennero arrestati perch\u00e9 ritenuti responsabili della cosiddetta \u00abstrage di piazza Salandra\u00bb, organizzata il mese precedente per eliminare un rivale \"stiddaro\" ma che si concluse con l'uccisione della casalinga Grazia Scim\u00e9, colpita per sbaglio dai proiettili (per quest'omicidio nel 2011 sar\u00e0 condannato all'ergastolo soltanto Alessandro Emmanuello). L'anno successivo, i quattro fratelli vennero inviati al soggiorno obbligato a Genova, dove formarono una \u00abdecina\u00bb gelese dedita al traffico di stupefacenti e al gioco d'azzardo: nel 1991 a Bolzaneto il calabrese Luciano Gaglian\u00f2 venne freddato a colpi di pistola per una partita di cocaina non pagata, omicidio per cui Daniele Emmanuello venne assolto mentre gli altri fratelli vennero condannati all'ergastolo come mandanti nel 2006.\nEntr\u00f2 in latitanza nel 1996, quando gli investigatori lo ricercavano per l'omicidio di uno dei luogotenenti dei Rinzivillo, Maurizio Morreale (delitto per il quale verr\u00e0 condannato all'ergastolo). La guerra contro gli ex alleati Rinzivillo sarebbe iniziata per\u00f2 soltanto nel 1999, provacando diversi omicidi a Gela tra cui quello di Emanuele Trubia e del suo guardaspalle Salvatore Sultano (affiliati di spicco al clan Rinzivillo), trucidati quell'anno in un salone da barba, che cost\u00f2 un'altra condanna all'ergastolo ad Emmanuello. Per questi motivi venne considerato uno dei pi\u00f9 pericolosi fuggiaschi italiani, tanto da essere inserito nella lista dei 10 pi\u00f9 ricercati del Ministero dell'interno.\nNel 2004, a seguito delle dichiarazioni del collaboratore di giustizia Ciro Vara, Emmanuello venne accusato insieme al fratello Alessandro di essere uno dei carcerieri del piccolo Giuseppe Di Matteo (rapito nel 1993 per indurre il padre a ritrattare e poi ucciso e sciolto nell'acido tre anni dopo) ma i due fratelli vennero assolti nel 2006.\nNel 2006 l'allora sindaco di Gela Rosario Crocetta licenzi\u00f2 la moglie di Emmanuello, Virginia Di Fede, che era stata assunta al Comune grazie al \"reddito minimo di inserimento\", sulla base di una relazione della Questura di Caltanissetta che definiva il suo tenore di vita \"alto e certamente non giustificato\". Crocetta difese la sua scelta, affermando di \u00ab\"non trovare giusto che la moglie di un latitante miliardario tolga il posto ad un disoccupato.\"\u00bb\nDurante un blitz della polizia nell'ennese del gennaio 2007 era riuscito a scappare, non cos\u00ec nel conflitto a fuoco del 3 dicembre 2007, quando \u00e8 stato invece raggiunto dai colpi esplosi dagli agenti, morendo sul colpo."}
{"id": "1475852", "revid": "2015336", "url": "https://it.wikipedia.org/wiki?curid=1475852", "title": "Storia di Ariccia", "text": "La storia del comune di Ariccia, in provincia di Roma, nell'area dei Castelli Romani, \u00e8 composta una sequenza di eventi storici avvenuti a partire dal primo popolamento umano attestato nel territorio ariccino, collocato cronologicamente attorno al I millennio a.C., fino ai giorni nostri.\nIl periodo pre-romano.\nLa leggenda racconta che l'antica citt\u00e0 latina di \"Aricia\" venisse fondata dal figlio del fondatore di Atene Teseo, Ippolito. Questi, vittima dell'amore incestuoso della madre Fedra, dovette allontanarsi da Atene per sfuggire all'ira del padre, e la dea Artemide lo condusse, secondo Ovidio, nella selva ariccina, cambiandogli nome in \"Virbio\". Virbio avrebbe sposato in seguito una donna chiamata \"Aricia\" che diede il nome alla citt\u00e0 appena fondata.\nGaio Giulio Solino, storico romano del III secolo, nei suoi \"Collectanea rerum memorabilium\", anche noti come \"Polyhistor\", afferma che \"Aricia\" venne fondata dal comandante siculo Archiloco, dal cui nome sarebbe venuto il toponimo della citt\u00e0.\n\"Aricia\" venne fondata in epoca imprecisata, senz'altro prima di Roma: l'erudito seicentesco Filippo Cluverio ipotizza (non si sa con quali fondamenti) la data del 2752 a.C., mentre la tradizione antica ha fatto risalire la fondazione della citt\u00e0 al figlio del mitico fondatore di Atene Teseo, Ippolito detto Virbio, o al comandante siculo Archiloco.\nAd ogni modo, il geografo greco Strabone pone \"Aricia\" a 160 stadi da Roma; l\"'Itinerarium Antonini\" pone \"Aricia\" al miglio 16 della via Appia; l'\"Itinerario Gerosolimitano\" al miglio 14; la \"Tabula Peutingeriana\" al miglio 13; Dionigi d'Alicarnasso dopo miglio 15; infine Emanuele Lucidi afferma che la moderna Ariccia sia sita al miglio 12 della via Appia. L'abitato di \"Aricia\" si estendeva nella parte sottostante l'attuale Ariccia, lungo l'antico tracciato della via Appia in Vallericcia, fino alle propagini di Monte Gentile in prossimit\u00e0 dell'odierno cimitero di Ariccia. Il Lucidi, citando altri studiosi, ipotizza che l'abitato antico si estendesse tra il miglio 14 ed il 16, ai lati della via Appia, e che al miglio 16 fosse ubicato il \"nemus Dianae\", ovvero il santuario di Diana Aricina con l'attiguo bosco sacro, davanti al quale si trova un lago assai profondo, luogo di culto rinomato e di una lega di Latini. \"(Vedi Aricia)\"\n\"Aricia\" faceva parte della Lega Latina. Al tempo di Tarquinio il Superbo, il delegato aricino all'assemblea in corso presso il \"Locus Ferentinum\" nel 510 a.C., Turno Erdonio, os\u00f2 opporsi al volere del superbo re di Roma: perci\u00f2 venne fatto affogare in un fosso.\nNel 505 a.C. l'esercito aricino alleato con l'esercito greco di Cuma vinse la battaglia di Aricia contro l'esercito etrusco del figlio del lucumone di Chiusi Porsenna, Arunte; nel 338 a.C., infine, disciolta definitivamente la Lega Latina, \"Aricia\" ottenne la piena cittadinanza romana.\nLa dominazione romana.\nIl periodo repubblicano.\nIl territorio aricino fu attraversato a partire dal 312 a.C. dalla via Appia Antica, la \"\"regina viarum\", voluta dal censore Appio Claudio Cieco come collegamento diretto tra Roma e \"Capua\", porta della Campania. In seguito la strada fu migliorata (il tratto di una ventina di chilometri tra Roma e \"Bovillae\" fu pavimentato in \"saxum quadratum\"\" nel 293) e prolungata fino a Benevento e poi a Brindisi, porta della Grecia: \"Aricia\" era la prima \"mansio\" (\"stazione di sosta\") lungo la via Appia provenendo da Roma.\nIl periodo imperiale.\nLa decadenza della citt\u00e0 \u00e8 probabilmente da collocare dopo il sacco di Roma del 410 da parte dei Visigoti di Alarico, anche se la vita cittadina continu\u00f2 fino alla met\u00e0 del V secolo: il colpo definitivo alla citt\u00e0 fu rappresentato dalle incursioni dei Saraceni, iniziate nell'846 e terminate solo nel 916.\nLo scrittore cristiano Egesippo (II secolo) \u00e8 stato il primo ad affermare che ad \"Aricia\" mor\u00ec Simon Mago, considerato \"il primo degli gnostici\":\nQuesto personaggio, menzionato negli Atti degli Apostoli (8, 9-25), secondo la tradizione affront\u00f2 san Pietro in una gara di levitazione a Roma, cadendo tuttavia miseramente al suolo; gravemente ferito, pare che i suoi seguaci lo portassero ad \"Aricia\", prima \"statio\" lungo la via Appia, dove mor\u00ec e venne sepolto. La sepoltura di Simon Mago ad Ariccia, \u00e8 attestata dall'arciprete Mattia Sorentini nella sua \"Storia\" manoscritta di Ariccia:\nIl sarcofago marmoreo attribuito a Simon Mago era dunque esposto nella recinzione dell'orto dell'abitazione dell'arciprete, quando il duca Bernardino Savelli vi fece apporre sopra la seguente lapide:\nTuttavia, per lo storico e canonico ariccino Emanuele Lucidi il sepolcro, \"di ottima scultura\", sarebbe in realt\u00e0 opera posteriore al I secolo.\nIl periodo medioevale.\nAlto Medioevo.\n\"Aricia\", il cui declino gi\u00e0 era incominciato negli ultimi anni dell'Impero Romano, sub\u00ec nel 410 il sacco dei Visigoti di Alarico, diretti in Calabria dopo il sacco di Roma. Altri saccheggi che sub\u00ec \"Aricia\" furono quelli dei Saraceni nell'827 e nell'844, che desolarono l'abitato al punto da costringere la poca popolazione rimasta a ritirarsi sull'altura dell'antica acropoli, che oggi ospita l'Ariccia moderna.\nBasso Medioevo.\nI Conti di Tuscolo (X secolo - XI secolo).\nIl primo dei Conti di Tuscolo che govern\u00f2 Ariccia, almeno dai documenti finora rinvenuti dagli storici, fu Stefano dei Conti di Tuscolo \"dux Ariciensis\", ricordato nel 981 in un atto di placito in merito ad una controversia su una vigna nel territorio ariccino.\nIn seguito, in un istrumento del 990, viene riportato il nome di Guido dei Conti di Tuscolo, \"Guido vir nobilis, neptus Pontificis, et Dux Ariciensis.\".\nQuando nel 1004 il fratello di Guido, Gregorio I dei Conti di Tuscolo, concesse a san Nilo da Rossano l'area boscosa ai piedi di \"Tusculum\" per fondare l'Abbazia di Santa Maria di Grottaferrata, non \u00e8 da escludere che non dotasse i monaci di possedimenti anche nel territorio ariccino, che posero poi la base al potere temporale della stessa Abbazia su Ariccia nel XV secolo.\nAriccia venne probabilmente tolta ai Conti di Tuscolo all'epoca di papa Niccol\u00f2 II (1058-1061), a causa dell'adesione di quella famiglia ad una rivolta dell'Agro Romano contro il Papa stesso. Questo lo evincono il Lucidi ed il Nibby dal fatto che nel 1116 papa Pasquale II autorizz\u00f2 Pier Leone Frangipane, comandante del suo esercito, a cedere il \"castrum\" di Ariccia, all'epoca possesso della Chiesa, a Tolomeo dei Conti di Tuscolo per accattivarselo nella guerra contro i Pierleoni di Roma.\nI Malabranca (XI secolo - [1223).\nNon \u00e8 chiaro perch\u00e9, ma nell'XI secolo Ariccia era governata dalla famiglia Malabranca. Forse questi si erano imparentati con i Conti di Tuscolo del ramo di Velletri, che trarrebbero origine dal sunnominato Guido o Guidone dei Conti di Tuscolo e divennero poi la famiglia \"Guidoni\". Erano comunque soggetti alla suprema e teorica autorit\u00e0 della Chiesa.\nAd ogni modo il probabile capos-stipite dei Malabranca fu \"Corrado Malabranca\", sposato ad una certa \"Mabilia\", con cui ebbe due figli: un \"Malabranca\" di cui non resta il nome di battesimo (si chiama per cognome anche nell'unico atto in cui compare), sposato ad una \"Maria\", e \"Stefano Malabranca\", sposato a \"Maria Madre\" e morto precocemente rispetto al figlio \"Giacomo Malabranca\", sposo di \"Maria Bella\". Poich\u00e9 nella famiglia Malabranca non esisteva il diritto di primogenitura, tutte queste persone, incluse le donne, accampavano diritti sul castello e sul suo territorio. Perci\u00f2 i familiari decisero nel 1223 di vendere Ariccia, e trovarono come acquirente papa Onorio III, della famiglia Savelli, che sbors\u00f2 la somma di 2000 libbre \"pecunia eius Camerae\", ovvero con il denaro della Camera Apostolica.\nLa Camera Apostolica (XIII secolo - XV secolo).\nDopo la morte di papa Onorio III probabilmente Ariccia venne usurpata dai suoi parenti Savelli, che per legittimare il proprio potere sul feudo sostennero la validit\u00e0 di un atto conservato nei loro archivi risalente al 964 e consistente nella donazione di Albano, Ariccia ed altri tre anonimi castelli adiacenti a Virginio Savelli da parte dell'imperatore Ottone I di Sassonia. L'atto per\u00f2 risulterebbe falso, secondo vari studiosi, anche se venne creduto vero fino al XVII secolo.\nComunque, \"de iure\" Ariccia rimaneva sotto la potest\u00e0 della Camera Apostolica, anche se fu probabilmente occupata dai Savelli \"manu militari\", seppur per breve tempo. Tuttavia, Ariccia inizi\u00f2 lentamente a decadere, tanto che nel 1428, nell'atto di vendita da parte dei monaci di San Paolo \"ad Aquas Salvias\" del castello confinante di Genzano ai Colonna, si legge nella determinazione dei confini: \"ab alio latere tenet, et est tenimentum Castri diruti Vallis Ariciae\".\nL'Abbazia di Grottaferrata (XV secolo - 1473).\nNel 1463 Niccol\u00f2 Perotto, abate commendatario dell'Abbazia di Santa Maria di Grottaferrata, cedette in affitto per un anno ad un tale Nunzio de Cava la \"tenutam castri Ariciae Albanensis diocesis\", \"cuius castri monasterium praedictum Cryptae Ferratae plenum dominium habet\". Perci\u00f2, a quest'epoca l'Abbazia esercitava il \"plenum dominium\", pieno dominio, su Ariccia.\nI Savelli (1473 - 1661).\nIl Quattrocento.\nIl 10 ottobre 1473 il cardinale Giuliano della Rovere, abate commendatario dell'Abbazia di Grottaferrata, permut\u00f2 Ariccia con Mariano Savelli in cambio del Borghetto di Grottaferrata, castello posto al X miglio della via Anagnina Nell'atto Ariccia, o meglio \"Ritiae\", come viene storpiata, viene descritta: \"\"ipsius castri diruti, domibus diruptis cum turre in eo, et lacu cum iure pascendi\".\" Dunque il castello non doveva essere in buona condizione (\"castri dirupti, domibus diruptis\"), e il \"lacu\" ricordato \u00e8 un pantano malsano originato in Vallericcia dall'ostruzione degli emissari. La permuta venne effettuata \"pro commoditate utriusque partis, et evidentio utilitate dicti monasterii de commutando dicti castro\", ovvero per permettere all'Abbazia di farsi un avamposto al territorio criptense nel Borghetto, e per unire tutti i beni dei Savelli, che gi\u00e0 possedevano il castello di Malafitto, Albano, Montagnano e Tor Paluzzi. I Savelli inoltre si impegnarono \"ad costruendum [castrum Ritiae], aedificandum, reparandum.\"\nIl Cinquecento.\nPapa Alessandro VI con \"Breve\" apostolico del 1\u00ba ottobre 1501 concesse ai propri nipoti Giovanni e Rodrigo Borgia, rispettivamente dell'et\u00e0 di due e tre anni, un numero enorme di feudi della provincia di Campagna e Marittima, sequestrati ai Colonna, ai Savelli e agli Estouteville: fra questi, compare anche il feudo di \"Ricciam\".\nNel 1560 Ariccia contava circa 500 abitanti. Nel 1597 invece, il cardinale vescovo della sede suburbicaria di Albano Michele Bonelli durante una visita pastorale afferm\u00f2 che Ariccia contava oltre 800 abitanti, ovvero pi\u00f9 della vicina citt\u00e0 di Albano Laziale.\nIl Seicento.\nIl 16 febbraio 1604 si tenne la prima seduta documentata del consiglio comunale pubblico della Comunit\u00e0 di Ariccia, nel quale venne decisa l'opportunit\u00e0 di tenere un registro che contenesse tutti gli atti pubblici emanati dal governo locale. Tuttavia, i primi documenti reperiti dallo storico settecentesco risalgono gi\u00e0 al 1602. Il 17 agosto 1608 la Comunit\u00e0 decise di prelevare dall'archivio Savelli di Albano Laziale tutti i documenti relativi ad Ariccia, ma solo il 24 novembre 1647 venne stabilito di raccogliere tutti questi documenti in un unico locale, che venne messo infine a disposizione dopo la seduta del consiglio comunale del 17 gennaio 1652.\nUn medico condotto venne assunto dalla Comunit\u00e0 a servizio degli ariccini con deliberazione del consiglio comunale del 30 agosto 1604.\nL'8 maggio 1610 la famiglia Savelli, nelle persone di Paolo e Caterina Savelli, si impegnarono a firmare e rispettare gli \"Statuti\" del feudo di Ariccia.\nSi decise di condurre l'acqua ad Ariccia durante il consiglio comunale del 22 maggio 1611: il preventivo di spesa venne individuato sui 1000 scudi, in parte a carico della Comunit\u00e0 e in parte dei feudatari. La fontana venne realizzata, in piazza di Corte, e collocata definitivamente solo dopo il 1\u00ba aprile 1614.\nIl 4 agosto 1613 il principe Paolo Savelli ordin\u00f2 di costruire un pubblico orologio ad uso della comunit\u00e0 ariccina: l'orlologio rimase sulla pubblica via fino al 1631, quando con deliberazione del 19 gennaio si decise di collocarlo al riparo nella sagrestia della cappella della Confraternita del Santissimo Sacramento.\nIn forza degli \"Statuti\" del 1610, era data facolt\u00e0 alla Comunit\u00e0 di poter imporre tassazioni sui pascoli comunitari per pagare un maestro di scuola ad uso dei giovani ariccini. Gi\u00e0 nel 1615 la Confraternita del Santissimo Sacramento si rese disponibile a pagare una parte delle spese a tale scopo: ci\u00f2 fino al 21 dicembre 1622, quando la Comunit\u00e0 si accoll\u00f2 la spesa per assumere un maestro stabile nel paese.\nNel marzo 1621 o nel marzo 1623 un bambino di origini toscane, Sante Bevilacqua, mentre percorreva il vallone boscoso tra la \"Monticella piccola\" -oggi Galloro- e la \"Monticella grande\" -oggi Colle Pardo-, ai limiti con il territorio di Genzano di Roma, rinvenne casualmente l'immagine della Madonna di Galloro. In seguito ad una serie di miracoli e prodigi attribuiti a questa immagine, la venerazione nei suoi confronti crebbe in maniera spropositata: il canonico ariccino Polidoro Polidori fece costruire una cappella attorno all'immagine, inaugurata il 3 maggio 1623; le offerte e i lasciti di devoti e pellegrini raggiunsero in pochi anni la consistente somma di 36.000 scudi; la grande popolarit\u00e0 acquisita dall'immagine e il grande afflusso di pellegrini spinse due privati a richiedere lo \"jus exercendi hospitium\" -il diritto di aprire un'osteria- al principe Paolo Savelli per costruire una nuova osteria in prossimit\u00e0 del sito della cappella. Cos\u00ec, con i fondi delle offerte e dei lasciti, il 15 agosto 1624 incominciarono i lavori per la costruzione del santuario di Santa Maria di Galloro: il 4 dicembre 1631 il cardinale vescovo della sede suburbicaria di Albano Gaspar de Borja y Velasco ed il principe Paolo Savelli concessero ai frati vallombrosani di stabilirsi presso il nuovo santuario, \"scippando\" della propriet\u00e0 del pio luogo i canonici regolari della collegiata di Ariccia; domenica 15 maggio 1633, giorno di Pentecoste, venne consacrata la nuova chiesa del santuario alla presenza del primo abate vallombrosano, padre Benigno Bracciolini.\nI Chigi (1661 - 1816).\nIl Seicento.\nIl 20 luglio 1661 il cardinale Flavio Chigi, anche a nome dei fratelli Agostino e Mario nipoti di papa Alessandro VII, compr\u00f2 il feudo di Ariccia dal cardinale Paolo Savelli e da suo fratello Giulio, per la somma di 358.000 scudi. Per diritto di primogenitura, il feudo assieme a tutti i beni di famiglia risultava a nome del principe Agostino Chigi: i Chigi tuttavia gestirono il nuovo feudo con grande liberalit\u00e0, non solo investendo ingenti somme in nuove costruzioni monumentali -la collegiata di Santa Maria Assunta, Palazzo Chigi con l'attiguo Parco Chigi, il santuario di Santa Maria di Galloro solo per fare alcuni esempi-, ma anche rinunciando ad esigere con estrema pignoleria gabelle e confische che invece erano state applicate con estrema sollecitudine sotto la lunga gestione dei Savelli.\nLa comunit\u00e0 ariccina dimostr\u00f2 grande affetto ai nuovi feudatari: il 21 dicembre 1661, il consiglio comunale della Comunit\u00e0 di Ariccia discusse su \"come venendo fuori all'Ariccia li signori padroni, si desidera dalle signorie loro, se si debba fare qualche dimostrazione d'allegrezza, acci\u00f2 possino maggiormente ajutare questa comunit\u00e0: e fu risoluto, che venendo fuori li signori padroni si facci qualche dimostrazione d'allegrezza, acci\u00f2 s'inanimino ad ajutare questa comunit\u00e0.\" Il 14 maggio 1662, in occasione di un altro ingresso dei principi ad Ariccia, la Comunit\u00e0 decise di salutarli con dei \"fuochi d'allegrezza\".\nE la benevolenza dei Chigi non tard\u00f2 a riversarsi su Ariccia: il 3 febbraio 1662 venne misurato con esattezza tutto il territorio ariccino; l'8 maggio 1662, papa Alessandro VII da Castel Gandolfo autorizz\u00f2 la fiera di Galloro, da tenersi nel mese di settembre presso il santuario di Santa Maria di Galloro; dal 10 maggio al 30 settembre 1662 il fornaio che aveva la privativa sul forno venne eccezionalmente obbligato a fare il pane aggiungendo un'oncia in pi\u00f9 rispetto a quello che si faceva a Roma; nel corso del 1663 papa Alessandro VII si occup\u00f2 di acquistare alcune abitazioni e raderle al suolo per realizzare piazza di Corte con la collegiata di Santa Maria Assunta, realizzata su progetto di Gian Lorenzo Bernini tra il 1663 ed il 1665. Tra il 1661 ed il 1663 vennero portati a termine i lavori di ampliamento e decorazione del santuario di Santa Maria di Galloro Negli stessi anni, Gian Lorenzo Bernini e Carlo Fontana si occuparono di progettare interni ed esterni del monumentale Palazzo Chigi, e tra il 1666 ed il 1667 i Chigi delinearono i confini dell'attiguo Parco Chigi: il 2 aprile 1666 infatti il principe Agostino Chigi permut\u00f2 alcuni terreni con la Comunit\u00e0 di Ariccia in cambio dei \"Prati di San Rocco\", ultimo appezzamento di terreno che separava il palazzo dal nucleo cinquecentesco del parco gi\u00e0 frequentato dai Savelli.\nIl Settecento.\nIl 17 dicembre 1701, durante un consiglio comunale, la Comunit\u00e0 di Ariccia dibatt\u00e9 sulla sistemazione del Corso e di piazza di Corte; tuttavia, non essendo chiaro su chi dovesse pagare i lavori, se i Chigi o la Comunit\u00e0, ogni decisione venne rimandata fino ad un consiglio del 25 novembre 1703, in cui la Comunit\u00e0 si accoll\u00f2 di far selciare tutto il tratto non selciato dal principe Chigi, ovvero la maggior parte.\nIl 31 maggio 1710 papa Clemente XIV, durante la villeggiatura di Castel Gandolfo, venne ad Ariccia a visitare il principe Augusto Chigi, maresciallo perpetuo di Santa Romana Chiesa:\nNel proprio testamento il principe Augusto Chigi don\u00f2 300 scudi alla Comunit\u00e0 di Ariccia: in un consiglio comunale del 6 dicembre 1744 venne ratificata tale donazione e vennero prese alcune misure per commemorare il defunto principe, benefattore della comunit\u00e0.\nIl 25 agosto 1776, con pubblico istrumento notarile, il principe Sigismondo Chigi don\u00f2 100 scudi alla Comunit\u00e0 di Ariccia per ripristinare i condotti dell'acquedotto che approvvigionava la fontana pubblica situata in piazza di Corte, fatta restaurare anche lei a sue spese.\nLa Repubblica Romana (1798-1799).\nDopo l'occupazione di Roma da parte dell'esercito rivoluzionario francese comandato dal generale Louis Alexandre Berthier il 9 febbraio 1798, il potere temporale pontificio venne misconosciuto e gi\u00e0 il 15 febbraio venne proclamata la Repubblica Romana: nell'area dei Colli Albani, Frascati, Albano Laziale, Velletri e Marino si proclamarono repubbliche sorelle della Repubblica Romana nei giorni immediatamente successivi. Gli ariccini non parteciparono alla rivolta reazionaria anti-francese scoppiata gi\u00e0 il 20 febbraio, perch\u00e9 furono dissuasi dal clero locale, impaurito dalle punizioni francesi (difatti la reazione fu schiacciata e le vicine Albano e Castel Gandolfo, che si erano ribellate, furono saccheggiate). L'11 aprile 1798 un commissario francese venne inviato ad Ariccia dal governo di Albano per requisire tutti i preziosi conservati presso il santuario di Santa Maria di Galloro, da cui erano stati cacciati i frati vallombrosani: per custodire meglio l'immagine della Madonna di Galloro da furti e profanazioni gli ariccini decisero cos\u00ec di portarla al sicuro nella collegiata. Il Settecento si chiuse per Ariccia con i disordini legati al transito delle truppe francesi e napoletane in combattimento: alla Madonna di Galloro, allora conservata nella collegiata, si attribuisce il miracolo di aver allontanato oltre tremila francesi che stavano bivaccando per le strade del paese con la notizia dell'arrivo dell'esercito sanfedista.\nLa Restaurazione (1816 - 1870).\nDopo il suo ritorno a Roma nel 1814, al termine dell'esperienza rivoluzionaria e napoleonica, papa Pio VII riacquist\u00f2 progressivamente il controllo su tutti i territori dello Stato Pontificio ed il 6 luglio 1816 eman\u00f2 il \"motu proprio\" \"Quando per ammirabile disposizione\" sulla riorganizzazione amministrativa dello Stato: in conseguenza di questo provvedimento, che era volto a scoraggiare il feudalesimo imponendo forti costi da mantenere ai nobili che volessero mantenere i loro feudi, i Chigi rinunciarono al dominio feudale su Ariccia, pur conservandovi tutte le loro propriet\u00e0.\nPapa Pio VI si era interessato al ripristino della via Appia, ed aveva avviato la bonifica delle Paludi Pontine fino a Terracina a questo scopo: l'opera, incominciata da papa Pio VI nel 1777, fuportata a termine entro il 1780: alla medioevale via postale corriera tra Roma e Napoli passante per Marino, Nemi e Velletri si sostitu\u00ec nuovamente la pi\u00f9 rettilinea via Appia.\nL'evento pose le basi per lo sviluppo commerciale di Albano Laziale, Ariccia e Genzano di Roma, a scapito di Marino che finora era stata la stazione di posta privilegiata sulla via postale. Il tracciato originario della strada, tuttavia, per arrivare da Albano a Genzano evitava Ariccia con un lungo giro attorno a Vallericcia, per evitare i forti dislivelli in entrata ed in uscita. Fu papa Gregorio XVI che, per ovviare all'inconveniente, incominci\u00f2 la costruzione dei ponti di San Rocco e di Galloro e pose le basi per la costruzione del ponte di Ariccia, iniziato nel 1847 e completato nel 1854 sotto il regno di papa Pio IX.\nL'Unit\u00e0 d'Italia.\nLa fine dell'Ottocento (1870-1900).\nNegli ultimi anni dell'Ottocento inizi\u00f2 anche ai Castelli Romani la lotta dei contadini contro lo sfruttamento semi-feudali dei proprietari terrieri, meno intensa rispetto a quanto avveniva nell'Italia settentrionale ma sicuramente pi\u00f9 forte rispetto all'accettazione passiva dello sfruttamento presente nell'Italia meridionale. Nel 1882 venne fondata ad Ariccia una lega contadina: mentre si and\u00f2 organizzando localmente il Partito Socialista Italiano, tanto che nel 1896 nella vicina Marino si tenne il primo convegno socialista romano, con la partecipazioni di sezioni locali di Roma e dei Castelli.\nI primi decenni del Novecento (1900-1922).\nNel 1897 i contadini di Albano Laziale ed Ariccia organizzarono una delle prime invasioni di terre del Lazio, occupando alcuni terreni a Santa Palomba e Cancelliera: in quest'ultima localit\u00e0, 50 ettari furono occupati dai contadini ariccini nel 1903. Altre invasioni di terre si verificarono durante il \"biennio rosso\": nel marzo 1919 venne occupata Vallericcia, tenuta di propriet\u00e0 dei Chigi in affitto a Filippo Rosatelli, il mese successivo gli oliveti Chigi e Ferrajoli. Nell'aprile dello stesso anno la lega contadina ariccina sollev\u00f2 il problema delle case, che a dire delle stesse autorit\u00e0 locali esisteva, poich\u00e9 c'era una sproporzione di rapporto tra le case abitate e gli abitatori: sicch\u00e9 si registrarono occupazioni delle seconde case e dei villini utilizzati dalla media borghesia per le vacanze estive, cos\u00ec numerosi ad Ariccia e nei dintorni.\nLa dittatura fascista (1922-1943).\nIl fascismo ebbe difficolt\u00e0 ad insediarsi ai Castelli Romani, e spesso dovette valersi di personaggi \"riciclati\" dal partito socialista, popolare o repubblicano: in reazione alle violenze fasciste, che fecero capolino ai Castelli Romani il 27 aprile 1921 con un \"tour\" di propaganda squadrista che tocc\u00f2 Frascati, Marino ed Albano, a Genzano, Ariccia e Rocca di Papa si costituirono nuclei di \"Arditi del Popolo\", ben presto sciolti dall'inettitudine delle stesse forze anti-fasciste.\nDopo la marcia su Roma (28 ottobre 1922) i fascisti presero baldanza, ed il 1\u00ba novembre assaltarono simultaneamente i municipi di Ariccia, Frascati, Monte Compatri e Rocca di Papa, ma riuscirono ad ottenere subito solo le dimissioni della giunta repubblicana di Ariccia guidata da Ubaldo Mancini. Bench\u00e9 i fascisti avessero dato pessima prova di s\u00e9 con l'occupazione violenta del municipio, della palestra comunale e addirittura del cinema parrocchiale, i repubblicani ariccini pensarono di allearsi con loro: in seguito tuttavia i repubblicani ariccini si pentirono della scelta, e Vezio Mancini, figlio dell'ex-sindaco Ubaldo, fu iscritto al casellario politico centrale come \"antifascista irriducibile\". Il \"gagliardetto\" di Ariccia venne inaugurato solo il 21 gennaio 1923.\nLa seconda guerra mondiale (1943-1944).\nIl 9 settembre 1943, all'indomani dell'annuncio della firma dell'armistizio di Cassibile, i tedeschi si scontrarono con alcuni soldati italiani della divisione \"Piacenza\" nel territorio ariccino.\nIl 12 ottobre 1943 190 giovani di Ariccia vennero rastrellati dai tedeschi durante un'ispezione nel centro storico. Un secondo rastrellamento tedesco verr\u00e0 effettuato ad Ariccia il 10 novembre dello stesso anno.\nNella notte tra il 22 ed il 23 gennaio 1944, alle 02.45 di notte, ingenti forze anglo-americane sbarcarono ad Anzio, creando una testa di ponte alle porte di Roma: da questa data si intensificano notevolmente i bombardamenti sui Castelli Romani.\nIl 1\u00ba febbraio 1944 alcuni bombardieri North American B-25 Mitchell della 15\u00aa United States Army Air Forces, dal tonnellaggio di 1360 chilogrammi di bombe ciascuno, colpirono i centri storici di Ariccia ed Albano Laziale. Il ponte di Ariccia e l'ala settecentesca di Palazzo Chigi furono distrutti dalle bombe, e il traffico della via Appia Nuova venne deviato all'interno di Parco Chigi, con la costruzione di un ponte in legno parallelo al ponte distrutto.\nLa resistenza partigiana ad Ariccia durante i mesi dell'occupazione nazi-fascista fu particolarmente attiva. Il 5 gennaio 1944 la formazione partigiana ariccina cattur\u00f2 tre militi fascisti, le cui divise vennero utilizzate per asportare esplosivi dalla fabbrica chimica Bombrini Parodi Delfino di Colleferro. Il 22 febbraio dello stesso anno invece venne ucciso Luigi Menicocci, reo di continuare a segnalare ai nazi-fascisti le abitazioni degli antifascisti nonostante fosse stato ammonito dai partigiani.\nIl secondo dopoguerra.\nIl ponte di Ariccia fu ricostruito dopo la seconda guerra mondiale, ma \u00e8 crollato nuovamente nel 1967: ricostruito, nel 2009 l'amministrazione comunale ha lanciato l'allarme per la stabilit\u00e0 del viadotto, gravato dal traffico pesante in transito sulla via Appia Nuova, ed ha promosso la pedonalizzazione del ponte e di piazza di Corte creando una tangenziale alternativa, proposta che ha scatenato vivaci polemiche tra i residenti nell'area proposta per il passaggio della tangenziale."}
{"id": "1475853", "revid": "83549", "url": "https://it.wikipedia.org/wiki?curid=1475853", "title": "Marianna De Leyva", "text": ""}
{"id": "1475854", "revid": "22475", "url": "https://it.wikipedia.org/wiki?curid=1475854", "title": "Man'y\u014dgana", "text": "I sono dei sinogrammi derivati dai kanji. Essi sono l'antica forma dei kana giapponesi e sono apparsi durante il Periodo Nara (710-794).\nIl termine \"man'y\u014dgana\" proviene dal , una antologia poetica dell'era Nara scritta, ella stessa, completamente in caratteri \"man'y\u014dgana\".\nIl principio fondamentale dei \"man'y\u014dgana\" \u00e8 stato di utilizzare i kanji semplicemente per il loro valore fonografico, cio\u00e8 senza considerare il loro significato, ma utilizzandoli solo per il loro suono.\nRisulta che parecchi kanji distinti potessero essere utilizzati per produrre lo stesso suono, e, in pratica, i letterati utilizzavano sovente le associazioni dei kanji pi\u00f9 semplici. I kanji utilizzati per i \"man'y\u014dgana\" hanno portato ai katakana ed agli hiragana. Gli hiragana sono in effetti dei \"man'y\u014dgana\" scritti in corsivo mentre i katakana sono originati da elementi estratti dai \"man'y\u014dgana\".\nQuesti sillabari sono stati sviluppati da dei monaci buddhisti allo scopo di facilitare l'apprendimento della scrittura.\nIn certi casi, per\u00f2, un hiragana ed un katakana aventi la stessa pronuncia, derivano da due \"man'y\u014dgana\" differenti. Per esempio, lo hiragana , \"ru\", \u00e8 derivato dal \"man'y\u014dgana\" , mentre il katakana , \"ru\", proviene dal \"man'y\u014dgana\" .\nLo studio dei \"man'y\u014dgana\" mostra che possono rappresentare pi\u00f9 suoni che gli hiragana ed i katakana, a ragione delle 8 vocali contro le 5 attualmente in vigore.\nIl ricorso a molteplici kanji per un'unica sillaba ha comunque fatto nascere gli \"hentaigana\" (\u5909\u4f53\u4eee\u540d), scrittura alternativa agli hiragana. Tuttavia, gli \"hentaigana\" sono stati ufficialmente abbandonati nel 1900.\nAttualmente, i \"man'y\u014dgana\" appaiono ancora in certi dialetti regionali. Inoltre, \u00e8 ancora possibile incontrare degli , fenomeno comparabile ai \"man'y\u014dgana\" poich\u00e9 si tratta dell'utilizzo dei kanji per il loro valore fonetico (per esempio per \"kurabu\", ovvero \"club\")."}
{"id": "1475860", "revid": "36426", "url": "https://it.wikipedia.org/wiki?curid=1475860", "title": "Giovannino De' Grassi", "text": ""}
{"id": "1475862", "revid": "547992", "url": "https://it.wikipedia.org/wiki?curid=1475862", "title": "Progressione del record mondiale dei 200 m rana", "text": "In vasca corta (25 metri) i record del mondo sono omologati dalla FINA dal 3 marzo 1991.\nUomini.\nVasca lunga.\nLegenda: \nVasca corta.\nLegenda: \nDonne.\nVasca lunga.\nLegenda: \nVasca corta.\nLegenda: "}
{"id": "1475893", "revid": "399", "url": "https://it.wikipedia.org/wiki?curid=1475893", "title": "Kisei", "text": "Il Kisei \u00e8 un importante torneo giapponese di Go ed un titolo onorifico. Il titolo, che significa \"Saggio del Go\" in giapponese, era usato per definire un ristretto numero di giocatori che si sono illustrati durante i secoli. Gli unici giocatori che si videro assegnare il titolo in vita, prima che divenisse un torneo, furono Hon\u2032inb\u014d D\u014dsaku e Hon\u2032inb\u014d Sh\u016bsaku.. Ci sono anche dei kisei riconosciuti nello sh\u014dgi.\nCaratteristiche.\nIl torneo Kisei \u00e8 organizzato dalla Nihon-Kiin, la federazione di Go giapponese.\nLa competizione ha avuto inizio nel 1976 sponsorizzata dal giornale \"Yomiuri Shimbun\" ed \u00e8 il pi\u00f9 importante torneo giapponese in termini di premi in denaro, assegnando al vincitore la cifra di 45.000.000 Yen (circa \u20ac 500.000); l'unico torneo con un premio maggiore nel mondo \u00e8 la Ing Cup, che \u00e8 per\u00f2 un torneo internazionale che si svolge a cadenza quadriennale.\nAl torneo partecipano i giocatori pi\u00f9 forti del paese ed \u00e8 organizzato in diverse fasi. I candidati per il posto di sfidante sono divisi in 4 leghe corrispondenti alle prestazioni che hanno ottenuto negli anni precedenti in questo torneo:\nI cinque qualificati al torneo per determinare lo sfidante giocano in un torneo in cui chi vince continua a giocare: prima si sfidano il primo della Lega C e il primo della Lega B, il vincente affronta il primo della Lega A, il vincitore affronta il secondo della Lega S; il vincitore affronta il primo della Lega S al meglio dei tre incontri.\nLo sfidante affronta infine il detentore del titolo al meglio delle sette partite.\nL'ingresso nella Lega per determinare lo sfidante garantisce la promozione a 7-dan; vincere la Lega e diventare lo sfidante garantisce la promozione a 8-dan; vincere il titolo garantisce la promozione a 9-dan, massimo grado disponibile.\nKisei onorari.\nI goisti che detengono il titolo per cinque anni consecutivi o per dieci volte in totale sono riconosciuti come Kisei onorari. A detenere questo onore sono:"}
{"id": "1475898", "revid": "298055", "url": "https://it.wikipedia.org/wiki?curid=1475898", "title": "Amerigo Bonasera", "text": ""}
{"id": "1475902", "revid": "119982", "url": "https://it.wikipedia.org/wiki?curid=1475902", "title": "Nihon Ki-in", "text": "La Nihon Ki-in \u00e8 la federazione giapponese del gioco del Go\nProfilo.\nLa federazione \u00e8 stata fondata nel 1924 e da allora gestisce, organizza e regolamenta il gioco del go su tutto il territorio nazionale. Si tratta della pi\u00f9 antica federazione nazionale del mondo di questo gioco.\nLa Nihon Ki-in gestisce tutte le attivit\u00e0 professionistiche del Go in Giappone e organizza annualmente tutti i tornei principali maschili e femminili, inoltre attribuisce i gradi (\"dan\") ai vari giocatori e si occupa di istruire gli allievi pi\u00f9 promettenti (\"insei\") per farli diventare dei professionisti. \u00c8 attiva su tutto il territorio nazionale tramite sedi distaccate che si occupano della promozione del gioco.\nNel 1950 Venne fondata la Kansai Ki-in, tuttavia questa non riuscir\u00e0 mai a raggiungere il livello di fama e di seguito di pubblico della pi\u00f9 antica rivale.\nLa sede centrale \u00e8 nel quartiere di Chiyoda a Tokyo."}
{"id": "1475903", "revid": "119982", "url": "https://it.wikipedia.org/wiki?curid=1475903", "title": "Nihon-Kiin", "text": ""}
{"id": "1475904", "revid": "174925", "url": "https://it.wikipedia.org/wiki?curid=1475904", "title": "Acqua pia antica marcia", "text": ""}
{"id": "1475905", "revid": "767487", "url": "https://it.wikipedia.org/wiki?curid=1475905", "title": "Adigrat", "text": "Adigrat \u00e8 una citt\u00e0 dell'Etiopia capoluogo della provincia dell'Agam\u00e9, nella regione di Tigr\u00e8. Conta poco meno di 60.000 abitanti ed \u00e8 posta sull'altopiano a 2.473 m s.l.m., circa 80 km a nord di Mekele non lontana dal confine con l'Eritrea.\n\u00c8 sede dell'eparchia di Adigrat.\nGeografia.\nIl nome Adigrat significa \"Paese dei campi\" in lingua tigrina (una lingua semitica parlata in Etiopia ed Eritrea strettamente legata al pi\u00f9 diffuso amarico) poich\u00e9 essa giace in mezzo ad una fertile conca tutta circondata da alte Ambe.\nStoria.\nIl suo nome \u00e8 noto in Italia per le vicende delle guerre coloniali. Nella guerra di Abissinia fu occupata nel marzo fu presa dal generale Baratieri. Rimasta isolata dopo la battaglia di Adua, il maggiore Prestinari con circa 2.000 uomini, tra \"metropolitani\" e \"coloniali\" sostenne nel suo forte per due mesi l'assedio degli Abissini, di Ras Mangasci\u00e0 nonostante una grave epidemia di tifo. La successiva liberazione ad opera del generale Baldissera segn\u00f2 una svolta nella guerra e port\u00f2 alla conferma della colonia dell'Eritrea, anche se la localit\u00e0 venne abbandonata ed il confine arretrato.\nMonumenti e luoghi d'interesse.\nAd Adigrat si trova la cattedrale del Salvatore, vi si trovano anche i resti di due castelli risalenti all'era dei principi (Zemene Mesafint).\nCultura.\nNel 2011 vi \u00e8 stata fondata l'Universit\u00e0 di Adigrat."}
{"id": "1475910", "revid": "287204", "url": "https://it.wikipedia.org/wiki?curid=1475910", "title": "Vecernji List", "text": ""}
{"id": "1475915", "revid": "729019", "url": "https://it.wikipedia.org/wiki?curid=1475915", "title": "Guerra di Abissinia", "text": "La guerra di Abissinia (\"Abissinia\" era l'antico nome dell'odierna Etiopia), fu un conflitto militare combattuto tra il dicembre del 1895 e l'ottobre del 1896 tra il Regno d'Italia e l'Impero d'Etiopia.\nLa sconfitta delle forze armate del Regno d'Italia ad opera di Menelik II port\u00f2 alla firma del trattato di Addis Abeba, con cui veniva riconosciuta la piena indipendenza dell'Etiopia.\nLe premesse.\nIl Trattato di Uccialli.\nCon il trattato di Uccialli del 2 maggio 1889, l'Italia aveva stipulato un patto con il nuovo \"negus\" Menelik II; la traduzione italiana del trattato vincolava il governo etiope a servirsi della diplomazia italiana per intrattenere rapporti con altre nazioni europee, rendendo di fatto l'Etiopia un protettorato dell'Italia. Tuttavia, il testo etiope del trattato prevedeva solo la facolt\u00e0 per l'Etiopia di servirsi della diplomazia italiana per intrattenere relazioni estere e d'altronde lo stesso Menelik rifiutava qualsiasi forma di ingerenza italiana nelle questioni del suo regno. I contrasti sull'interpretazione da dare alle clausole del trattato vennero scoperti nel luglio del 1890, quando Menelik, che aveva invitato i sovrani dell'Impero russo e del Regno Unito alla propria incoronazione, ricevette da queste potenze la risposta che esse non potevano rispondere direttamente a lui, in virt\u00f9 del trattato da lui sottoscritto e di quanto previsto dall'Accordo generale della Conferenza di Berlino del 1884 in merito alla sovranit\u00e0 limitata di un protettorato.\nIl governo Crispi diede indicazioni al suo ambasciatore ad Addis Abeba, conte Pietro Antonelli, di avanzare le pi\u00f9 energiche rimostranze e di chiedere spiegazioni al negus, ma Antonelli, da sempre favorevole ad un accordo con Menelik, non trasmise la protesta ma cerc\u00f2 di raggiungere un accordo sulla delimitazione dei confini tra l'Etiopia e la colonia italiana in Eritrea. Menelik respinse le proposte dell'Antonelli, ed arriv\u00f2 al punto di chiedere una revisione del trattato prima dei tempi stabiliti. I rapporti tra i due governi divennero quindi molto tesi, e l'Etiopia cominci\u00f2 ad acquistare armi da fuoco e munizioni, sfruttando anche il prestito di 4 milioni di lire ricevuto dall'Italia dopo la firma del trattato di Uccialli. I principali fornitori di armi per l'esercito del negus furono la Russia (l'unico governo europeo a parteggiare esplicitamente per l'Etiopia) e la Francia (ancora in pessimi rapporti con l'Italia per via della questione dello \"schiaffo di Tunisi\"), ma anche l'Italia stessa, che vendette al negus diverse migliaia di moderni fucili Carcano Mod. 91 e una fornitura di quattro milioni di cartucce, di vitale importanza per l'esercito etiope che non disponeva di fabbriche di polvere da sparo.\nL'occupazione del Tigr\u00e8.\nNel gennaio del 1895, le truppe italiane del generale Oreste Baratieri invasero la regione di Tigr\u00e8, formalmente parte dell'impero etiopico ma governata di fatto autonomamente dal Ras Mangasci\u00e0, fiero avversario di Menelik; nelle intenzioni del governo italiano, questa mossa doveva permettere all'Italia di acquisire una posizione di forza da cui trattare con il negus, oltre che ampliare i confini della colonia. Le truppe italiane sconfissero i guerrieri di Mangasci\u00e0 nella battaglia di Coatit, ed entro l'ottobre del 1895 avevano occupato gran parte della regione, stabilendo guarnigioni ad Aksum, Adigrat, Macall\u00e8 e sul colle dell'Amba Alagi; completata questa fase, Baratieri lasci\u00f2 il comando al generale Giuseppe Arimondi e rientr\u00f2 in Italia, per chiedere invano al governo italiano i rinforzi necessari per riprendere l'avanzata.\nMenelik era rimasto neutrale nello scontro tra gli italiani e Mangasci\u00e0, ma quando quest'ultimo, sconfitto, gli si sottomise spontaneamente, decise allora di intervenire. Radunato il suo esercito, forte di 100.000 uomini di cui quasi met\u00e0 dotati di un qualche tipo di arma da fuoco, a Were Ilu nel novembre del 1895, Menelik prese a pretesto l'invasione italiana del Tigr\u00e8 per rompere il trattato di Uccialli e muovere guerra all'Italia.\nLa guerra.\nL'offensiva etiope.\nLe truppe italiane nella colonia ammontavano a circa 36.000 uomini tra reparti italiani e battaglioni di truppe locali (gli \u00e0scari), disperse per\u00f2 in numerose guarnigioni; nel Tigr\u00e8 il grosso delle truppe era dislocato ad Adigrat e Macall\u00e8, con un reparto avanzato agli ordini del maggiore Pietro Toselli posizionato sullo strategico colle dell'Amba Alagi.\nFurono proprio gli avamposti di Toselli a scontrarsi per primi con le truppe di Menelik, quando il 1\u00ba dicembre 1895 ad Atzal\u00e0 impegnarono in una breve scaramuccia l'avanguardia dell'esercito etiope, forte di 30.000 uomini al comando del ras Mekonnen; Toselli, che disponeva di soli 2.500 uomini in gran parte ascari, fece ripiegare tutte le sue truppe sul colle dell'Amba Alagi, e contemporaneamente richiese rinforzi ad Arimondi. Questi, che si trovava ad Adigrat, ordin\u00f2 a Toselli di resistere il pi\u00f9 a lungo possibile mentre lui radunava le sue disperse forze per marciare in appoggio, ma ricevette l'ordine da Baratieri, rientrato dall'Italia, di far ripiegare Toselli su una posizione migliore senza interrompere il contatto con il nemico. L'ordine di ripiegamento non raggiunse mai le truppe di Toselli che, circondate, vennero completamente distrutte nella battaglia dell'Amba Alagi il 7 dicembre, perdendo anche il loro comandante. Un centinaio di superstiti raggiunse quello stesso pomeriggio il villaggio di Ader\u00e0, dove si incontr\u00f2 con la colonna di rinforzi guidata da Arimondi; attaccata da truppe nemiche, la colonna ripieg\u00f2 verso Macall\u00e8, dove giunse il giorno seguente.\nResosi conto della superiorit\u00e0 numerica degli etiopi, Arimondi decise di evacuare anche Macall\u00e8 e di ripiegare su Edag\u00e0 Amus, dove si stavano riunendo il grosso delle forze italiane guidate dallo stesso Baratieri. A Macall\u00e8 venne lasciato il maggiore Giuseppe Galliano al comando di 1.300 uomini tra ascari e italiani, con il compito di tenere il pi\u00f9 a lungo possibile lo strategico forte di Enda Jesus. Pochi giorni dopo Macall\u00e8 venne occupata dall'avanguardia di Mekonnen che, raggiunta dal grosso dell'esercito guidato dallo stesso Menelik, strinse d'assedio il forte; la posizione italiana era molto forte, ma disponeva di scarse riserve di acqua, situazione aggravatasi dopo che il 7 gennaio 1896, gli etiopi assunsero il controllo del rifornimento d'acqua del forte, rendendo cos\u00ec impossibile ogni ulteriore resistenza italiana. A quel punto venne indetta una tregua, dopo la quale ras Makonnen, con un gesto cavalleresco non apprezzato da tutti i suoi compatrioti, concesse agli italiani di lasciare il forte e di mettersi in cammino verso nord. Menelik, il cui esercito soffriva acutamente della penuria di rifornimenti, scelse quest'occasione per scrivere a re Umberto, manifestandogli il suo desiderio di pace, in cambio dell'annullamento del trattato di Uccialli, richiesta respinta dal governo italiano. Il 22 gennaio seguente, Galliano, promosso tenente colonnello per meriti di guerra, consegn\u00f2 il forte agli etiopi. La guarnigione italiana venne fatta marciare davanti alle truppe etiopi quasi come se fossero degli scudi umani, rientrando infine nelle linee italiane il 30 gennaio ad Aib\u00e0; Galliano ed i suoi ufficiali, trattenuti come ostaggi, vennero liberati quattro giorni dopo.\nLa disfatta di Adua.\nIl 29 gennaio l'esercito del negus pass\u00f2 attraverso Hausien dirigendosi verso Enticci\u00f2 e la zona di Adua, regione ricca di risorse posta in corrispondenza della via pi\u00f9 diretta per entrare nella Colonia. Per parare questa minaccia Baratieri cambi\u00f2 l'orientamento del suo fronte da sud ad ovest, spostando il suo esercito, ora forte di circa 18.000 uomini tra italiani ed ascari, dalla zona tra Adigrat ed Edag\u00e0 Amus verso la regione di Enticci\u00f2, attestandosi su una solida posizione difensiva sul monte Sauri\u00e0. Appena completati questi spostamenti, su richiesta di Menelik venne organizzato un incontro diplomatico tra il plenipotenziario del negus, ras Menkonnen, e il maggiore Tommaso Salsa, sottocapo di Stato maggiore di Baratieri: Mekonenn offr\u00ec la pace in cambio della stipula di un nuovo trattato, ma Salsa, dietro istruzioni provenienti da Roma, chiese invece la riconferma al completo del trattato di Uccialli, richiesta irricevibile per il negus.\nInterrotte anche queste trattative, Menelik mosse il 13 febbraio con le sue forze verso le posizioni italiane, salvo poi indietreggiare ed attestarsi in posizione difensiva nella conca di Adua, a soli pochi chilometri di distanza dalle posizioni italiane di Sauri\u00e0. Alcune bande di irregolari al servizio degli italiani defezionarono in favore degli etiopi, attaccando le posizioni attorno ad Adigrat e dando luogo ad alcuni piccoli scontri con la guarnigione comandata dal colonnello Ferrari: combattimenti si ebbero sul colle di Seet\u00e0 nella notte tra il 13 e il 14 febbraio, e sul colle di Alequ\u00e0 il 16 febbraio, con alterne vicende. Preoccupato per l'andamento della guerra, il 21 febbraio Crispi decise di inviare consistenti rinforzi in Eritrea, e di sostituire il cauto Baratieri con il generale Antonio Baldissera, gi\u00e0 in precedenza comandante delle truppe italiane nella colonia; Baldissera part\u00ec dall'Italia il 23 febbraio in incognito, per evitare che la notizia della destituzione avesse effetti deleteri sul morale di Baratieri.\nNel frattempo, entrambi i contendenti continuavano a fronteggiarsi rimanendo sulle proprie posizioni; la situazione logistica dei due eserciti andava peggiorando, soprattutto per quello italiano, nelle cui retrovie erano scoppiate diverse rivolte da parte delle popolazioni precedentemente assoggettate. Il 24 febbraio, Baratieri mosse il suo esercito verso il campo etiope, ma visto che il nemico non dava segno di voler accettare il combattimento, le truppe italiane rientrarono nei loro accampamenti quella sera stessa. Il 25 febbraio, dando notizia a Roma di una piccola vittoria ottenuta dal suo esercito quello stesso giorno (un distaccamento al comando del colonnello Stevani aveva disperso le truppe etiopi che occupavano il colle di Mai Maret), Baratieri si vide ricevere un telegramma di risposta dallo stesso Crispi:\nAggravatesi ulteriormente le condizioni logistiche, la sera del 27 febbraio Baratieri chiese consiglio ai suoi generali (il capo di Stato Maggiore colonnello Valenzano e i generali Arimondi, Matteo Albertone, Vittorio da Bormida e Giuseppe Ellena, comandanti di brigata) sulla linea da condurre: Baratieri era pi\u00f9 favorevole ad una ritirata strategica verso i confini della colonia, ma tutti i generali si espressero invece per condurre un attacco immediato contro l'esercito del negus. La sera del 28 febbraio Baratieri prese quindi la sua decisione: le truppe italiane si sarebbero mosse la sera successiva per occupare con il favore delle tenebre alcune colline pi\u00f9 vicine al campo etiope; nelle intenzioni di Baratieri, questa mossa doveva obbligare il negus o a dare battaglia attaccando le truppe italiane schierate in posizione pi\u00f9 favorevole, o a cedere il campo e ritirarsi.\nLa sera del 29 febbraio, le truppe italiane, divise in quattro brigate, si misero in marcia alla volta della conca di Adua. Il coordinamento e i collegamenti tra le varie unit\u00e0 erano pessimi, aggravati dalla scarsa conoscenza del terreno e dalla mancanza di mappe affidabili. All'alba del 1\u00ba marzo 1896, le brigate italiane si ritrovarono sparpagliate e scollegate tra di loro, offrendo all'esercito del negus l'opportunit\u00e0 di affrontarle una alla volta e di schiacciarle con il peso dei numeri. Nel pomeriggio la battaglia era terminata: l'esercito italiano era stato distrutto un pezzo alla volta, con la perdita di 6.000 uomini uccisi, 1.500 feriti e 3.000 presi prigionieri. I resti del corpo di spedizione vennero fatti ripiegare in Eritrea.\nIl trattato di Addis Abeba.\nLa disfatta di Adua gener\u00f2 pesanti proteste di piazza in Italia; il governo Crispi venne costretto alle dimissioni e rimpiazzato dal governo di Rudin\u00ec II. Baratieri, richiamato in Italia, dovette affrontare un processo davanti ad una corte marziale, da cui usc\u00ec assolto ma con un severo rimprovero che distrusse di fatto la sua carriera militare. Il suo posto venne preso da Baldissera, che inizi\u00f2 a concentrare le sue forze e i nuovi rinforzi giunti dall'Italia ad Asmara; le residue posizioni italiane nel Tigr\u00e8 vennero abbandonate, ad eccezione del forte di Adigrat dove i cacciatori d'Africa del maggiore Marcello Prestinari rimasero assediati dalle truppe etiopi. Il principale esercito etiope, nel frattempo, gravemente a corto di viveri ed indebolito dalle malattie e dalle perdite subite in battaglia, ripieg\u00f2 verso Addis Abeba, mentre il negus lasci\u00f2 solo poche truppe nel Tigr\u00e8 al comando del ras Alula Engida.\nDopo aver respinto alcune incursioni dei ribelli sudanesi contro il presidio italiano dislocato a Cassala, Baldissera ricondusse le sue truppe nel Tigr\u00e8 ai primi di aprile; le truppe etiopi nella regione opposero scarsa resistenza, preferendo ritirarsi davanti agli italiani. Il 4 maggio, dopo alcune scaramucce, le truppe italiane levarono l'assedio al forte di Adigrat; Baldissera avrebbe voluto proseguire nella campagna, ma il governo gli ingiunse di sgombrare il forte e di ripiegare con tutte le sue truppe in Eritrea, mossa portata a termine tra il 15 e il 22 maggio. Ormai il governo italiano si era convinto a cercare una soluzione diplomatica alla guerra; nell'ottobre del 1896, dopo lunghi negoziati, si giunse alla firma del trattato di pace di Addis Abeba: il negus riconobbe la sovranit\u00e0 italiana sull'Eritrea, ma in cambio il governo italiano abrog\u00f2 il trattato di Uccialli e rinunci\u00f2 a qualsiasi ingerenza nella politica dell'Impero etiope."}
{"id": "1475917", "revid": "6923", "url": "https://it.wikipedia.org/wiki?curid=1475917", "title": "Patti Lateranensi", "text": "I Patti Lateranensi sono degli accordi sottoscritti tra il Regno d'Italia e la Santa Sede l'11 febbraio 1929 contenenti un trattato, una convenzione e un concordato. Sottoposti, nella parte del concordato, a revisione nel 1984, essi regolano ancora oggi i rapporti fra Italia e Santa Sede. Ai Patti si devono l'istituzione della Citt\u00e0 del Vaticano come Stato indipendente e la piena riapertura formale dei rapporti fra Italia e Santa Sede, interrotti nel 1870 ma gradualmente riallacciati nei decenni successivi fino alla loro definitiva sistemazione con la stipula di tali accordi. Sono richiamati dall'articolo 7 della costituzione della Repubblica Italiana, entrata in vigore nel 1948.\nAntefatto.\nLa necessit\u00e0 dei Patti Lateranensi si colloca nell'ambito storico della questione romana. Nel 1870, con la Presa di Roma, il Regno d'Italia aveva annesso quanto rimaneva degli Stati della Chiesa, ponendo fine al potere temporale dei Papi. Lo stesso anno, Papa Pio IX promulg\u00f2 l'enciclica \"Respicientes ea\", in cui deline\u00f2 la visione che degli eventi aveva la Santa Sede: l'Italia era un invasore e occupante illegittimo, il Papa era prigioniero dello Stato Italiano, e gli Stati Pontifici andavano restituiti, sia perch\u00e9 presi \"contra legem\", sia perch\u00e9 il Pontefice non poteva esercitare con sicurezza e libert\u00e0 la propria autorit\u00e0 religiosa, senza la sovranit\u00e0 su un territorio indipendente.\nL'Italia deline\u00f2 unilateralmente i suoi rapporti con la Chiesa e la Santa Sede nel 1871 con la legge delle Guarentigie, che Pio IX non riconobbe mai, appunto in quanto unilaterale, n\u00e9 lo fecero i suoi successori. Al contrario Pio IX nel 1874 interdisse la partecipazione dei cattolici alla politica italiana. Questo divieto venne gradualmente alleggerito, per poi essere annullato del tutto nel 1919. Con il passare dei decenni, si introdusse fra gli ecclesiastici l'idea che era impossibile aspettarsi una restituzione \"tout-court\" degli Stati Pontifici, ma la sovranit\u00e0 su uno Stato in miniatura avrebbe comunque consentito al Papa di agire liberamente. Il desiderio di Papa Pio XI di salvaguardare giuridicamente la libert\u00e0 d'azione della Chiesa dopo l'avvento del Fascismo, assieme a quello del dittatore Mussolini di incanalare nel movimento fascista il cattolicesimo nazionale, portarono alla firma dei Patti Lateranensi.\nI Patti presero il nome del Palazzo di San Giovanni in Laterano in cui furono firmati. Li sottoscrissero il Cardinale Segretario di Stato Pietro Gasparri per la Santa Sede ed il Capo del governo primo ministro segretario di Stato Benito Mussolini per il Regno d'Italia.\nIl contenuto dei Patti.\nI Patti Lateranensi consistono in due distinti documenti:\nAllegata al Trattato* la Convenzione finanziaria, che regolava le questioni sorte dopo le spoliazioni degli enti ecclesiastici a causa delle leggi eversive. \u00c8 stata inoltre prevista l'esenzione, al nuovo Stato denominato \u00abCitt\u00e0 del Vaticano\u00bb, dalle tasse e dai dazi sulle merci importate.\nStoria.\nI Patti Lateranensi non furono gli unici accordi stipulati negli anni successivi alla Prima guerra mondiale tra il Vaticano e stati esteri, nell'ottica di rendere libera la professione della religione cattolica e di ridare un ruolo diplomatico di primo piano al papato. Tra gli altri vi furono accordi con Lettonia (stipulato nel 1922), Baviera (1924), Polonia (1925), Lituania e Romania (1927), Prussia (stipulato nel 1929), Baden (1932), e infine con la Germania nazista (nel 1933).\nLa connessione dei Patti lateranensi con la linea d'indirizzo segnata dai precedenti Concordati fu notata sin dal 1929, come risposta alla critica secondo cui il Papato aveva barattato il suo potere temporale ed il grandioso imprigionamento nel quale ha prosperato per quasi sessant'anni, in cambio di vantaggi di interesse della sola chiesa italiana.\nGli accordi politici.\nI Patti Lateranensi (la \u00abConciliazione\u00bb) tra Stato e Chiesa nel 1929 per la risoluzione della \"Questione romana\" si conclusero in maniera soddisfacente per entrambe le parti in causa. L'inizio di trattative segrete avvenne grazie all'iniziativa di tre zelanti sacerdoti: padre Giovanni Genocchi dei Missionari del Sacro Cuore di Ges\u00f9, don Giovanni Minozzi e Giovanni Semeria, fondatori dell'O.N.M.I.. Quest'ultimo rifer\u00ec che proprio in casa di suoi parenti i tre si riunirono per discutere e studiare la possibilit\u00e0 di trovare una via di uscita per riallacciare le relazioni tra Stato e Chiesa. Le discussioni e i lavori durarono tre giorni al termine dei quali padre Genocchi si incaric\u00f2 di portare all'allora segretario di Stato Vaticano, il cardinale Pietro Gasparri, il risultato del loro lavoro. L'alto prelato della Curia romana rimase \"trasecolato\" per tale iniziativa personale dei tre sacerdoti.\nFinalmente il 26 agosto 1926 furono designati ufficiosamente e informalmente due incaricati: uno dal governo Mussolini e l'altro da parte di papa Pio XI.\nPer la prima volta figura l'avvocato concistoriale Francesco Pacelli quale plenipotenziario per il Vaticano, fratello di Eugenio Pacelli, futuro segretario di Stato prima e papa Pio XII poi. Da parte italiana fu scelto Domenico Barone.\nL'11 febbraio ricorreva il 71\u00ba anniversario della prima apparizione di Nostra Signora di Lourdes; la scelta di firmare il concordato in quell'occasione intendeva rimarcare la soddisfazione da parte vaticana per i nuovi patti e poteva avere altri significati politici. Il 13 febbraio 1929 Pio XI tenne un discorso a un'udienza concessa a professori e studenti dell'Universit\u00e0 Cattolica del Sacro Cuore, che pass\u00f2 alla storia per un passaggio in cui Benito Mussolini \u00e8 indicato come \u00abun uomo [...] che la Provvidenza Ci ha fatto incontrare\u00bb: \nIl 23 maggio 1929 cominci\u00f2 il dibattito in Senato per la ratifica dei Patti Lateranensi, dibattito concluso il 25 maggio con un voto a favore, al termine di vivaci discussioni e polemiche anche all'esterno del Senato stesso. Sei senatori votarono contro l'approvazione: fra essi Benedetto Croce. Anche la Camera dei deputati vot\u00f2 l'approvazione dei Patti, ma vi furono due dissenzienti, anche se la Camera era formata completamente da elementi del Partito fascista. Lo scambio delle ratifiche avvenne con una solenne cerimonia in una saletta dei Palazzi apostolici, con Mussolini, che vestiva l'uniforme diplomatica con la feluca, ricevuto con tutti gli onori. Era il 7 giugno 1929. Dopo un'ora dalla partenza di questi dal Vaticano, alle dodici in punto, entrarono in vigore i Patti, e nacque lo Stato della Citt\u00e0 del Vaticano, con lo scambio delle consegne tra i Carabinieri, che subito dopo lasciarono l'ex territorio italiano passato al Vaticano, e le Guardie Svizzere in alta uniforme. Il clima era di grande cordialit\u00e0 e di amicizia.\nNegli allegati II e III dei patti furono riconosciute allo stato del Vaticano anche la propriet\u00e0 dei seguenti immobili in Roma e provincia, esenti da espropriazioni e tributi :\nAlle ore zero dell'indomani, 8 giugno, entrarono in vigore le sei leggi principali del nuovo Stato, promulgate dal Pontefice subito dopo il mezzogiorno del giorno 7, fra cui la Legge Fondamentale, che all'art. 1 prevede che il Sommo Pontefice \u00e8 sovrano dello Stato della Citt\u00e0 del Vaticano.\nL'inserimento nella Costituzione.\nNel 1948 i Patti furono riconosciuti costituzionalmente nell', con la conseguenza che lo Stato non pu\u00f2 denunciarli unilateralmente come nel caso di qualsiasi altro trattato internazionale, senza aver prima modificato la Costituzione. Qualsiasi modifica dei Patti deve inoltre avvenire di mutuo accordo tra lo Stato e la Santa Sede, in tal caso la revisione dei Patti non richiede un procedimento di revisione costituzionale.\nL'articolo 7 non ha comunque inteso parificare il contenuto dei Patti alle norme costituzionali, ma soltanto costituzionalizzare il principio concordatario, con la conseguenza che essi, per il tramite della legge di esecuzione, avrebbero dovuto ritenersi soggetti al giudizio di compatibilit\u00e0 con i principi supremi dell'ordinamento da parte della Corte costituzionale. Con le sentenze n. 30 e 31 depositate il primo marzo 1971, i Patti lateranensi vennero posti tra le fonti atipiche dell'ordinamento italiano, vale a dire che le disposizioni dell'atto non hanno la stessa natura delle norme costituzionali, ma hanno un grado di resistenza maggiore rispetto alle fonti ordinarie. Pertanto, i Patti Lateranensi devono essere modificati col procedimento ordinario nel caso ci sia mutuo consenso fra Stato e Chiesa, con il procedimento aggravato proprio delle leggi costituzionali nel caso sia lo Stato unilateralmente a modificare il testo dell'atto. Inoltre, le disposizioni dei Patti possono essere dichiarate costituzionalmente illegittime solo se contrastano con i principi supremi dell'ordinamento costituzionale (Corte cost. 16/1982, 18/1982).\nSi ricordi comunque che, se gli articoli 7 e della Costituzione prevedono un sistema differenziato di disciplina dei rapporti tra lo Stato e le varie confessioni religiose, altre disposizioni (si vedano gli articoli e della Costituzione) prevedono invece un regime di tutela uniforme per ci\u00f2 che attiene all'esercizio del culto da parte dei fedeli.\nLa revisione del 1984: il nuovo concordato.\nIl Concordato (ma non il Trattato) fu rivisto, dopo lunghissime e difficili trattative, nel 1984, fondamentalmente per rimuovere la clausola riguardante la religione di Stato della Chiesa cattolica in Italia. La revisione che port\u00f2 al \"nuovo Concordato\" venne firmata a Villa Madama, a Roma, il 18 febbraio dall'allora presidente del Consiglio Bettino Craxi, per lo Stato italiano, e dal cardinale Agostino Casaroli, Segretario di Stato, in rappresentanza della Santa Sede. Il nuovo Concordato stabil\u00ec che il clero cattolico venisse finanziato da una frazione del gettito totale IRPEF, attraverso il meccanismo noto come otto per mille e che la nomina dei vescovi non richiedesse pi\u00f9 l'approvazione del governo italiano.\nNel precedente Concordato, nel quale ancora vigeva la norma del giuramento dei nuovi vescovi al Governo italiano, l'unico vescovo che non era obbligato a giurare fedelt\u00e0 all'Italia era colui che fa le veci del Pontefice nella sua qualit\u00e0 di vescovo di Roma, cio\u00e8 il cardinale vicario. Questa eccezione alla regola, che appariva nel Concordato, era stata prevista proprio in segno di rispetto dell'indipendenza del Papa nei riguardi dell'Italia.\nIl suo vicario non deve essere sottoposto al giuramento, perch\u00e9 rappresenta il vescovo effettivo della citt\u00e0 di Roma, cio\u00e8 il Pontefice. Inoltre, per quanto riguarda la celebrazione del matrimonio, si stabilirono le clausole da rispettare perch\u00e9 un matrimonio celebrato secondo il rito cattolico possa essere trascritto dall'ufficiale di stato civile e produrre gli effetti riconosciuti dall'ordinamento giuridico italiano oltre a porre delle limitazioni al riconoscimento in Italia delle sentenze di nullit\u00e0 matrimoniale pronunciate dai tribunali della Chiesa che prima avveniva in modo automatico. Fu anche stabilito che nelle scuole si potesse richiedere l'esenzione dall'ora di religione cattolica, prima obbligatoria, che tuttavia rest\u00f2 curriculare, mancando l'occasione di rendere al contrario facoltativa la frequenza per gli interessati a tale materia: la scelta relativa deve essere effettuata e comunicata all'atto dell'iscrizione prima dell'inizio dell'anno scolastico.\nIl dibattito politico sull'abolizione del Concordato.\nNon pu\u00f2 essere proposto un referendum per l'abolizione o la modifica del Trattato, del Concordato o delle leggi collegate a essi perch\u00e9 non sono ammessi, nel nostro ordinamento, referendum riguardanti i trattati internazionali, ai sensi dell'art. 75 della Costituzione. Inoltre l' prevede che \"\u00able modificazioni dei Patti, accettate dalle due parti, non richiedono procedimento di revisione costituzionale\u00bb\": ci\u00f2 significa che le modifiche bilaterali possono essere adottate con legge ordinaria, mentre, argomentando \"a contrario\", quelle unilaterali richiedono il procedimento aggravato Cost. Nulla vieta, peraltro, che tale legge ordinaria o costituzionale sia proposta dal corpo elettorale, in quanto l' Cost., nel disciplinare l'iniziativa legislativa del popolo, non menziona alcuna restrizione riguardante l'una o l'altra fonte del diritto. Dopo gli accordi di Villa Madama alcuni costituzionalisti ritengono che si sia rafforzata la tesi che il Concordato possa essere sottoposto a referendum, non avendo la valenza di un vero e proprio trattato internazionale fra stati ma solo di accordo con una confessione religiosa.\nIl dibattito sulla modificabilit\u00e0 dei Patti ha considerato la possibilit\u00e0 di un atto unilaterale a costituzione invariata, oltre alle due procedure esplicitamente previste dalla Costituzione agli artt. 7 e 138, cio\u00e8 l'accordo bilaterale o la modifica costituzionale unilaterale. La lunga controversia giuridica \u00e8 stata parzialmente risolta dalla Corte costituzionale, laddove ha affermato la propria competenza ad applicare la Costituzione anche in tale ambito.\nIn un primo scenario, lo stato perseguirebbe una denuncia unilaterale del concordato, in analogia all'art. 4 della Convenzione di Vienna, pur successiva alla firma dei Patti. In alternativa, il legislatore potrebbe implicitamente disapplicare i Patti o loro parti, sottraendosi alla legislazione ecclesiastica (articolo 11 del Trattato Lateranense). I sostenitori dell'atto unilaterale citano come esempi l'introduzione del divorzio o il controverso caso delle antenne di Radio Vaticana rimosse in conformit\u00e0 a una sentenza della Corte suprema di cassazione.\nUna denuncia formale potrebbe essere contestata dalla controparte per violazione del diritto internazionale. Un atto legislativo potrebbe invece essere portato all'attenzione della Corte costituzionale, che pu\u00f2 stabilire l'incostituzionalit\u00e0 di leggi collegate al Concordato. Un precedente \u00e8 la sentenza n. 117 del 2 ottobre 1979, anno in cui era ancora in vigore la norma sulla religione di Stato (riformata nel 1984).\nOltre a costituire probabile violazione del diritto internazionale, un eventuale recesso unilaterale sarebbe osteggiato dal Vaticano, come stabilito da Pio XI nella dottrina \"simul stabunt vel simul cadent\", non molto tempo dopo la ratifica dei Patti, a seguito della crisi dei rapporti tra Chiesa e Governo italiano guidato da Mussolini.\nCon le altre religioni.\nSecondo il giurista e storico Francesco Margiotta Broglio, docente di diritto ecclesiastico e di storia dei rapporti fra Stato e Chiesa all'Universit\u00e0 di Firenze, i governi democristani avversarono la stipula di concordati fra lo Stato italiano e le altre religioni, che trovano la pi\u00f9 importante entratura in Giovanni Spadolini e, successivamente, nelle aperture di Bettino Craxi. Le prime due religioni istituzionalizzate (ovvero dotate di un ministro di culto e luoghi specifici dedicati alla liturgia) a beneficiarne furono la Chiesa Valdese e la Chiesa Avventista, una minoranza di circa membri rappresentati dal prof. Gianfranco Rossi.\nDal 1983 al 1988 il prof. Broglio \u00e8 stato membro della Commissione Governativa per la Revisione del Concordato e per la stipula delle intese con le confessioni religiose in molteplici gabinetti, finch\u00e9 nel 2014 fu confermato nella Commissione Governativa per l'attuazione delle disposizioni dell'Accordo tra Italia e Santa Sede."}
{"id": "1475919", "revid": "409265", "url": "https://it.wikipedia.org/wiki?curid=1475919", "title": "Palmese 1914", "text": "LUnione Sportiva Dilettantistica Palmese 1914, abbreviata in U.S.D. Palmese 1914 e nota come \"Palmese \" \u00e8 una societ\u00e0 calcistica italiana con sede nella citt\u00e0 di Palma Campania (NA). Oggi milita nel campionato di Eccellenza Campania, il quinto livello del campionato nazionale. La sua lunghissima e travagliata storia pu\u00f2 vantare 8 presenze in serie C2, l'ultima delle quali nella stagione 2003-04, e uno scudetto di Serie D; infatti, la Palmese divenne Campione d'Italia Dilettanti nella stagione 2000-01.\nIl simbolo del club \u00e8 il castello di Palma Campania e i colori sociali sono il rosso pompeiano e il nero. Gioca le sue partite interne allo Stadio \"Comunale\" di Palma Campania ( posti).\nStoria.\nAgli inizi del XX secolo nel paese di Palma Campania la pratica del foot-ball viene svolta da piccoli club costituiti da semplici squadre di quartiere ma senza una vera e propria rappresentativa locale. Intorno al 1910 si ha la svolta: i maggiori rappresentanti del calcio palmese e dei paesi limitrofi decidono di costituire un unico club che potesse rappresentarli nel Campionato Campano. Tale progetto per\u00f2 non andr\u00e0 mai in porto, ragion per cui il gioco del calcio a Palma Campania continua ad essere svolto a livello amatoriale dalle varie squadrette di quartiere. Tuttavia, nonostante il primo tentativo si fosse rivelato un buco nell'acqua, nel 1914 si riesce finalmente a compiere il grande passo: dei giovani palmesi si coalizzano in un'unica squadra che prender\u00e0 il nome di \"Associazione Sportiva Calcio Palmese 1914\". Per circa dieci anni dalla fondazione, la A.S.C. Palmese svolger\u00e0 la sua attivit\u00e0 sportiva con semplici amichevoli anche perch\u00e9 all'epoca solo squadre del nord giocavano nel calcio della Prima Divisione, al tempo la massima categoria del campionato italiano. Nel 1929 la \"Palmese\" ottiene consensi non solo in paese ma anche nelle zone vicine: inizia lentamente a costituirsi la tifoseria del club, che si chiamer\u00e0 \"Cuore Rossonero\" molto probabilmente per i molti riscontri che il otteneva nella zona di Napoli al tempo. Iniziano a delinearsi cos\u00ec i colori sociali: rosso e nero (il rosso verr\u00e0 successivamente sostituito dal rosso pompeiano). Nel 1929 il club viene rinominato \"Unione Sportiva Palmese 1914\". L'U.S Palmese inizia quindi a partecipare alla Terza Categoria Campana dove riesce ad ottenere discreti risultati fino a quando le sue attivit\u00e0 verranno interrotte a causa della seconda guerra mondiale. Nel dopoguerra la ripresa del paese e quindi del club fu molto lenta: il suo periodo di inattivit\u00e0 infatti, va dal 1940 al 1956. Superato questo periodo buio, la \"Palmese\" riesce a trovare posto nel Campionato Dilettanti dove ottiene buoni risultati, accedendo pi\u00f9 d'una volta (secondo l'ordinamento del tempo) alle finali regionali.\nNel 1970 il club riesce ad affermarsi nella nuova Serie D dove, dopo 8 anni di vittorie e successi, riesce ad ottenere la tanto attesa promozione in Seconda Divisione. Dopo la sudatissima promozione avvenuta nel 1978 l'indebolimento della squadra provoca delle ovvie conseguenze: retrocessione in Interregionale e quindi nella Promozione. La situazione mai cos\u00ec cupa per la \"Palmese\" continua per circa 20 anni tra retrocessioni e promozioni che la mantengono comunque in un livello calcistico tutt'altro che considerevole. Nella stagione 2000-01 si ha la svolta: l'U.S. Palmese si laurea \"Campione d'Italia dilettanti\" ottenendo quindi la promozione in Seconda Divisione. Dopo 4 anni di militanza nella vecchia C2, arriva la retrocessione prima in Serie D poi nelle seguenti categorie minori. Il terzo millennio della Palmese \u00e8 tutt'altro che roseo, ma nonostante ci\u00f2 negli ultimi anni la squadra sembra essersi parzialmente ripresa ottenendo la Promozione nell'Eccellenza Campana, dove attualmente milita. Il club nel 2010 cambia denominazione in Unione Sportiva Dilettantistica Palmese.\nCronistoria.\nDi seguito \u00e8 riportata la storia della Palmese in ordine cronologico, partendo dal 1928 per arrivare ai nostri giorni, saltando le stagioni comprese tra il 1940 e il 1956, periodo in cui le attivit\u00e0 del club furono sospese a causa della seconda guerra mondiale.\nCalciatori.\nNella Palmese hanno militato anche dei giocatori che hanno fatto carriera nella massima categoria italiana. Ricordiamo Michele Nappi, difensore della Palmese degli anni '70, arrivato poi a giocare negli anni '80 nell'AS Roma vincendo uno scudetto (1982-1983), una Coppa Italia (1983-1984), disputando anche la finale di Coppa dei Campioni persa dai \"giallorossi\".\nDa non dimenticare \u00e8 Gennaro Sardo terzino della Palmese del '98, che visse la classica favola di chi, giocando nelle serie minori, venne scoperto e lanciato in massima serie: esord\u00ec in Serie A il 10 settembre 2006 con la maglia del Catania.\nViceversa ha militato in rossonero a fine carriera, e per sole 4 partite nel 2001, l'ex-difensore del Foggia di Zeman che ottenne la storica promozione in Serie A, Giuseppe Fornaciari.\nDa ricordare Giovanni Vastola, ala della Palmese del 1959 allenata da Elia Peluso, approdato alla Serie A con Vicenza, Bologna, Varese e Inter\nTifoseria.\nStoria.\nTra i gruppi storici del tifo organizzato palmese si ricordano gli \"Anno Zero\", il \"Nucleo\" (sorto nel 1997), gli \"Squilibrati\", il \"Bronx\" e il \"Gruppo Estraneo\" (nato nel 2001).la tifoseria rossonera prova odio profondo verso le tifoserie di scafatese Giugliano casertana e audax cervinara"}
{"id": "1475923", "revid": "73843", "url": "https://it.wikipedia.org/wiki?curid=1475923", "title": "Tiro ai Giochi della XX Olimpiade", "text": "Si sono svolte 8 gare miste, accessibili sia a uomini sia a donne."}
{"id": "1475924", "revid": "1543377", "url": "https://it.wikipedia.org/wiki?curid=1475924", "title": "Tiro ai Giochi della XIX Olimpiade", "text": "Le competizioni di tiro ai Giochi della XIX Olimpiade si sono svolte nei giorni dal 18 al 23 ottobre 1968 al Poligono Vicente Su\u00e1rez di Citt\u00e0 del Messico.\nA differenza di \u00e8 stata introdotta nel tiro a volo a prova dello skeet, aumentando le prove a sette."}
{"id": "1475931", "revid": "729019", "url": "https://it.wikipedia.org/wiki?curid=1475931", "title": "Tour della Nazionale di rugby a 15 della Nuova Zelanda 1947", "text": "La nazionale di \"rugby a 15\" della Nuova Zelanda ricambia la vista dell'anno precedente, visitando l'Australia. Aggiudicandosi la serie dei test match, rimane detentrice della Bledisloe Cup. Il tour si chiude con un incontro contro la selezione della provincia di Auckland."}
{"id": "1475954", "revid": "2730", "url": "https://it.wikipedia.org/wiki?curid=1475954", "title": "Saperdini", "text": "I Saperdini , sono una trib\u00f9 di coleotteri cerambicidi Lamiinae diffusa in tutti i continenti, con particolare abbondanza nelle regioni tropicali del sud-est asiatico, con oltre ottanta generi e millesettecento specie.\nMorfologia.\nI Saperdini sono ben caratterizzati all'interno dei Lamiinae dal fatto di avere episterni metatoracici larghi e convessi. Questa caratteristica \u00e8 comune solo alla trib\u00f9 Tetraopini, in cui tuttavia gli occhi sono largamente separati in un lobo superiore ed uno inferiore, come accade nei Girinidi.\nUlteriori caratteri distintivi (ma comuni anche ad altre trib\u00f9) sono le elitre cuneiformi, pi\u00f9 larghe del protorace, il protorace cilindrico, non spinoso ai lati (eccetto i generi \"Parastenostola\", \"Glenida\", \"Mallosiosa\", \"Thermistis\", \"Calludine\",\" Dystomorphus\" e \"Neoxantha\"), lo scapo privo di carena, le antenne lunghe circa come il corpo.\nAlcuni gruppi hanno evoluto carene longitudinali ai lati delle elitre, (\"Saperda tridentata\", \"Eutetrapha\", \"Paraglenea\", \"Glenea\", \"Paranitocris\", \"Nupserha\", etc.), altri unghie appendicolate (\"Saperda lateralis\", \"Stenostola\", \"Phytoecia\", \"Paranotocris\", \"Menesida\",\" Oberea\" etc.), altre ancora presentano un allungamento dell'addome e un accorciamento delle zampe posteriori (\"Nupserha\", \"Obereopsis\", \"Oberea\", \"Nitocris\"), talvolta legato anche ad un restringimento o accorciamento delle elitre (\"Vespinitocris\", \"Dirphya\").\nSistematica.\nTassonomia.\nI Saperdini, creati da Mulsant nel 1839, furono divisi nelle trib\u00f9 Gleneini, Obereini e Phytoecini da Thomson e Pascoe venticinque anni dopo.\nTale impostazione fu considerata erronea da Breuning, che revision\u00f2 tutte le specie mondiali e descrisse circa la met\u00e0 delle specie e dei generi di Saperdini oggi conosciuti.\nPi\u00f9 recentemente, alcuni autori europei sono ritornati all'impostazione di Thomson e Pascoe, sulla base del solo materiale europeo e senza tener conto delle monografie di Breuning.\nTuttavia i caratteri addotti per separare i Phytoecini (unghie appendicolate), i Gleneini (elitre carenate) e gli Obereini (addome allungato e zampe posteriori corte) dai Saperdini, sono presenti in molti altri generi chiaramente imparentati tra loro e convivono persino nel solo genere \"Saperda\", \"Glenea\" ed \"Oberea\". Per di pi\u00f9 il genere \"Heteroglenea\" Gahan, 1897 ha unghie anteriori bifidi e posteriori semplici. Perci\u00f2 la divisione della trib\u00f9 Saperdini \u00e8 da considerare speciosa.\nSpecie Italiane.\nL'Europa \u00e8 relativamente povera di Saperdini e le specie sono per la maggior parte di origine Asiatica. Le specie che si possono incontrare in Italia sono:"}
{"id": "1475957", "revid": "640389", "url": "https://it.wikipedia.org/wiki?curid=1475957", "title": "Arm\u00e9e fran\u00e7aise", "text": "Le Forces arm\u00e9es fran\u00e7aises \u2013 chiamate anche lArm\u00e9e fran\u00e7aise \u2013 sono l'insieme delle forze armate francesi, composte dalle forze armate di terra, di mare, dell'aria e di gendarmeria, oltre a diversi altri corpi e servizi di sostegno ed organismi interarmi, sotto la direzione del \"Capo di Stato Maggiore delle forze armate\" (\"\") e sotto l'autorit\u00e0 del Ministero della difesa francese e del Presidente della Repubblica francese, il quale secondo l'articolo 15 della Costituzione francese del 1958 \u00e8 il \"capo delle forze armate\".\nPresentazione.\nStoria.\nLa storia militare della Francia copre due millenni di Storia attraverso la Francia, l'Europa e le ex colonie francesi.\nL'area geografica che costituisce la Francia metropolitana di oggi \u00e8 stata caratterizzata molto presto da un primo insediamento umano e culturale. L'unit\u00e0 politica, tuttavia, \u00e8 stata pi\u00f9 lenta ad emergere. Dal 400, con il declino del dominio dell'Impero Romano sulla Gallia, la trib\u00f9 germanica dei Franchi ha cominciato a prendere il controllo del territorio. Con Clodoveo I e Carlo Magno, il Regno e poi l'Impero franco includeranno praticamente tutta la Francia attuale (e altri territori). Con il trattato di Verdun, che divide l'Impero carolingio nel 843, compare il Regno dei Franchi Occidentali, che diventer\u00e0 la Francia.\nNel Medioevo, le forti rivalit\u00e0 con l'Inghilterra e il Sacro Romano Impero causano lunghe guerre. In senso stretto, anche se sono esistiti molto presto degli \u00abeserciti in Francia\u00bb, l'\u00abEsercito francese\u00bb non nasce che nelle ultime fasi della guerra dei cent'anni con la creazione delle sue prime unit\u00e0 permanenti. \u00c8 nel XIII secolo che appare un'autorit\u00e0 reale centrale abbastanza potente per creare uno Stato unitario sostenibile e la Francia diventata una delle nazioni pi\u00f9 potenti d'Europa. Ma un paio di secoli pi\u00f9 tardi, le guerre di religione francesi e il crescente potere della Spagna rimettono in causa tale supremazia.\nLe guerre di Luigi XIV nel XVII e nell'inizio del XVIII secolo, hanno lasciato una Francia territorialmente pi\u00f9 grande, ma in bancarotta. Pi\u00f9 tardi, la rivalit\u00e0 con la Gran Bretagna, che ha soppiantato la concorrenza con la Spagna, porta alla perdita dei possedimenti del Nord America (regioni della Baia di Hudson, l'Acadia e l'intero Canada francese); questa rivalit\u00e0 e lo spirito di rivincita sono i motivi che spingeranno la Francia a fornire assistenza ai coloni americani in rivolta contro Londra durante la guerra d'indipendenza americana. Dopo un periodo di sconvolgimenti rivoluzionari, le guerre napoleoniche portano alla Francia un'influenza che non ha paragoni. Nel XIX secolo la Francia, come gli altri grandi imperi, si concentra sulla sostenibilit\u00e0 delle sue colonie.\nLa rivalit\u00e0 franco-tedesca, che nasce nel corso del XIX secolo, conduce dapprima alla guerra contro la Prussia, si ravviva durante la prima guerra mondiale e trova il suo culmine con la seconda guerra mondiale, durante la quale gli Alleati si uniscono contro l'asse Roma-Berlino. La conflagrazione lascia dei paesi indeboliti politicamente e militarmente e dominati da due superpotenze, gli Stati Uniti e l'URSS durante la guerra fredda. Ma le due guerre mondiali, riducendo la rivalit\u00e0 franco-tedesca, hanno avuto un effetto positivo nel preparare il terreno per l'idea di integrazione europea: economicamente, politicamente e militarmente.\nAccanto a questi temi europei, le forze armate hanno tenuto un ruolo importante nella creazione di un vasto impero coloniale, che sopravvisse fino alla fine della guerra d'Algeria. Da allora in poi, anche se sempre impegnata a fianco del blocco occidentale, la Francia segna la sua differenza con lo sviluppo di un proprio deterrente nucleare e lasciando il comando militare integrato della NATO nel 1966.\nStrategicamente, la Francia resta per molto tempo influenzata dall'idea di una difesa su delle frontiere \u00abnaturali\u00bb reali o supposte: il Reno a nord e ad est, il massiccio del Giura e le Alpi a est e i Pirenei a sud. L'esercito francese \u00e8, per la sua storia, spesso pioniere di molte innovazioni tecniche e tattiche.\nOggi, gli interventi militari francesi sono per lo pi\u00f9 le operazioni di mantenimento della pace nelle sue ex colonie o nei punti caldi del mondo con i suoi alleati della NATO, organizzazione con la quale rafforza i suoi legami nel 1995, quasi trent'anni dopo la sua partenza dalla \"struttura militare\", e che reintegra nel 2009.\nDescrizione.\nLe forze armate francesi sono attualmente composte da militari professionisti (il \"servizio nazionale\" \u2013 e con esso la coscrizione \u2013 \u00e8 stato sospeso dalla legge n\u00ba 97-1019 del 28 ottobre 1997), da militari riservisti e da personale civile.\nQuesta decisione di \"professionalizzare\" le forze armate era presa in considerazione gi\u00e0 da diversi anni; il Regno Unito l'aveva gi\u00e0 realizzata nel 1963 e gli Stati Uniti nel 1973; e nel 1934 l'allora tenente colonnello Charles de Gaulle aveva pubblicato \"Vers l'arm\u00e9e de m\u00e9tier\".\nIn effetti, nel 1991 in occasione della guerra del Golfo, il presidente francese, il socialista Mitterrand, decide di intervenire accanto agli USA \u2013 per la prima volta dopo la guerra di Corea \u2013 con l'operazione Daguet e di inviare un contingente, ma formato solo di militari di carriera e volontari, escludendo di inviare i coscritti. Questa decisione fa s\u00ec che, ad esempio, l'Arm\u00e9e de terre, che all'epoca contava uomini ne pu\u00f2 inviare, nella divisione Daguet, solo , meno del 5%.\nL'accesso delle donne nelle forze armate francesi rimonta al 1914, con il reclutamento di queste nel \"Service de sant\u00e9 des arm\u00e9es\". Nel 1939 esse sono autorizzate ad integrare altri \"corpi ausiliari\" delle forze armate e un decreto del 1951 mette fine al carattere \"ausiliario\". Dal 1970 le donne sono ammesse all'\u00c9cole polytechnique \u2013 l'ingresso effettivo fu dal 1972, con 7 donne ammesse, tra cui Anne Chopinet \u2013, altre disposizioni negli anni 70 portano sullo statuto delle donne all'interno delle forze armate e la loro integrazione nella gerarchia militare. Il reclutamento delle donne nelle scuole dell'Arm\u00e9e de l'air debutta nel 1976 \u2013 Caroline Aigle sar\u00e0 la prima donna pilota da caccia nel 1999 \u2013, all'\u00c9cole sp\u00e9ciale militaire de Saint-Cyr nel 1983 e all'\u00c9cole navale nel 1992. Tuttavia l'accesso delle donne ad alcune \"unit\u00e0 speciali\" \u00e8 piuttosto debole; inoltre alcune specialit\u00e0, come la L\u00e9gion \u00e9trang\u00e8re, sono limitate agli uomini; comunque alcune sperimentazioni sono avviate nella Gendarmerie mobile e nei sottomarini. Con quasi donne (di cui pi\u00f9 di ufficiali), le forze armate francesi sono tra le pi\u00f9 aperte alle donne, con un tasso di \"femminizzazione\" superiore al 15%; tuttavia, vi sono alcune disparit\u00e0, ad esempio la presenza delle donne nell'Arm\u00e9e de l'air \u00e8 il doppio di quella nell'Arm\u00e9e de terre e esse sono in maggioranza impiegate in due specialit\u00e0: \"amministrazione\" (40%) e \"sanit\u00e0\" (15%).\nLe forze armate francesi occupano il 25\u00ba posto a livello mondiale in termini di numero di truppe attive secondo l'IISS. \nTra i paesi di cui sono note le spese militari, la Francia \u00e8 al 7\u00ba posto a livello mondiale, secondo l'IISS (46,8Md$) e il SIPRI (50,9Md$, 2,1% del PIL). \nLa Francia si colloca al 60\u00ba posto a livello mondiale (su 152) nel ranking del BICC relativo al \"Global Militarization Index\" con un valore \"GMI\" di 613,83. \nLa Francia si colloca al 46\u00ba posto a livello mondiale (su 162) nel ranking dell'IEP relativo al \"Global Peace Index\" con un valore \"GPI\" di 1,829.\nLe forze armate francesi si collocano in Europa al 1\u00ba posto per numero di effettivi (davanti alla Germania, l'Italia e il Regno Unito) o al 2\u00ba posto per spese militari (dietro il Regno Unito ma davanti alla Germania e all'Italia); e al 3\u00ba posto nella NATO per numero di effettivi (dietro gli USA e la Turchia) o al 3\u00ba posto per spese militari (dietro gli USA e il Regno Unito).\nNel 2016 budget del Ministero della difesa (pensioni incluse) \u00e8 stato di 42,3 Md\u20ac nelle sue tre \"missioni\" (Difesa, Veterani e memoria, Ricerca duale) ed \u00e8 pari al 13,7% del budget della Francia. Il budget della \"missione Difesa\" (ovvero quella relativa alle \"forze armate\") \u00e8 stato (nel 2016) di 39,69 Md\u20ac (pensioni incluse, pari al 12,8% del budget della Francia, o di 32,08 Md\u20ac pensioni escluse); quello della \"missione Veterani e memoria\" \u00e8 stato di 2,51 Md\u20ac (0,8% del budget della Francia; pi\u00f9 altri 100 Mil\u20ac dal Primo ministro); e quello della \"missione Ricerca Duale\" \u00e8 stato di 180 Mil\u20ac (0,1% del budget della Francia). \nQuesto budget non ricomprende la Gendarmerie nationale, che dal 2009 \u00e8 a carico del Ministero dell'Interno francese. \nIl PIL della Francia relativo al 2015 \u00e8 di Md\u20ac, il rapporto in percentuale del PIL dell'intero budget del Ministero della difesa (pensioni incluse) \u00e8 pari a 1,94%; o pari a 1,82% se relativo alla sola \"Missione Difesa\" (pensioni incluse; 1,47% pensioni escluse).\nNel 2015 gli effettivi (in ETPL) del Ministero della difesa sono pari a , di cui militari e civili; sono esclusi gli effettivi della Gendarmerie nationale (che sono pari a , di cui militari e civili).\nLa riserva militare (delle forze armate e della gendarmeria) \u00e8 composta da tre livelli: la riserva operativa di 1\u00ba livello (RO1), composta da volontari che hanno firmato un contratto fino a 5 anni, la riserva operativa di 2\u00ba livello (RO2), composta da ex militari sottomessi ad un obbligo di disponibilit\u00e0 per 5 anni, e la riserva cittadina (RCIT) composta da volontari civili. \nNel 2015, gli effettivi della riserva operativa 1 (RO1) sono pari a ( nelle forze armate e nella gendarmeria); gli effettivi della riserva operativa 2 (RO2) sono pari a ( nelle forze armate e nella gendarmeria); e gli effettivi della riserva cittadina (RCIT) sono pari a ( nelle forze armate e nella gendarmeria).\nNel luglio 2016, a seguito degli attentati che hanno colpito la Francia nel 2015 e 2016, \u00e8 confermata la (ri)costituzione della Garde nationale; questa sar\u00e0 composta \"da volontari della riserva operativa (RO1) delle forze armate e delle formazioni collegate rilevanti del Ministero della difesa, della riserva operativa (RO1) della Gendarmerie nationale e della riserva civile della Police nationale\". \nAl 2017, la Garde nationale consta di volontari riservisti; riservisti militari (RO1) delle forze armate, riservisti militari (RO1) della gendarmerie nationale e riservisti civili della police nationale.\nLa Francia \u00e8 la 3\u00aa potenza nucleare mondiale dietro la Russia e gli Stati Uniti, con circa 300 testate nucleari disponibili. \u00c8 inoltre la 4\u00aa potenza che si \u00e8 dotata di una forza nucleare indipendente (il primo test nucleare \u00e8 stato effettuato il ). La dissuasione nucleare \u00e8 da sempre uno dei pilastri della strategia di difesa della Francia. \nLa forza nucleare era basata su una triade nucleare (missili con testate nucleari lanciabili da aerei, da terra e da sottomarini) ed era composta da una \"forza nucleare strategica\" e da una \"forza nucleare tattica (o pre-strategica)\". \nLa \"force de frappe\" \u00e8 dal 1996 basata sulle sole componenti aeree e navali.\nLa Francia si \u00e8 ritirata unilateralmente dai \"comandi \u00abintegrati\u00bb\" della NATO nel 1966: l'allora presidente Charles de Gaulle, a seguito della condanna dell'intervento statunitense contro i comunisti in Vietnam e anche per poter perseguire il proprio programma di difesa nucleare, ritir\u00f2 la Francia dal \"Comitato Militare\" della NATO ed espulse tutte le basi statunitensi e \"NATO\" dal territorio francese. \nDa allora la Francia e fino al 1995 ha partecipato solo alla \"struttura civile e politica\" della NATO ; a partire dal 1996 la Francia reintegra il \"North Atlantic Council (NAC)\" e il \"Military Committee (MC)\". \nNell'aprile 2009 reintegra l\"International Military Staff (IMS)\", l\"Allied Command Operations (ACO)\" e l\"Allied Command Transformation (ACT)\", con l'esclusione del \"Nuclear Planning Group (NPG)\", ed ottiene il comando dell'ACT.\nLa Francia \u00e8 anche una potenza spaziale: nel 1965 \u00e8 il terzo paese (dopo URSS e USA) a mettere in orbita un satellite artificiale (Asterix) a partire da un proprio razzo vettore e dal 1995, anno del lancio del primo satellite militare di ricognizione (Helios 1, di tipo IMINT), \u00e8 anche uno dei pochi paesi al mondo a possedere dei satelliti militari di ricognizione. La Francia, insieme ad USA, Russia e Cina, \u00e8 inoltre uno dei quattro paesi a possedere dei satelliti militari di ricognizione di tipo SIGINT. Inoltre il centro spaziale dell'Arm\u00e9e de l'air, che \u00e8 uno strumento del Commandement interarm\u00e9es de l'espace (CIE), permette alla Francia di poter, in tutta autonomia, controllare e sorvegliare lo spazio e gli oggetti spaziali (satelliti e detriti). \nCon i suoi satelliti militari di ricognizione la Francia riafferma la propria posizione di indipendenza spaziale rispetto a suoi partner stranieri.\nComplesso militare-industriale.\nIl complesso militare-industriale francese designa: l'insieme delle industrie d'armamento e della difesa francesi, le forze armate francesi, i decisori politici e le complesse relazioni (\"lobbying\") tra questi tre poli.\nL'industria d'armamento e della difesa francese \u00e8 particolarmente sviluppata e posizionata globalmente su tutti i settori riguardanti l'armamento e la difesa. La \"ristrutturazione\", a seguito della fine della guerra fredda e la globalizzazione, hanno condotto alla chiusura di produzione in alcuni settori (in particolare blindati leggeri e fucili d'assalto).\nLe forze armate francesi utilizzano un equipaggiamento essenzialmente di produzione francese, ci\u00f2 ha permesso ad alcune industrie nazionali di diventare \"leader\" mondiali nel proprio settore. In particolare:\nA queste aziende bisogna aggiungere il Gruppo Airbus, europeo ma la cui produzione \u00e8 basata soprattutto in Francia, e MBDA, secondo costruttore mondiale di missili.\nLa Francia \u00e8 generalmente classificata al quarto posto mondiale nella classifica dei maggiori esportatori di armi.\nLo Stato francese, anche a seguito di diverse nazionalizzazioni (in particolare nel 1936 e nel 1982), \u00e8 azionista unico, di maggioranza o di riferimento di molte delle aziende d'armamento e della difesa francesi.\nDi seguito le principali aziende d'armamento e della difesa francesi (la \u2020 indica le aziende scomparse):\nDottrina e missioni.\nLa dottrina, le missioni e la strategia di difesa messe in opera dalle forze armate francesi sono enunciate nel \"Libro bianco sulla difesa e la sicurezza nazionale\" 2013:\nOrganizzazione.\nForze e organismi.\nUn \"Organismo interarmi\" (OIA) \u00e8 una struttura che \u00e8 posta sotto il comando diretto del Capo di Stato Maggiore delle Forze Armate (CEMA) o di uno dei suoi vice-capi e le cui missioni sono svolte a profitto delle altre componenti delle Forze Armate. Il personale che compone un OIA proviene da almeno due \"Armi\" (esercito, marina o aeronautica), da direzioni o servizi di sostegno o dalla gendarmeria. \nUn \"Organismo a vocazione interarmi\" (OVIA) \u00e8 una struttura che \u00e8 posta sotto il comando di una \"Arma\" (esercito, marina o aeronautica) e le cui missioni sono svolte a profitto delle altre componenti delle Forze Armate. Il personale che compone un OVIA proviene da una o pi\u00f9 \"Armi\" (esercito, marina o aeronautica), da direzioni o servizi di sostegno o dalla gendarmeria.\nFormato delle forze armate.\nFormati globali (\"libro bianco\").\nIl \"Libro bianco sulla difesa e la sicurezza nazionale del 2013\", sul quale di fonda la legge di programmazione militare 2014-2019, prevede all'orizzonte 2025:\nForze proiettabili.\nSecondo il \"Libro bianco sulla difesa e la sicurezza nazionale del 2013\" le forze armate devono essere in grado di proiettarsi all'estero per intervenire nel quadro di missioni francesi o internazionali o anche all'interno del territorio francese:\nTutte le forze armate devono essere in grado di proiettare all'interno del territorio 10.000 uomini per le missioni di protezione civile.\nDispiegamenti recenti.\nDi seguito i dispiegamenti delle forze armate francesi fuori dalla Francia metropolitana nel 2016"}
{"id": "1475962", "revid": "287204", "url": "https://it.wikipedia.org/wiki?curid=1475962", "title": "Pedro Armendariz", "text": ""}
{"id": "1475967", "revid": "122066823", "url": "https://it.wikipedia.org/wiki?curid=1475967", "title": "Orologio astronomico", "text": "Un orologio astronomico \u00e8 un orologio con particolari meccanismi e quadranti che mostrano informazioni relative alla posizione del Sole e della Luna rispetto allo Zodiaco. Altri meccanismi permettono talvolta di indicare la data come anche la posizione dei pianeti maggiori o le fasi lunari.\nDefinizione.\nIl termine \u00e8 spesso impiegato per indicare ogni orologio che mostra, in aggiunta all'ora corrente, informazioni di carattere astronomico. Queste possono includere la posizione del sole e della luna nel cielo, l'et\u00e0 e la fase della luna, la posizione del sole sull'eclittica e l'attuale segno zodiacale, il tempo siderale e altri dati come i nodi lunari, utili nella predizione delle eclissi ed una mappa celeste rotante.\nGli orologi astronomici solitamente rappresentano il sistema solare utilizzando un sistema di riferimento geocentrico. Al centro del quadrante so trova spesso un disco o una sfera che rappresenta la terra posta al centro del sistema solare. Il sole \u00e8 spesso rappresentato da una sfera dorata posta in rotazione attorno alla terra con un periodo di 24 ore. Questi strumenti sono in accordo con la visione cosmologica europea pre-copernicana.\nStoria.\nLo sviluppo dei primi orologi meccanici in Europa non \u00e8 mai stato pienamente chiarito, ma si presume che intorno al 1300 - 1330 esistessero orologi meccanici funzionanti grazie a pesi. Erano destinati a scandire il tempo degli eventi pubblici oppure a descrivere gli spostamenti dei corpi del sistema solare. Infatti, una volta introdotte le meccaniche dell'orologio, era normale che venissero applicate all'astrolabio, allora gi\u00e0 in uso presso astrologi ed astronomi.\nEsempi.\nSono internazionalmente famosi gli orologi astronomici di Rostock, di Strasburgo, di Praga, di Rouen e l'orologio astronomico Passemant. Per quanto riguarda l'Italia, si ricordano l'orologio astronomico di Messina, quello in piazza della Loggia a Brescia, l'Orologio planetario Fanzago in Piazza dell'Orologio a Clusone, quello del Torrazzo di Cremona, della torre dell'orologio di Venezia, quello di Macerata costruito nel 1571, che per molti anni \u00e8 stato fuori uso, tornato in vita solo il 18 aprile 2015, ed infine quello di Trapani restaurato nel 1570 e nel 1596 chiamato \"Torre Oscura\". Il meccanismo pi\u00f9 antico \u00e8 per\u00f2 a Padova, sulla Torre dell'Orologio, datato 1436 e ricomposizione di un orologio di Jacopo Dondi.\nVarianti.\nCelebri gli orologi astronomici da polso di Christiaan van der Klaauw e da tasca come il Calibro 89."}
{"id": "1475968", "revid": "1788047", "url": "https://it.wikipedia.org/wiki?curid=1475968", "title": "Miguel Calmon", "text": "Miguel Calmon \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Jacobina."}
{"id": "1475972", "revid": "1788047", "url": "https://it.wikipedia.org/wiki?curid=1475972", "title": "Mirangaba", "text": "Mirangaba \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Jacobina."}
{"id": "1475974", "revid": "16972", "url": "https://it.wikipedia.org/wiki?curid=1475974", "title": "Comunicare", "text": ""}
{"id": "1475978", "revid": "729019", "url": "https://it.wikipedia.org/wiki?curid=1475978", "title": "Monte Santo (Bahia)", "text": "Monte Santo \u00e8 un comune del Brasile nello stato di Bahia, parte della mesoregione del Nordeste Baiano e della microregione di Euclides da Cunha."}
{"id": "1475981", "revid": "2184720", "url": "https://it.wikipedia.org/wiki?curid=1475981", "title": "Appena prima di partire (singolo)", "text": "Appena prima di partire \u00e8 un singolo del gruppo musicale italiano Zero Assoluto, pubblicato il 27 febbraio 2007 come primo estratto dall'album omonimo.\nDescrizione.\nCon questa canzone il duo ha partecipato al Festival di Sanremo 2007, classificandosi alla nona posizione. Nella terza serata del festival, gli Zero Assoluto hanno cantato il brano insieme alla cantante canadese Nelly Furtado, con cui in precedenza avevano gi\u00e0 duettato in una versione del brano \"All Good Things (Come to an End)\".\nL'11 maggio 2008 il singolo \u00e8 stato pubblicato in Germania in una versione italo-inglese intitolata \"Win or Lose (Appena prima di partire)\", incisa insieme alla Furtado.\nVideo musicale.\nIl videoclip, diretto da Cosimo Alem\u00e0 e girato a Barcellona, \u00e8 una storia d'amore fra un ragazzo statunitense e una ragazza locale che \u00e8 destinata per\u00f2 a finire presto, salvo un momento di riavvicinamento nel finale \"appena prima di partire\". Il ragazzo, che si aggira per la citt\u00e0, incrocia pi\u00f9 volte i due componenti degli Zero Assoluto.\nEsiste anche una seconda versione del video che vede anche la partecipazione di Nelly Furtado. Il video \u00e8 come l'originale, tranne l'aggiunta di alcune scene della cantante che esegue il brano, seduta su un divanetto all'interno di un bar, ed in seguito all'interno di un taxi. In una scena il ragazzo statunitense protagonista del video incrocia la Furtado, mentre lei esce dal locale per entrare nel taxi."}
{"id": "1475985", "revid": "599013", "url": "https://it.wikipedia.org/wiki?curid=1475985", "title": "Gianni Poli", "text": "Biografia.\n\u00c8 stato per circa un decennio l'uomo di punta della maratona italiana ed era noto nell'ambiente per lo stile di corsa particolarmente tecnico e molto elegante, apprezzato anche dai non addetti ai lavori. Primo atleta italiano a scendere sotto il muro delle 2 ore e 10 minuti.\nRecord nazionali.\nHa migliorato per ben quattro volte il record italiano della maratona:"}
{"id": "1475988", "revid": "339392", "url": "https://it.wikipedia.org/wiki?curid=1475988", "title": "Infauna delle nepenthes", "text": ""}
{"id": "1475994", "revid": "98077", "url": "https://it.wikipedia.org/wiki?curid=1475994", "title": "Alessandro Petofi", "text": ""}
{"id": "1475996", "revid": "1788047", "url": "https://it.wikipedia.org/wiki?curid=1475996", "title": "Morro do Chap\u00e9u", "text": "Morro do Chap\u00e9u \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Jacobina."}
{"id": "1475998", "revid": "1429175", "url": "https://it.wikipedia.org/wiki?curid=1475998", "title": "Palazzo Coccia-Cirillo", "text": "Palazzo Coccia-Cirillo, a Cerignola, nasce come villa suburbana fatta costruire da Giuseppe Coccia nel 1779. L'edificio presenta molte similitudini con alcune ville vesuviane di fine settecento; dal punto di vista architettonico infatti ricade nel periodo che vede il passaggio da Rococ\u00f2 a Neoclassicismo. Il palazzo e il relativo giardino occupano l'intero isolato che va da Corso Garibaldi a Via Vittorio Veneto.\nStoria.\nL'edificio fu costruito su un terreno che i Padri Conventuali avevano concesso in enfiteusi alla famiglia Coccia nel 1777. Il palazzo \u00e8 stato protagonista di diversi eventi storici accaduti in citt\u00e0, ad esempio nel 1799 il palazzo, allora sede dei capi repubblicani, fu assalito dai Borbonici. il proprietario adesso \u00e8 Michelangelo Palumbo, figlio di Vincenzo il fotografo.\nNel 1870 La famiglia Coccia, a causa di problemi economici, fu costretta a vendere all'asta l'edificio che fu aggiudicato a Casimiro Cirillo (da qui il doppio nome dello stabile). Nel 1947 il palazzo fu per la seconda volta protagonista di un assalto, questa volta in occasione dello sciopero generale.\nDal 1984 Palazzo Coccia-Cirillo \u00e8 sottoposto a vincolo tutelativo e nel 1992 \u00e8 stato acquistato dalla \"Cerere Immobiliare S.r.l.\".\nArchitettura.\nFacciata.\nRivolta a sud, la facciata, cos\u00ec come tutto il perimetro del palazzo, \u00e8 divisa in tre ordini. Il pian terreno \u00e8 composto da sei archi ribassati, mentre al piano nobile, in corrispondenza della arcate del piano inferiore, vi sono alcune porte-finestre sormontate da timpani semi-circolari (\"Fig. 1\") e, sopra ognuno di essi, delle serliane cieche.\nAl di sopra del portale d'ingresso estroflesso (\"Fig. 2\"), vi \u00e8 una nicchia al cui interno trova posto la porta-finestra pi\u00f9 alta (\"Fig. 3\") e, all'interno del timpano spezzato, lo stemma familiare (\"Fig. 4\").\nCorte.\nIl cortile presenta un porticato a tre campane che porta alla scalinata caratterizzata da un'ampia volta. Al porticato corrisponde, sul piano nobile, una loggia (\"Fig. 5\").\nLe decorazioni scultoree sono sobrie ed eleganti, mentre quelle pittoriche interessano solo la galleria al piano superiore, la cui volta presenta un motivo floreale ad olio. Al centro della volta \u00e8 collocata una tela, risalente al 1811 e firmata da Gioacchino De Rosa e F. Faggiano, che raffigura un soggetto mitologico. L'arcata interna della scalinata presenta un motivo decorativo identico a quello di Villa Campolieto a Ercolano; questa somiglianza ha fatto ipotizzare che Luigi Vanvitelli abbia realizzato le decorazioni di entrambe le ville. Non vi \u00e8 nessuna prova che confermi questa tesi; inoltre egli mor\u00ec nel 1773 rendendo pi\u00f9 verosimile il fatto che l'architetto del palazzo Coccia, probabilmente di scuola napoletana, conoscesse il lavoro del Vanvitelli e a questi si sia ispirato."}
{"id": "1475999", "revid": "1788047", "url": "https://it.wikipedia.org/wiki?curid=1475999", "title": "Mucuri", "text": "Mucuri \u00e8 un comune del Brasile nello Stato di Bahia, parte della mesoregione del Sul Baiano e della microregione di Porto Seguro."}
{"id": "1476002", "revid": "1788047", "url": "https://it.wikipedia.org/wiki?curid=1476002", "title": "Muniz Ferreira", "text": "Muniz Ferreira \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Santo Ant\u00f4nio de Jesus."}
{"id": "1476003", "revid": "154326", "url": "https://it.wikipedia.org/wiki?curid=1476003", "title": "Edoardo Augusto", "text": ""}
{"id": "1476004", "revid": "46291", "url": "https://it.wikipedia.org/wiki?curid=1476004", "title": "Pachypodium rosulatum makayense", "text": "Pachypodium rosulatum makayense \u00e8 una pianta della famiglia delle Apocynaceae, endemica del Madagascar."}
{"id": "1476007", "revid": "287204", "url": "https://it.wikipedia.org/wiki?curid=1476007", "title": "Affare Petrov", "text": "Laffare Petrov \u00e8 stato un spettacolare episodio della Guerra fredda che nell'aprile del 1954 provoc\u00f2 un vero terremoto politico in Australia.\nLa defezione.\nVladimir Petrov, a dispetto della giovane et\u00e0 (venne innalzato a tale rango a 40 anni e ne aveva 47 all'epoca dei fatti), era un colonnello dell'MVD, la polizia segreta Sovietica, sposato con una ufficiale della stessa organizzazione. I Petrov nel 1951 vennero inviati all'ambasciata Sovietica a Canberra dal capo dei servizi segreti Lavrentij Pavlovi\u010d Berija: nel 1953, dopo la morte di Joseph Stalin, Berija venne arrestato dai successori di Stalin e Vladimir Petrov cominci\u00f2 ad avere paura di essere catturato al suo ritorno in patria.\nPetrov del resto era stato gi\u00e0 contattato dal servizio segreto australiano che, in cambio dei nomi appartenenti alla rete spionistica di stanza in Australia, gli offriva l'asilo politico. La diserzione venne organizzata dal Dottor Michael Bialoguski, un medico e musicista di Sydney, che lavorava part time per il servizio segreto australiano: Bialoguski coltiv\u00f2 Petrov per circa due anni portandolo a visitare la zona a luci rosse di Sydney e facendogli incontrare l'alto ufficiale del servizio segreto Ron Richards, che offr\u00ec a Petrov asilo e 5.000 sterline in cambio della documentazione che sarebbe riuscito a portar fuori dall'ambasciata.\nPetrov non rivel\u00f2 a sua moglie Evdokija che aveva intenzione di disertare e l'MVD invi\u00f2 due corrieri in Australia per riportare in patria la signora Petrov: il 19 aprile 1954, mentre Evdokija Petrov veniva scortata all'aeroporto di Sydney, nella zona vi furono violente manifestazioni anticomuniste. Mentre si trovava all'interno dell'aeroplano un assistente di volo chiese alla Petrovna se fosse felice di tornare in Unione Sovietica e non avendo ottenuto una chiara risposta, lo steward inform\u00f2 l'ufficiale dell'Asio (i servizi segreti australiani) di Darwin, il quale chiese istruzioni al primo ministro.\nIl capo del governo Menzies decise che bisognava impedire quello che ormai appariva un rapimento e approfittando dell'atterraggio del volo a Darwin per un rifornimento di carburante fece intervenire gli uomini della polizia dei territori del Nord che liberarono la Petrov dalle grinfie dei \"gorilla\" del servizio di sicurezza sovietico. La notizia dei drammatici eventi fece il giro del mondo e il premier Menzies inform\u00f2 il parlamento australiano che i documenti di Petrov rivelavano l'esistenza di un'estesa rete spionistica all'interno dell'Australia, rete che coinvolgeva due membri dello staff del leader dell'opposizione laburista Evatt, in quel momento dato per sicuro vincitore delle imminenti elezioni federali. I documenti furono secretati e mostrati ai soli componenti di una commissione Reale nominata \"ad hoc\".\nEffetti politici.\nOvviamente il clamore suscitato dall'affare Petrov ebbe come conseguenza la sconfitta dell'opposizione laburista che appariva infestata dagli uomini dello spionaggio sovietico. Il leader laburista H.V. Evatt accus\u00f2 il governo liberale di aver fatto coincidere la diserzione di Petrov con le elezioni del 1954 per ottenere dei dividendi politici; come gi\u00e0 detto, uno degli effetti dell'affare Petrov, \u00e8 stata la rielezione di Menzies. La commissione Reale continu\u00f2 la sua inchiesta dalla quale emerse che alcuni membri del Partito Comunista Australiano lavoravano per lo spionaggio Sovietico.\nRisultarono infondati i sospetti sull'infiltrazione del Partito Laburista e sull'esistenza di una vasta rete di spie. I risultati della commissione di inchiesta rafforzarono i sospetti di Evatt, pi\u00f9 che mai convito che l'intero caso Petrov non fosse altro che il frutto di una cospirazione organizzata dal governo conservatore: Evatt scrisse una lettera al ministro degli esteri sovietico Molotov con la quale chiedeva lumi su quanto rivelato da Petrov. Naturalmente Molotov rispose con una missiva nella quale affermava che non vi era fondamento alcuno nell'incartamento Petrov: Evatt lesse la lettera di Molotov esponendosi al ridicolo e suscitando l'incredulit\u00e0 e ilarit\u00e0 dei suoi oppositori.\nL'ossessione di Evatt spinse quest'ultimo a denunciare un fantomatico complotto organizzato dall'ala destra del Partito Laburista, la quale sarebbe stata influenzata dal movimento guidato dall'attivista politico anticomunista e cattolico B. A. Santamaria: l'attacco di Evatt provoc\u00f2 nel 1955 una scissione nel partito laburista che fin\u00ec per rafforzare ulteriormente la maggioranza conservatrice.\nI Petrov ottennero l'asilo politico e vissero in un sobborgo di Melbourne sotto i nomi di Sven e Maria Allyson; prima per\u00f2 trascorsero un anno e mezzo a Palm Beach, Sydney, con l'ufficiale del servizio segreto australiano Michael Thwaites, insieme al quale scrissero le loro memorie pubblicate nel 1956 con il titolo di \"Empire of Fear\" (\"Impero della paura\"). I coniugi Petrov trascorsero il resto della vita in un relativo anonimato: Vladimir mor\u00ec nel 1991 e Evdokija nel 2002.\nIl verdetto della storia.\nTra gli storici di area laburista la teoria della cospirazione divenne la pi\u00f9 accreditata, ma quando nel 1984 i documenti furono desecretati risult\u00f2 evidente che non vi fu alcun complotto anche se non c'erano \"pezzi grossi\" tra i membri della rete sovietica. Insomma Menzies era in perfetta buona fede e fu la reazione scomposta di Evatt a danneggiare maggiormente il partito laburista (a onor del vero, tuttavia, emerse l'innocenza dei tre membri dello staff di Evatt e cio\u00e8 Fergan O'Sullivan, Albert Grundeman e Allan Dalziel: in particolare la pagina 35, nella quale venivano nominati i tre membri dell'opposizione laburista, era stata scritta da Rupert Lockwood, un membro del Partito Comunista d'Australia, al fine di danneggiare i laburisti). Tutta la documentazione venne studiata dallo storico Robert Manne, il quale nel 1987 pubblic\u00f2 il libro \"The Petrov Affair: Politics and Espionage\"."}
{"id": "1476008", "revid": "1647404", "url": "https://it.wikipedia.org/wiki?curid=1476008", "title": "Merry Christmas", "text": ""}
{"id": "1476014", "revid": "174925", "url": "https://it.wikipedia.org/wiki?curid=1476014", "title": "Ingegneria dei tessuti", "text": ""}
{"id": "1476019", "revid": "2184720", "url": "https://it.wikipedia.org/wiki?curid=1476019", "title": "Don't Let Me Be the Last to Know", "text": "Don't Let Me Be the Last to Know \u00e8 il quarto ed ultimo singolo, registrato tra il 1999 ed il 2000, estratto dall'album \"Oops!... I Did It Again\" del 2000, della cantante Britney Spears, e pubblicato sul mercato il 26 marzo del 2001.\nLa canzone \u00e8 stata scritta da Robert Lange e dalla cantante Shania Twain, prodotta da Max Martin e Rami. In questa canzone Britney spiega al proprio \"amore\", come lui non dovrebbe fare in modo che lei sappia le cose da terze persone, e da qui appunto il titolo \"\"don't let me be the last to know\" (\"Non lasciare che io sia l'ultima a sapere\").\nStranamente questo pezzo \u00e8 stato escluso dalla raccolta di successi della cantante \" del 2004, ed \u00e8 incluso solo nella versione inglese della raccolta.\nIl video.\nIl video di \"Don't Let Me Be the Last to Know\" \u00e8 stato diretto da Herb Ritts e girato in Florida, con la stessa Britney e il modello francese Brice Durand su una spiaggia e tra le onde del mare celestino. Britney Spears \u00e8 vestita solo con un bikini e uno short blu, mentre Durand ha indosso soltanto il costume marrone da bagno. Buona parte delle scene girate sono eseguite di sera, per la delicatezza delle coccole e l'amore soave e spontaneo; alcune sono sfumate e confuse, per rimandare appunto a delle coccole delicate e dolci.\nL'obiettivo della telecamera \u00e8 dissipato nella spiaggia serale, con i due ragazzi che sono avvinghiati fuori da una capanna, mentre il fuoco d'un breve fal\u00f2 scoppietta vicino a loro. La ragazza comincia a cantare difatti con dolcezza al suo ragazzo, disteso mentre l'ascolta, e si fanno intanto le coccole e le effusioni d'amore. Di giorno, i due vanno a mare per divertirsi insieme, mentre lui l'abbraccia e lei sorride, coccolata e vagheggiata, e poi va su un albero.\nQui viene raggiunta poco dopo da Durand: i baci non mancano, lui l'avvinghia e la bacia, mentre Britney sull'albero ripete il ritornello e, di tanto in tanto, le si inquadra il fondoschiena. Intanto il suo uomo la prende a s\u00e9 e la coccola di nuovo, per poi tornare di sera a stare insieme a lei che s'appoggia alla sua spalla. Il fuoco scoppietta nuovamente con l'oscuramento dell'obiettivo.\nIndiscrezioni vogliono che Justin Timberlake, fidanzato, all'epoca del video, con Britney Spears, si fosse mostrato molto geloso per le scene d'amore fra il modello e la fidanzata. Anche la madre della cantante, Lynne Spears, chiese, e ottenne, l'eliminazione di alcune sequenze del video perch\u00e9 alcune scene erano sessualmente esplicite."}
{"id": "1476020", "revid": "118095744", "url": "https://it.wikipedia.org/wiki?curid=1476020", "title": "Volt (scrittore)", "text": "Biografia.\nNacque dalla contessa Maria Martuzzi e dal conte Fabio Fani Ciotti, patrizio romano.\nNel 1916 conobbe Filippo Tommaso Marinetti a Viareggio e si avvicin\u00f2 al Futurismo, le cui idee ispirarono le opere \"Manifesto della moda futurista\" e \"La casa futurista\". Fu tra i creatori del Teatro sintetico. Marinetti lo defin\u00ec \"il futurista politico\".\nNel 1921 pubblic\u00f2 il romanzo di fantascienza \"La fine del mondo\".\nCollabor\u00f2 con \"L'Idea Nazionale\", \"L'Impero\", \"Critica fascista\", \"La Conquista dello Stato\", \"Il Popolo d'Italia\", \"Gerarchia\".\nMor\u00ec a 39 anni per una tubercolosi."}
{"id": "1476021", "revid": "767487", "url": "https://it.wikipedia.org/wiki?curid=1476021", "title": "Il grande amore (film 1931)", "text": "Il grande amore (\"Die gro\u00dfe Liebe\") \u00e8 un film del 1931 diretto da Otto Preminger quando era ancora in Austria. Anticipa qui i temi che saranno per lui fondamentali nella sua cinematografia americana, dal rapporto madre (padre)- figlio/a, all'indagine e processo.\nTrama.\nDieci anni dopo la fine della guerra, il giovane Franz torna a casa, a Vienna, dopo un viaggio in treno dalla Russia, credendo la madre morta. La sera stessa, a Vienna una madre pensa al figlio partito molti anni prima al fronte, e che ancora aspetta. Arrivato a Vienna, la sera del ritorno, il giovane sventa una disgrazia salvando una bambina caduta nel fiume, mentre un fotografo riprende la scena. Il mattino seguente la foto appare sui giornali e la madre crede di riconoscere in lui suo figlio. Quando riesce a rintracciare Franz lo porta a casa dove lo circonda di attenzioni. Meditando di riunirlo alla ragazza di un tempo, Anni, conduce il presunto figlio a casa dei ricchi genitori di lei, dove ha luogo un ricevimento, ma nessuno lo riconosce come il vero figlio della donna. I due tornano a casa e nel modesto appartamento trovano Anni ad aspettarli, per consolarli della delusione. Anni e Franz fanno amicizia, con grande soddisfazione della madre, che, per favorire il matrimonio, falsifica i documenti per acquistare un taxi al figlio e procurargli un lavoro. Franz, che non sa nulla, va a ritirare il taxi e si reca da Anni, i cui genitori sono contrari alla relazione. Anni quindi non lo riceve e lui sconvolto per poco non provoca un incidente. Al commissariato si scopre l'inganno della madre, ma l'ispettore, impietosito dalle suppliche della donna, li lascia liberi. All'uscita, la madre e Franz trovano Anni che li attende in macchina e partono cos\u00ec tutti insieme."}
{"id": "1476023", "revid": "767487", "url": "https://it.wikipedia.org/wiki?curid=1476023", "title": "Schiavo della tua malia", "text": "Schiavo della tua malia (\"Under Your Spell\") \u00e8 un film del 1936 diretto da Otto Preminger con Lawrence Tibbett, Wendy Barrie e Gregory Ratoff.\nTrama.\nUn musicista, desideroso di pace, \u00e8 perseguitato dal suo pressante agente. Decide cos\u00ec di ritirarsi in campagna, in un ranch, per non essere raggiunto da seccatori. Qui per\u00f2 conosce una giovane viziata e petulante che alla fine sposer\u00e0.\nIl film.\nIl film oggi non risulta visibile."}
{"id": "1476024", "revid": "767487", "url": "https://it.wikipedia.org/wiki?curid=1476024", "title": "Margine d'errore", "text": "Margine d'errore (\"Margin for Error\") \u00e8 un film del 1943 diretto da Otto Preminger.\nTrama.\nSu una nave, in tempo di guerra, un gruppo di soldati \u00e8 di sentinella. Tra loro un marinaio racconta ai compagni un episodio della sua vita civile, di quando era poliziotto a New York. \nRicordo: il poliziotto, Mo Finkelstein, ebreo, viene incaricato di proteggere Karl Baumer, console tedesco e nazista convinto. Finkelstein accetta a malincuore e subito si scontra con Baumer. Questi tiranneggia i dipendenti e la giovane e belle moglie, Sophie, che ricatta attraverso il padre, prigioniero dei nazisti in Cecoslovacchia. Sophie, innamorata del segretario del console, Max, supplica invano il marito di lasciarla andare. Finkelstein fa la corte a Frieda, la cameriera per avere da lei le informazioni. Baumer cerca di procurarsi i piani di difesa americani, ma fallisce e viene richiamato a Berlino. Preoccupato per la punizione che lo attende, non trova nessun aiuto. Ma a cena dove sono riuniti tutti, Sophie al colmo dell'esasperazione spara senza essere vista al marito, e viene tratta in salvo da Max. Finkelstein scopre che non \u00e8 stato il colpo di pistola ad uccidere Baumer, bens\u00ec il veleno. I sospetti allora cadono sul segretario che riesce a fuggire, ma si accorgono che comunque chiunque aveva un ottimo motivo per volerlo morto. Il mattino dopo, si scoprir\u00e0 che Baumer stesso si \u00e8 avvelenato, ingerendo per sbaglio la dose di veleno destinata in realt\u00e0 al dottore. Concludendo il suo racconto, il soldato Finkelstein dice ai marinai che anche Max ora \u00e8 al fronte e che Sophie aspetta il suo ritorno."}
{"id": "1476025", "revid": "767487", "url": "https://it.wikipedia.org/wiki?curid=1476025", "title": "Quei cari parenti", "text": "Quei cari parenti (\"Danger - Love at Work\") \u00e8 un film del 1937 diretto da Otto Preminger.\nTrama.\nNella famiglia Pemberton, tutti sono un po' matti. Solo la giovane figlia appare un pi\u00f9 intelligente e quindi si occupa della vendita di certi terreni, per la quale deve aiutare un giovane avvocato ad ottenere la firma dai suoi genitori; quindi si innamorer\u00e0 di lui.\nProduzione.\nIl film fu prodotto dalla Twentieth Century Fox Film Corporation. Ann Sothern sostitu\u00ec nel ruolo principale l'attrice francese Simone Simon la cui padronanza dell'inglese non si era rivelata sufficiente a recitare in un intero film.\nDistribuzione.\nDistribuito dalla Twentieth Century Fox Film Corporation, il film usc\u00ec nelle sale cinematografiche USA il 30 settembre 1937."}
{"id": "1476027", "revid": "1889177", "url": "https://it.wikipedia.org/wiki?curid=1476027", "title": "Nuraghe Orolio", "text": "Il nuraghe Orolio, chiamato anche \"Madrone\" \u00e8 un monumento archeologico che si trova sulla collina che domina il comune di Silanus.\nIl nuraghe.\nStruttura.\nOrolio \u00e8 un nuraghe complesso costruito prevalentemente in granito. \nRimane quasi intatta la torre centrale alta circa 12 metri originariamente affiancata da altri due o tre corpi. Il nuraghe presenta due \"tholos\" sovrapposte, collegate da una scala principale e da una scala secondaria occulta dotata di un mezzanino.\nQueste particolarit\u00e0 costruttive rendono Orol\u00eco uno dei nuraghi pi\u00f9 interessanti e suggestivi.\nSituazione attuale.\nNonostante le sue straordinarie peculiarit\u00e0, il nuraghe si trova in stato di totale abbandono, la murata interna della tholos del secondo livello presenta un esteso crollo. Alla base del nuraghe si notano i ruderi di altre costruzioni nuragiche ancora non adeguatamente indagate."}
{"id": "1476028", "revid": "110157", "url": "https://it.wikipedia.org/wiki?curid=1476028", "title": "Dimiracetam", "text": "Il dimiracetam \u00e8 un farmaco di tipo nootropo, cio\u00e8 farmaco in grado di migliorare le funzioni cognitivee che agisce molto bene nelle sindromi cerebrali involutive, cio\u00e8 quelle patologie che spesso si accompagnano nei soggetti a riduzione della memoria, dell'attenzione e della concentrazione.\nIl dimiracetam appartiene alla classe dei derivati pirrolidonici (acetami)."}
{"id": "1476032", "revid": "767487", "url": "https://it.wikipedia.org/wiki?curid=1476032", "title": "HD 69830 b", "text": "HD 69830 b \u00e8 un pianeta extrasolare che orbita attorno alla stella nana arancione HD 69830. Gli astronomi ritengono che si tratti o di un pianeta di massa paragonabile a Nettuno o una super Terra, anche se sono pi\u00f9 propensi a considerarlo un gigante gassoso. Il pianeta ha infatti una massa dieci volte pi\u00f9 grande di quella terrestre, il che lo rende il pianeta meno massiccio del sistema. Orbita molto vicino alla stella madre ed impiega 8,667 giorni per completare la sua orbita."}
{"id": "1476035", "revid": "767487", "url": "https://it.wikipedia.org/wiki?curid=1476035", "title": "Gwydion", "text": "Nella mitologia e letteratura gallese, Gwydion \u00e8 un mago, fratello di Gilfaethwy e Arianrhod, figlio di D\u00f4n (matriarca di una delle due famiglie di divinit\u00e0 gallesi), e nipote di Math fab Mathonwy, sovrano e divinit\u00e0 del Gwynedd. \nNella letteratura medioevale.\nLe fonti primarie del corpus mitologico dei britanni pre-cristiani sono costituite da quattro manoscritti gallesi, tutti redatti nel XIV secolo: il \"Libro rosso di Hergest\" e il \"Libro bianco di Rhydderch\" dai quali sono stati tradotti i racconti del Mabinogion, il \"Libro di Aneirin\", e il \"Libro di Taliesin\" che contiene testi risalenti probabilmente al X secolo.\nCad Goddeu.\nQuesto personaggio \u00e8 protagonista del poema \"Cad Goddeu\" (\"La battaglia degli alberi\") contenuto nel \"Libro di Taliesin\" e incentrato sulla battaglia tra lo stregone-dio e Arawn, divinit\u00e0 dell'Annwn, l'oltretomba celtico. Nel poema Gwydion anima gli alberi di una foresta affinch\u00e9 combattano al suo fianco.\nMabinogi di Math.\nGwydion \u00e8 protagonista anche di uno dei quattro racconti mitologici del \"Mabinogion\", il \"Mabinogi di Math, figlio di Mathonwy\". \nLa prima parte del racconto \u00e8 incentrata sulle trame di Gwydion per favorire le brame del fratello sulla vergine Goewin che fungeva da poggiapiede per Math. Il sovrano-dio, infatti, aveva assolutamente bisogno di riposare i suoi piedi sul ventre di una vergine, a meno che non fosse impegnato in guerra, altrimenti sarebbe morto. \nPer allontanare Math da Goewin e permettere al fratello di rapirla, Gwydion elabora un piano: racconta allo zio di una nuova specie di animali esistente nel Galles, i maiali, e si offre di condurre un'ambasceria alla corte di Pryderi, re del Dyfed che li possiede, per ottenerne alcuni. Il mago ottiene i maiali, ma con l'inganno sfruttando le sue arti per proporre a Pryderi uno scambio svantaggioso. Quando il trucco viene scoperto i due regni scendono in guerra. Mentre Math \u00e8 impegnato in battaglia, Gilfaethwy rapisce la vergine. \nFinita la guerra, Math poggia i suoi piedi sul ventre di Goewin, ma ella non \u00e8 pi\u00f9 vergine e non pu\u00f2 concedergli alcun riposo. Scoperto l'inganno dei nipoti, il re prende Goewin in moglie, per salvarne l'onore, ed esilia Gwydion e Gilfaethwy dopo averli trasformati per tre anni in tre animali diversi ogni anno (una coppia di cervi, una di lupi, e infine una di maiali).\nIl mabinogi prosegue ulteriormente narrando altre vicende di Gwydion che, al termine della sua punizione, viene consultato da Math per trovargli una vergine. Il mago propone sua sorella Arianrhod, ma ella, all'insaputa del fratello, ha appena partorito due figli, uno dei quali verr\u00e0 cresciuto da Gwydion. Un terzo della narrazione \u00e8 incentrato sul confronto tra Gwydion e la sorella furiosa verso di lui per aver nutrito il bambino che \u00e8 cresciuto precocemente. La donna pone sul fanciullo tre \"tynged\" una sul nome, una sulle abilit\u00e0 guerriere, e infine sulla possibilit\u00e0 di sposare un essere umano, che il fratello riesce per\u00f2 ad aggirare.\nL'ultima parte del Mabinogi \u00e8 incentrata sul tradimento di Blodeuwedd, la moglie umana che Gwydion e Math avevano creato a partire da un fiore per il figlio di Arianrhod (Lleu Llaw Gyffes).\nNella letteratura contemporanea.\nAlcune opere letterarie contemporanee si ispirano o rinarrano - in modo pi\u00f9 o meno fedele agli originali medioevali - le vicende di questo personaggio.\nPer esempio, le \"Cronache di Prydain\", una serie di cinque romanzi scritti da Lloyd Alexander, ripropongono in chiave fantasy molti personaggi della mitologia gallese modificandone alcuni aspetti soprattutto caratteriali. In questa serie, Gwydion \u00e8 il fedele compagno di Taran, il protagonista, che aiuter\u00e0 in diverse occasioni.\nRiferimenti meno diretti compaiono nel romanzo \"Le nebbie di Avalon\" di Marion Zimmer Bradley dove Gwydion \u00e8 il nome di nascita sia di re Art\u00f9 che del rivale Mordred, o in \"American Gods\" di Neil Gaiman."}
{"id": "1476037", "revid": "339392", "url": "https://it.wikipedia.org/wiki?curid=1476037", "title": "Grande Slam del rugby", "text": ""}
{"id": "1476039", "revid": "205250", "url": "https://it.wikipedia.org/wiki?curid=1476039", "title": "Bonaparte Ghislieri", "text": "Il suo nome \u00e8 legato al celebre manoscritto noto come Libro d'ore di Bonaparte Ghislieri, conservato presso la British Library di Londra con la segnatura Ms. Yates Thompson 29."}
{"id": "1476043", "revid": "767487", "url": "https://it.wikipedia.org/wiki?curid=1476043", "title": "HD 69830 c", "text": "HD 69830 c \u00e8 il secondo pianeta extrasolare scoperto in orbita attorno alla stella nana arancione HD 69830. Gli astronomi dubitano si tratti di un pianeta simile alla terra, data la massa propria di un gigante gassoso. Compie la sua rivoluzione all'interno di una gigantesca cintura asteroidale in orbita attorno ad HD 69830."}
{"id": "1476052", "revid": "628767", "url": "https://it.wikipedia.org/wiki?curid=1476052", "title": "Distretto di Kavrepalanchok", "text": " \nKavrepalanchok (in nepali \u0915\u093e\u092d\u094d\u0930\u0947\u092a\u0932\u093e\u0928\u094d\u091a\u094b\u0915 \u091c\u093f\u0932\u094d\u0932\u093e, anche traslitterato come \"Kavre Palanchok, Kavre, Kabhrepalanchok, Kavrepalanchowk, Kavreplanchok\") \u00e8 uno dei distretti amministrativi (\u091c\u093f\u0932\u094d\u0932\u093e, \"jilla\") in cui \u00e8 diviso il Nepal e uno dei 13 che costituiscono la provincia del Bagmati Pradesh.\nFino al 2015 faceva parte della zona di Bagmati nella Regione Centrale.\nSi estende per 1.396\u00a0km\u00b2 a est della capitale Kathmandu e il suo capoluogo \u00e8 Dhulikhel. \nHa una popolazione di 385.672 abitanti in maggioranza di etnia tamang. Il 64,8% della popolazione \u00e8 di religione induista, il 34,7% buddhista.\n\u00c8 un'area rurale e povera, dove l'analfabetismo raggiunge il 58,3% tra le donne e il 28,4% tra gli uomini. Il distretto \u00e8 considerato dalle autorit\u00e0 nepalesi ad alto rischio di malaria.\nNel gennaio del 2008 un'inchiesta del settimanale \"L'Espresso\" ha indicato quest'area come il principale serbatoio per il traffico di organi verso l'India.\nSuddivisione amministrativa.\nIl distretto \u00e8 suddiviso in 13 municipalit\u00e0,sei urbane e sette rurali:"}
{"id": "1476053", "revid": "124827406", "url": "https://it.wikipedia.org/wiki?curid=1476053", "title": "Stazione di Giugliano-Qualiano", "text": "La stazione di Giugliano-Qualiano \u00e8 una stazione ferroviaria posta sul passante ferroviario di Napoli. La stazione \u00e8 localizzata a ridosso dell'omonima zona industriale, nell\u2019estrema periferia di Giugliano in Campania e serve le citt\u00e0 appunto di Giugliano e Qualiano, entrambe ad una notevole distanza dalla linea ferroviaria, che comunque la rende quasi inservibile agli utenti a piedi, in quanto mal interconnessa al trasporto pubblico su gomma.\nStoria.\nLa stazione nasce nel 1927, poco dopo l'apertura della tratta tra Villa Literno e Pozzuoli Solfatara. In passato era dotata di un ufficio movimento su banchina che con dei successivi lavori per la rimozione del secondo binario (presente tra il 1\u00b0 e il 2\u00b0 attuale) \u00e8 stato smantellato e spostato all'interno del Fabbricato Viaggiatori.\nStrutture e impianti.\nLa stazione di Giugliano-Qualiano \u00e8 composta da un fabbricato viaggiatori che per\u00f2 \u00e8 costantemente chiuso e quindi non ospita alcun servizio per i viaggiatori.\nSi contano due binari passanti per il servizio passeggeri, muniti di due banchine sulle quali sono in corso lavori di ammodernamento con la costruzione di nuove pensiline e di un sottopassaggio. Vi \u00e8 anche qualche binario tronco per l'area dello scalo merci, il quale per\u00f2 non \u00e8 pi\u00f9 utilizzato ed \u00e8 abbandonato. In generale l'intera stazione versa in condizioni di degrado.\nMovimento.\nIl traffico viaggiatori \u00e8 ridotto rispetto al gran numero della popolazione, in parte per effetto delle stazioni metropolitane (ben pi\u00f9 efficienti), in parte per l'assenza di servizi essenziali come un parcheggio sorvegliato e infopoint. Nella stazione fermano infatti esclusivamente treni regionali per Napoli Campi Flegrei e Villa Literno.\nServizi.\nDa Trenitalia la stazione \u00e8 classificata nella categoria \"bronze\".\nNella cultura di massa.\nIn questa stazione \u00e8 stata girata una scena del film \"Scusate il ritardo\" di Massimo Troisi. Si pu\u00f2 notare la presenza dell'ex ufficio Movimento successivamente smantellato, ed anche l'area dell'ex scalo merci."}
{"id": "1476054", "revid": "1711941", "url": "https://it.wikipedia.org/wiki?curid=1476054", "title": "Gildor", "text": ""}
{"id": "1476057", "revid": "729019", "url": "https://it.wikipedia.org/wiki?curid=1476057", "title": "Stazione di Trecase", "text": "La stazione di Trecase \u00e8 una stazione ferroviaria, gestita dalla ex Circumvesuviana ed ubicata sulla linea ferroviaria Napoli-Poggiomarino, a servizio della citt\u00e0 di Trecase. La stazione si trova nei pressi del centro cittadino a pochi passi dal confine con la citt\u00e0 di Torre Annunziata.\nStoria.\nLa stazione venne attivata in data imprecisata.\nNel 1948, in conseguenza dei lavori di raddoppio della linea per Napoli, entr\u00f2 in servizio il nuovo fabbricato viaggiatori, progettato da Francesco Della Sala e Domenico Filippone.\nStrutture e impianti.\nIl fabbricato viaggiatori della stazione, situato a livello della sede stradale, ospita la biglietteria e l'accesso ai binari che si trovano pi\u00f9 in basso: essendoci due binari passanti per il servizio passeggeri, l'accesso avviene con una semplice scala, per il primo binario (in direzione Napoli) e tramite un soprapassaggio per il secondo (in direzione Torre Annunziata).\nLa stazione non dispone di scalo merci.\nMovimento.\nIl traffico passeggeri \u00e8 molto buono in tutte le ore del giorno. Nella stazione fermano tutti i treni accelerati e diretti, mentre non effettuano fermata i direttissimi: le principali destinazioni sono Napoli, Poggiomarino e Sorrento. Inoltre effettuano fermata anche un unico treno per Sarno e qualche corsa limitata a Torre Annunziata.\nServizi.\nLa stazione dispone di:"}
{"id": "1476062", "revid": "339392", "url": "https://it.wikipedia.org/wiki?curid=1476062", "title": "Kavre", "text": ""}
{"id": "1476063", "revid": "118961259", "url": "https://it.wikipedia.org/wiki?curid=1476063", "title": "Triple Crown (rugby a 15)", "text": "Nel rugby a 15 la Triple Crown (\"Triplice corona\") \u00e8 un riconoscimento originariamente simbolico, messo annualmente in palio tra le quattro nazionali delle isole britanniche di , , e nel corso dei tornei del Sei Nazioni maschile e femminile.\nEsso viene conferito alla squadra che, nel corso di una singola edizione del torneo, batta le altre tre. Ai tempi del vecchio \"Home Championship\" il \"Triple Crown\" coincideva con il Grande Slam (la vittoria in tutti gli incontri di un'edizione del torneo).\nOggi, con la presenza nella competizione anche di e , i due riconoscimenti sono distinti.\nLa Nazionale che ha realizzato il pi\u00f9 recente \"Triple Crown\" \u00e8 quella del nel Sei Nazioni 2021.\nOrigine del termine.\nL'origine della denominazione \"Triple Crown\" \u00e8 incerta. Il quotidiano dublinese \"Irish Times\", il 12 marzo 1894, cos\u00ec scrisse, a seguito del vittorioso incontro - 3-0:\nIl nome potrebbe derivare dalla triplice corona di Giacomo I Stuart, primo sovrano a unificare tutte le Corone del Regno Unito nel 1603, quelle d'Inghilterra, Scozia e Irlanda. Nell'omonima tragedia di Shakespeare, Macbeth, parlando del trono di re Giacomo, si riferisce a esso come \u00abtriplo scettro\u00bb (4\u00b0 atto, 1\u00aa scena).\nTrofeo.\nNel 1975 Dave Merrington, un minatore in pensione di Durham (nord dell'Inghilterra), ebbe l'idea di modellare con il suo temperino un pezzo di carbone estratto dalla miniera di Haig in Cumbria per trarne un trofeo da offrire alla squadra che si aggiudicasse il \"Triple Crown\".\nEsso rappresenta una corona che poggia su un piedistallo quadrangolare, su ciascuna delle cui facce \u00e8 rappresentato un simbolo distintivo di ognuna delle Nazioni britanniche: una rosa per l'Inghilterra, un trifoglio per l'Irlanda, un cardo per la Scozia e le piume dell'emblema del Principe del Galles.\nNonostante una campagna mediatica per farlo adottare come riconoscimento, le quattro federazioni britanniche rifiutarono di usarlo, e attualmente il manufatto \u00e8 esposto al museo del rugby di Twickenham.\nDi conseguenza, non essendo previsto alcun riconoscimento tangibile, il Triple Crown si guadagn\u00f2 il soprannome di \"Trofeo invisibile\".\nTuttavia, nel 2006, la Royal Bank of Scotland, principale sponsor del Sei Nazioni, commission\u00f2 un trofeo apposito, che per la prima volta fu assegnato nell'edizione di quell'anno: il riconoscimento consiste in un piatto d'argento e la Nazionale ad aggiudicarselo per prima fu l', che lo mantenne anche per l'edizione successiva."}
{"id": "1476071", "revid": "709565", "url": "https://it.wikipedia.org/wiki?curid=1476071", "title": "Katie Johnson", "text": ""}
{"id": "1476072", "revid": "124526241", "url": "https://it.wikipedia.org/wiki?curid=1476072", "title": "Stazione di Via Viuli-Palazzo di Giustizia", "text": "La stazione di Via Viuli-Palazzo di Giustizia \u00e8 stata una fermata della ex Circumvesuviana sulla linea ferroviaria linea Napoli-Poggiomarino, che si trova nella periferia estrema di Torre del Greco e che prende il nome dall'omonima via in cui sorge. La stazione porta anche il nome di \"Palazzo di Giustizia\", poich\u00e9 a poca distanza sorge il Palazzo di Giustizia di Torre Annunziata.\nStoria.\nLa stazione venne attivata in data imprecisata.\nNel 1948, in conseguenza dei lavori di raddoppio della linea per Napoli, entr\u00f2 in servizio il nuovo fabbricato viaggiatori.\nNel 2021, in concomitanza con l'uscita del nuovo orario del 6 settembre, la stazione viene chiusa a tempo indeterminato, assiema alla fermata di Via Monaci.\nStrutture e impianti.\nLa stazione non ha un fabbricato viaggiatori e quindi non ospita alcun servizio per i viaggiatori.\nI binari sono due passanti e l'accesso avviene tramite due scale distinte che dalla strada portano direttamente ognuna alle due banchine.\nMovimento.\nData la lontananza da importanti centri abitati la stazione di Via Viuli-Palazzo di Giustizia \u00e8 stata una delle meno frequentate dell'intera rete della Circumvesuviana. Nella stazione fermavano tutti gli accelerati, mentre non effettuavano fermata i diretti, se non qualche corsa nelle ore di punta, e i direttissimi. Le principali destinazioni sono Napoli, Poggiomarino e qualche treno per Sorrento, Sarno e Torre Annunziata."}
{"id": "1476074", "revid": "92723", "url": "https://it.wikipedia.org/wiki?curid=1476074", "title": "Costa Rica", "text": "La Costa Rica o Costarica, ufficialmente Repubblica di Costa Rica (), \u00e8 uno Stato dell'America centrale.\nIncludendo l'area insulare (Isola del Cocco), si estende per chilometri quadrati e nel 2019 aveva una popolazione di abitanti. La capitale San Jos\u00e9 conta abitanti.\nConfina a nord con il Nicaragua, a est con il mar dei Caraibi e Panama, a sud e a ovest con l'oceano Pacifico.\nLe coste si estendono per chilometri dei quali si affacciano sul versante del Pacifico e 212 sul mare dei Caraibi.\nLa costa pacifica \u00e8 caratterizzata da numerosi promontori e penisole che danno luogo a golfi e baie, spiagge di sabbia bianca che hanno favorito l'installazione, seppure in maniera non aggressiva per l'ambiente, di infrastrutture turistiche. La costa atlantica, al contrario, sebbene sia pi\u00f9 regolare, \u00e8 meno adatta allo sviluppo del turismo balneare.\nLa Costa Rica \u00e8 una repubblica presidenziale.\nLa lingua pi\u00f9 usata \u00e8 lo spagnolo, ufficialmente plurilingue a partire dal governo di Luis Guillermo Sol\u00eds.\nIl Paese \u00e8 stato classificato al primo posto per la felicit\u00e0 media percepita dalla popolazione nella graduatoria \"Happiness in nations 2000-2009\".\nStoria.\nL'origine della colonizzazione umana della Costa Rica risale presumibilmente al periodo delle glaciazioni del Pleistocene, quando probabilmente lo stretto di Bering si congel\u00f2 e iniziarono le prime migrazioni dal continente eurasiatico.\nI primi abitanti si dedicavano alla caccia, alla pesca e alla raccolta dei frutti, ma ben presto si andarono sviluppando due tipi di agricoltura di sussistenza: la prima basata sulla coltivazione dei tuberi (yuca) e l'altra, che prevalse nell'area centroamericana, basata sulla coltivazione del mais e dei fagioli. Grazie a questo tipo di coltivazioni fiorirono nel continente americano le tre grandi civilt\u00e0 Maia, Azteca (Messico, Guatemala) e Inca (Per\u00f9).\nLa scoperta.\nLa scoperta europea della Costa Rica avvenne nel 1502 a opera di Cristoforo Colombo che la battezz\u00f2 \"Castilla del Oro\" (Castiglia d'oro) durante il suo quarto viaggio. Ma la prima penetrazione nell'interno ebbe luogo soltanto nel 1563, quando Juan V\u00e1squez de Coronado conquist\u00f2 il Paese e fond\u00f2 la citt\u00e0 di Cartago, capoluogo della Costa Rica fino al 1823, mentre gi\u00e0 nel 1519-20 G. de Espinosa e Juan Ponce de Le\u00f3n avevano esplorato la costa del Pacifico.\nColonia spagnola.\nNel 1540 la Costa Rica fu definita nella sua costituzione territoriale che coincise con il governatorato di Cartago, che a sua volta faceva parte della Capitaneria generale del Guatemala (Capitan\u00eda General de Guatemala).\nIndipendenza.\nL'indipendenza del Messico coinvolse tutti i Paesi dell'America centrale, che il 15 settembre 1821 proclamarono la loro indipendenza. I liberali centroamericani, riuniti in assemblea costituente a Citt\u00e0 del Guatemala il 5 giugno 1823, non accettarono l'unione con il Messico; il 1\u00ba luglio successivo nacque la federazione delle Province Unite dell'America Centrale, scioltasi nel 1839. \nNel 1855 e 1856 tutta la regione fu invasa dai filibustieri statunitensi di William Walker; furono necessarie due battaglie, la prima a Santa Rosa (Guanacaste) e la seconda a Rivas (Nicaragua), per liberare il territorio.\nStoria contemporanea.\nLa Costa Rica ha abolito l'esercito nel 1949 dopo la guerra civile. \u00c8 stato il primo Paese senza un esercito. La Costa Rica \u00e8 sede della Corte interamericana dei diritti umani e sede dell'Universit\u00e0 per la Pace delle Nazioni Unite.\nNel 1986 viene eletto presidente \u00d3scar Arias S\u00e1nchez, che vara un piano di pace centroamericano; ricever\u00e0 per questo il Premio Nobel per la pace, nel 1987. Arias S\u00e1nchez \u00e8 stato rieletto presidente, a 20 anni dal suo primo mandato, nelle elezioni svoltesi il 5 febbraio 2006. Il 7 febbraio 2010 viene eletta presidente la politologa Laura Chinchilla Miranda, diventando cos\u00ec la prima donna a ricoprire questa carica in Costa Rica.\nIl 5 settembre 2012 la Costa Rica viene colpita da un violento terremoto.\nGeografia.\nMorfologia.\nIl monte pi\u00f9 alto \u00e8 il Cerro Chirrip\u00f3 che raggiunge i \nVulcani.\nIl pi\u00f9 attivo dei vulcani della Costa Rica \u00e8 l'Arenal che emette costantemente gas e vapori.\nIdrografia.\nIl sistema idrografico nazionale \u00e8 formato da fiumi brevi, ma di portata relativamente elevata; il paese ottiene da questi l'80% dell'elettricit\u00e0. Nel 2015 \u00e8 stato eletto il paese pi\u00f9 verde al mondo, poich\u00e9 l'unico ad averne prodotta il 100% tramite risorse rinnovabili.\nI maggiori corsi d'acqua sono in parte navigabili.\nClima.\nClima tropicale, temperato nella Valle Centrale (Valle Central/Meseta Central), dove vivono i 3/4 della popolazione. Di giorno le temperature possono superare i , di notte superano di poco i .\nPopolazione.\nSecondo le stime della Banca Mondiale, nel 2013 la popolazione della Costa Rica era di abitanti circa, con una densit\u00e0 di 95,34 abitanti per km\u00b2.\nDemografia.\nA luglio 2011 la popolazione stimata era di abitanti circa: come si evidenzia dal grafico, \u00e8 in costante crescita.\nEtnie.\nL'89% della popolazione \u00e8 composta da bianchi di origine europea, il 6% da meticci (tra spagnoli e amerindi), il 2% da neri, il 2% da cinesi e l'1% da amerindi.\nNel 1821 erano presenti circa abitanti. Da allora l'immigrazione europea, principalmente spagnola, ha contribuito all'aumento e alla multietnicit\u00e0 della popolazione. A causa delle politiche antisemite del regno spagnolo, molti \"marranos\" (ebrei convertiti) si sono trasferiti qui, dando origine alla seconda comunit\u00e0 ebraica dell'America Latina dopo quella argentina.\nL'immigrazione italiana, in particolare alla fine del XIX secolo, aiut\u00f2 a costruire il \"Teatro Nacional\" (Teatro Nazionale) e parte della ferrovia dell'Atlantico. Il primo sciopero in Costa Rica fu organizzato da italiani. \nSan Vito di Coto Brus \u00e8 la principale citt\u00e0 fondata da italiani. L'immigrazione europea (dall'Italia, Francia, Inghilterra e Germania) fu intensa, cos\u00ec come quella americana (dagli Stati Uniti d'America, Nicaragua, Colombia e Cile), e contribu\u00ec allo sviluppo del Paese.\nLingue.\nLa lingua ufficiale \u00e8 lo spagnolo. Nel Paese si riscontrano due accenti diversi: uno, il pi\u00f9 diffuso, pu\u00f2 essere definito l'accento costaricano standard; l'altro, detto \"nicoyano,\" dalla penisola a nord-ovest del Paese, \u00e8 molto simile a quello nicaraguense. Una delle principali differenze tra lo spagnolo parlato in Costa Rica rispetto a quello usato in molti altri Stati \u00e8 rappresentata dal fatto che il fonema /r/ \u00e8 realizzato come un'apicoalveolare vibrante sonora multipla all'inizio di parola e anche all'interno, ma solo quando \u00e8 doppio, e quindi suona pi\u00f9 simile alla pronuncia inglese o siciliana. Il dialetto locale (e anche la popolazione del Paese) viene spesso definito \"tico\" per l'uso eccessivo dei diminutivi.\nLa lingua inglese \u00e8 abbastanza conosciuta. Un caso particolare \u00e8 costituito dai discendenti di alcuni immigrati giamaicani nella Provincia di Lim\u00f3n, che, giunti nel Paese nel XIX secolo, portarono un dialetto inglese evolutosi poi nella lingua creola nota come \"mekatelyu\", che si potrebbe definire come una combinazione di inglese giamaicano (patois) con spagnolo costaricano.\nReligione.\nLa religione ufficiale del Paese, in base alla Costituzione del 1949, \u00e8 il cattolicesimo: i cattolici rappresentano il 70,5% della popolazione e, secondo uno studio dell'Universit\u00e0 della Costa Rica, solo il 45% \u00e8 praticante. Il 13,8% \u00e8 protestante, l'11,3% non dichiara alcuna appartenenza religiosa.\nIl movimento rastafari \u00e8 molto diffuso, soprattutto nella Valle Centrale e nella Provincia di Lim\u00f3n. Sebbene molti pratichino questa fede e siano realmente credenti, altri la intendono soltanto come una moda oppure uno stile di vita.\nLa comunit\u00e0 ebraica \u00e8 insediata soprattutto nella capitale, concentrata nella zona del parco di La Sabana, dove \u00e8 presente una sinagoga. A seguito di un'immigrazione recente (seppure modesta) dall'Asia, si sono diffuse anche altre religioni, tra cui l'islam, il bahaismo, l'induismo e soprattutto il buddhismo (quest'ultimo praticato dalla comunit\u00e0 cinese). Insieme coinvolgono il 4,3% della popolazione.\nOrdinamento dello Stato.\nSuddivisione amministrativa.\nLa Costa Rica \u00e8 suddivisa in 7 province, a loro volta divise in 81 cantoni, e questi in 459 distretti.\nProvince.\nLe province della Costa Rica sono 7:\nIstituzioni.\nIl potere esecutivo \u00e8 esercitato dal presidente eletto ogni 4 anni.\nIl potere legislativo \u00e8 esercitato dall'Assemblea Legislativa (57 membri) che viene eletta ogni 4 anni.\nAttualmente la Costa Rica \u00e8 uno stato pacifico e democratico che vive una delle situazioni pi\u00f9 stabili sia politicamente sia economicamente in tutta l'America Latina.\nCostituzione.\nLa Costituzione della Costa Rica (Constituci\u00f3n Pol\u00edtica de la Rep\u00fablica de Costa Rica) risale al 7 novembre 1949.\nOrdinamento scolastico.\nTasso di alfabetizzazione: 96%.\nStudenti universitari: .\nObbligo scolastico fino a 15 anni.\nForze armate.\nLa Costa Rica non ha forze armate, per una precisa scelta di opportunit\u00e0 politica ed economica: nel 1949, dopo la guerra civile, ha abolito l'esercito e nel 1983 ha dichiarato la sua posizione di neutralit\u00e0.\nLa rinuncia al possesso di una forza militare ha permesso l'indirizzamento delle risorse in altri settori. Questo ha comportato un alto tasso di sviluppo umano, una discreta dotazione di opere pubbliche e la preservazione del patrimonio faunistico e floristico: una notevole parte del territorio (27,9%) \u00e8 dichiarata parco nazionale. \nCome effetto dello sviluppo si notano gli alti livelli di alfabetizzazione (oltre il 95%) e un buon servizio sanitario pubblico.\nLa sola forma istituzionale definibile come \u201carmata\u201d \u00e8 dedicata a compiti di polizia civile, guardie di frontiera, sorveglianza dei parchi naturali, ordine pubblico, scuole.\nPolitica.\nPolitica interna.\nIl presidente attuale \u00e8 Carlos Alvarado Quesada, del Partito Azione Cittadina, in carica dall'8 maggio 2018.\nLa condivisione delle linee di politica economica tra i due maggiori partiti \u00e8 la proiezione di una linea di dominante pragmatismo con cui si cerca di superare le pur presenti ineguaglianze tra i ceti sociali.\nPolitica estera.\nLa Costa Rica internazionalmente si mantiene neutrale, ma allo stesso tempo riconosce le minoranze nel mondo. Riconosce come stati il Kosovo (fu addirittura la prima nazione a riconoscerlo), il Sahara occidentale, la Palestina. Nel giugno 2007, dopo quasi 50 anni di relazioni diplomatiche, la Costa Rica ha spostato il suo ambasciatore da Taipei (Taiwan) a Pechino (Repubblica Popolare Cinese) cessando ogni rapporto con la Repubblica di Cina.\nEconomia.\nUn tempo l'economia nazionale si basava sulle ricchezze agricole, oggi \u00e8 invece prevalentemente indirizzata alle esportazioni di prodotti non tradizionali (tra i quali l'elettronica), il tessile e il biomedico, l'agricoltura (che pesa solo per l'8%) con banane e ananas, di cui \u00e8 il secondo produttore mondiale, caff\u00e8 di alta qualit\u00e0 e i servizi (call-center, software, banche ecc.). Le esportazioni nel 2006 ammontavano a circa 7 miliardi di dollari. La povert\u00e0 riguarda circa il 18% della popolazione.\nAmbiente.\nIl 27,0% del territorio \u00e8 protetto.\nFlora.\nIl territorio \u00e8 abbondantemente coperto da una ricca foresta tropicale.\nSi pu\u00f2 trovare la pi\u00f9 vasta variet\u00e0 di orchidee del mondo.\nFauna.\nLa Costa Rica ha una fauna straordinaria: 864 specie di uccelli (quasi il dieci per cento delle specie del mondo), 250 specie di mammiferi, di cui pi\u00f9 o meno la met\u00e0 sono pipistrelli, 230 specie di rettili, 215 specie di anfibi e 1522 specie di pesci. Sono inoltre presenti 4 specie di scimmie.\nCultura.\nPittura e scultura.\nL'arte precolombiana della Costa Rica mostr\u00f2 tutto il suo splendore soprattutto nella scultura e nell'oreficeria.\nLa scultura pi\u00f9 diffusa fu quella in pietra e lo stile si differenzi\u00f2 a seconda della zona: nella penisola di Nicoya prevalse la produzione di figure umane grandi, curate particolarmente nel viso, oppure scolpite in bassorilievo, oppure ancora in forma duale, caratterizzata dalla raffigurazione da un lato di un animale ritenuto uno spirito guida; nella zona atlantica si impose il gusto realistico, manifestato in statuette raffiguranti azioni musicali o religiose e nelle maschere da cerimonia. Di notevole interesse fu anche la realizzazione di pietre tombali e degli utensili di pietra vulcanica utilizzati per la macinazione del mais, alcuni dei quali, per la raffinatezza e la bellezza estetica, appaiono pi\u00f9 oggetti scultorei che funzionali.\nCaratteristica della penisola di Nicoya \u00e8 la grande produzione di pendenti in giadeite e altre pietre verdi, sviluppatasi tra il 500 a.C. e il 700 d.C. circa.\nAnche la produzione ceramica present\u00f2 una certa variet\u00e0 stilistica, pur nell'ambito di un'influenza dell'arte maya. Le decorazioni policrome dei vasi variarono da temi geometrici a quelli zoomorfi.\nUtilizzando la tecnica della cera persa, gli artigiani dell'antichit\u00e0 realizzarono monili in oro, rame e in lega.\nPatrimoni dell'umanit\u00e0.\nBen quattro siti della Costa Rica sono stati inseriti nella Lista dei patrimoni dell'umanit\u00e0 dell'UNESCO:\nLetteratura.\nTra gli scrittori della Costa Rica si ricorda il poeta Jos\u00e9 Mar\u00eda Zeled\u00f3n Brenes (1877-1949).\nMusica.\nIn ambito musicale ricordiamo, per il genere pop latino, Cecilia Gayle, cantante costaricana ma naturalizzata italiana, interprete di vari album tra cui El Pam Pam (1998).\nSport.\nCalcio e calcio a 5.\nLa Nazionale di calcio della Costa Rica ha raggiunto, nel corso degli anni, buoni risultati: \u00e8 stata, tra l'altro, per ben tre volte Campione nella CONCACAF Gold Cup.\nNuoto.\nOttimi risultati sono stati raggiunti dalla campionessa Claudia Poll, quattro volte oro mondiale ai Campionati mondiali di nuoto in vasca corta\nGiochi olimpici.\nAi Giochi olimpici di Atlanta 1996 Claudia Poll fu vincitrice del primo oro olimpico per il suo paese.\nLa prima medaglia olimpica per Costa Rica fu la medaglia d'argento vinta da Silvia Poll, nel nuoto, a Seoul 1988.\nAltri sport.\n\u00c8 molto presente il surf: con longboard e con bodyboard, praticato non solo dai turisti che accorrono da tutto il mondo per gli svariati \"beachbreak\" presenti in tutta la costa, ma anche e soprattutto dai locali.\nTradizioni.\nGastronomia.\nI piatti tipici della Costa Rica sono il \"gallo pinto\" (gallo colorato), piatto a base di riso colorato e fagioli neri, e il \"casado\" (sposato), una mescolanza di carne o pesce, verdure, legumi, riso e pl\u00e0tano (banana amilacea da cottura) fritto.\nDi norma il pinto si mangia la mattina, gli ingredienti sono naturali ed \u00e8 semplice da preparare. \u00c8 usato il riso a chicco lungo e fragrante e fagioli mescolati con una salsa; si pu\u00f2 avere il pinto con uovo (\"huevo\") o anche con carne in salsa. Come contorno \u00e8 servito platano fritto o bollito, un frutto di aspetto simile alla banana, ma di gusto e consistenza molto diverse.\nIl casado, che si mangia a pranzo, a differenza del pinto viene servito con i fagioli separati dal riso; pu\u00f2 essere aggiunta anche della pasta. Nel casado si trova l'insalata tagliata a fili, con pezzi di pesce o carne, a scelta.\nCome bevande si possono ordinare molti \"batido\" di frutta fresca come tamarindo, papaya, guanabana, anguria, che possono essere preparati o con acqua o con latte. Tipico liquore a base di canna da zucchero \u00e8 il cacique guaro. \nI piccoli ristoranti in cui provare le pietanze tipiche sono chiamati \"Soda\".\nFestivit\u00e0.\nNel Guanacaste, una regione a nord-ovest del Paese, durante il Venerd\u00ec Santo si celebra la \"Lagarteada\". Questa celebrazione va avanti da pi\u00f9 di 150 anni ed \u00e8 la pi\u00f9 grande caccia al coccodrillo. Questa festa \u00e8 stata vietata dal 2019.\nNella cultura di massa.\nIl paese viene descritto nei libri di Michael Crichton \"Jurassic Park\" e \"Il mondo perduto\" in modo diverso da come \u00e8 realmente. Si parla infatti di un'inesistente Guardia nazionale armata di elicotteri, mezzi da guerra e addirittura di gas nervino, mentre la Costa Rica non dispone di forze armate, ma solo di un corpo di polizia usato per funzioni di ordine pubblico."}
{"id": "1476075", "revid": "75118287", "url": "https://it.wikipedia.org/wiki?curid=1476075", "title": "EC 1.5", "text": "La EC 1.5 \u00e8 una sottoclasse della classificazione EC relativa agli enzimi. Si tratta di una sottoclasse delle ossidoreduttasi che include enzimi che utilizzano ammine secondarie come donatori di elettroni.\nSotto-sottoclassi.\nEsistono sette ulteriori sotto-sottoclassi:"}
{"id": "1476078", "revid": "1318658", "url": "https://it.wikipedia.org/wiki?curid=1476078", "title": "Aleksandrovsk-Sachalinskij", "text": "Aleksandrovsk-Sachalinskij (, anche traslitterato come \"Alexandrovsk-Sakhalinsky\"; in giapponese, \"Ako\") \u00e8 una citt\u00e0 della Russia.\nGeografia fisica.\nSi trova nell'Estremo Oriente Russo nell'Oblast' di Sachalin, sulla costa dello Stretto dei Tartari, 561 km a nord di Ju\u017eno-Sachalinsk; \u00e8 capoluogo del distretto di Aleksandrovsk-Sachalinskij.\nStoria.\nFondata nel 1869 con il nome di \"Aleksandrovskaja\", cambi\u00f2 successivamente nome in \"Aleksandrovskij Post\" e nel 1917 si vide concesso lo \"status\" di citt\u00e0; dal 1920 al 1925 fu occupata da truppe giapponesi.\nLa citt\u00e0 \u00e8 stata per alcuni anni, dal 1932 al 1947, il capoluogo della Oblast' di Sachalin.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1476079", "revid": "80339", "url": "https://it.wikipedia.org/wiki?curid=1476079", "title": "Aleksandrovsk Sachalinskij", "text": ""}
{"id": "1476080", "revid": "80339", "url": "https://it.wikipedia.org/wiki?curid=1476080", "title": "Aleksandrovsk-Sahalinskij", "text": ""}
{"id": "1476081", "revid": "80339", "url": "https://it.wikipedia.org/wiki?curid=1476081", "title": "Aleksandrovsk-Sakhalinskij", "text": ""}
{"id": "1476082", "revid": "80339", "url": "https://it.wikipedia.org/wiki?curid=1476082", "title": "Alexandrovsk-Sakhalinsky", "text": ""}
{"id": "1476083", "revid": "80339", "url": "https://it.wikipedia.org/wiki?curid=1476083", "title": "Alexandrovsk-Sahalinskij", "text": ""}
{"id": "1476085", "revid": "80339", "url": "https://it.wikipedia.org/wiki?curid=1476085", "title": "Alexandrovsk-Sachalinskij", "text": ""}
{"id": "1476087", "revid": "80339", "url": "https://it.wikipedia.org/wiki?curid=1476087", "title": "Alexandrovsk-Sakhalinskij", "text": ""}
{"id": "1476096", "revid": "75118283", "url": "https://it.wikipedia.org/wiki?curid=1476096", "title": "EC 1.6", "text": "La EC 1.6 \u00e8 una sottoclasse della classificazione EC relativa agli enzimi. Si tratta di una sottoclasse delle ossidoreduttasi che include enzimi che utilizzano NADH o NADPH come donatori di elettroni.\nSotto-sottoclassi.\nEsistono sei ulteriori sotto-sottoclassi:"}
{"id": "1476098", "revid": "123689983", "url": "https://it.wikipedia.org/wiki?curid=1476098", "title": "Mario Canciani", "text": "Fu noto per il suo impegno verso i poveri, i carcerati e gli ammalati, oltre che per le sue teorie a sostegno dei diritti degli animali..\nBiografia.\nDopo aver studiato filosofia e teologia, appena consacrato sacerdote (1952), si occupa dei giovani seminaristi, approfittando dell'occasione per rileggere la \"Summa Theologiae\" di San Tommaso d'Aquino (il teologo da lui preferito). Viene poi mandato come viceparroco a Santa Maria del Buon Consiglio al Quadraro; in seguito \u00e8 trasferito al Santuario della Madonna del Divino Amore. Nel 1961 diventa parroco ad Acilia, dove la chiesa di San Pier Damiani (presso Casal Bernocchi) \u00e8 ancora tutta da costruire. Qui riceve la visita di Paolo VI.\nNella minuscola sagrestia scrive i primi libri: \"La ragione di fronte all'esistenza di Dio\" (Marietti) \u2013 dove critica l'ateismo marxista \u2013 e successivamente \"Cammino alla fede\" e \"Cammino nella fede\" (Paoline). Sperimenta, gi\u00e0 prima del Concilio Vaticano II, la messa in italiano con l'altare rivolto verso il popolo e l'omelia dialogata con la partecipazione dei fedeli. In \"Vita da prete\" racconter\u00e0, a distanza di tempo, le sue lotte sociali \u2013 avvenute in questi anni \u2013 di iniziativa in favore della gente delle borgate romane, vivendo il '68 in opposizione ma a volte anche in simpatia con gli ideali dei contestatori di sinistra.\nNel 1974 diventa assistente diocesano dell'Azione Cattolica. Per il Natale del 1975 \u00e8 trasferito a San Teodoro al Palatino, una chiesa che era rimasta chiusa per decenni e che egli ripopola. Dal 2 maggio 1982 \u00e8 parroco presso la basilica di San Giovanni dei Fiorentini, vicino al Vaticano. Qui, per circa vent'anni, \u00e8 parroco e confessore di Giulio Andreotti, il quale non venne d'altra parte mai considerato da Canciani come un parrocchiano pi\u00f9 importante dagli altri. Alla morte di Canciani, i familiari donarono alla Basilica l'organo positivo che amava suonare e sul quale si esercitava anche con musiche da lui stesso composte. Il 20 dicembre 2008, l'organo \"Michelangelo Colomeo 1867\" viene intitolato alla sua memoria.\nMonsignor Canciani era inoltre un insigne biblista; cos\u00ec riferiva dei suoi assidui studi, non motivati da un desiderio di erudizione, bens\u00ec dalla volont\u00e0 di svolgere al meglio il difficile compito pastorale fra la gente:\nStudi\u00f2 la simbologia dell'asino nel cristianesimo antico \u2013 dimostrando che si trattava non di un simbolo negativo, bens\u00ec positivo \u2013 e ne ricevette apprezzamenti da diverse universit\u00e0 estere. Era vegetariano e permetteva ai propri fedeli di introdurre in chiesa animali domestici come cani e uccellini, ai quali poteva essere impartita la benedizione. Nel libro \"Ultima cena dagli esseni\" avall\u00f2 la tesi storica secondo cui Ges\u00f9 \u2013 celebrando la pasqua con il calendario esseno \u2013 non avesse voluto cibarsi della carne di agnello, sacrificandosi egli stesso come Agnello al posto di ogni altro innocente. Per queste ragioni, Canciani esortava i fedeli a non mangiare l'agnello a Pasqua; a questo proposito, dichiar\u00f2 in un'intervista:\nNel libro \"Nell'arca di No\u00e8: religioni e animali\" (Il Carroccio, 1990) argoment\u00f2 la tesi secondo cui anche gli animali hanno un'anima. Dichiar\u00f2 pi\u00f9 volte che \u00abanche per gli animali c'\u00e8 posto in paradiso\u00bb e, nonostante le critiche rivoltegli da alcuni ecclesiastici tradizionalisti, pot\u00e9 sempre contare sulla particolare simpatia di Paolo VI e su quella degli altri papi. Memorabile fu per Canciani, il 26 dicembre del 1958, la visita di Giovanni XXIII a Regina Coeli, il carcere dove egli assisteva spiritualmente i detenuti. Canciani fu infatti \u2013 sia in parrocchia sia in carcere \u2013 un assiduo confessore e amava ripetere che \u00abDio \u00e8 smemorato\u00bb e perci\u00f2 perdona sempre i peccati di chi si pente con vero dolore. Scrisse di condividere la frase, attribuita a Balthasar, secondo cui \u00abL'inferno esiste, ma \u00e8 vuoto\u00bb per l'infinita misericordia di Dio.\nEra, oltre che un indulgente confessore, un tenace persuasore morale; con le ragioni del Vangelo dissuase infatti molte donne dall'abortire e diverse coppie dal divorziare. Canciani si ispirava, per il proprio operato, alle figure di San Francesco d'Assisi e San Filippo Neri, e in effetti, come le esistenze di questi due grandi santi, cos\u00ec anche la vita di lui si caratterizz\u00f2 per la sua mitezza, la sua calorosit\u00e0, la sua fede, la sua capacit\u00e0 di suscitare conversioni, il suo grande amore (non puramente teorico ma sempre ricco di gesti concreti) verso gli ultimi della societ\u00e0 e la sua tenera compassione nei confronti degli animali, che, proprio come San Francesco, anche lui chiamava \u00abi nostri fratelli pi\u00f9 piccoli\u00bb."}
{"id": "1476103", "revid": "22475", "url": "https://it.wikipedia.org/wiki?curid=1476103", "title": "The Seafarer", "text": "The Seafarer (letteralmente \"Il navigatore\") \u00e8 un poema contenuto nel Libro di Exeter, uno dei quattro manoscritti a noi pervenuti contenenti opere poetiche in antico inglese. \u00c8 composto da 124 versi e viene comunemente indicato come elegia, ovvero un poema che lamenta una perdita, o pi\u00f9 generalmente uno scritto di carattere malinconico. La voce narrante \u00e8 quella di un vecchio marinaio, che attraverso i ricordi d\u00e0 un giudizio sulla vita che ha condotto. La narrazione \u00e8 separata in due parti distinte, assai diverse tra loro. La prima met\u00e0 \u00e8 una descrizione romantica della sua vita di mare, con le sue gioie e le sue difficolt\u00e0. La seconda parte consiste principalmente in un consiglio del narratore al pubblico, in cui esprime quello che secondo lui \u00e8 l'atteggiamento che si dovrebbe tenere nei confronti del Signore.\nAnalisi.\nSi dispone di numerose traduzioni dell'opera, ma la seguente analisi si riferisce alla versione del Libro di Exeter. \nLa suddivisione del poema, nonch\u00e9 la contraddizione nella descrizione della vita di mare ha indotto molti studiosi a sospettare che le voci narranti siano almeno due. L'oceano viene descritto come il luogo del freddo e della solitudine, e il narratore dice: \nL'atteggiamento \u00e8 piuttosto diverso nella successiva descrizione dell'indifferenza che un uomo prova per la vita sulla terra e le propriet\u00e0 terrene, dopo aver provato la vita del navigatore:\nL'autore non si limita ad esaltare la vita del navigatore, ma esprime indifferenza per ogni altro tipo di piacere che un uomo possa provare. Questo indica che possano esserci due uomini con atteggiamenti molto diversi verso la vita a bordo di una nave, oppure anche un viaggio di un solo uomo alla scoperta di s\u00e9 stesso. La teoria dei narratori diversi \u00e8 per\u00f2 supportata ulteriormente nella seconda met\u00e0 del poema.\nNel verso 64b, si passa dalla narrazione a un appello diretto al lettore, sotto forma di consiglio. Il poema assume un tono profondamente religioso e istruisce il lettore su come un uomo dovrebbe comportarsi nei confronti di Dio per essere ammesso in Cielo. Inizia dichiarando appassionatamente: \nIl narratore afferma di amare Dio pi\u00f9 della sua stessa vita, con un livello di zelo religioso a cui la prima parte del poema non allude neppure. Il narratore arriva a chiamare la vita terrena una transizione dalla non-esistenza alla vita eterna, un mero veicolo verso il Cielo. Il poema tenta poi di descrivere il ciclo della vita con la massima semplicit\u00e0. Il narratore dipinge il quadro di un uomo inferiore che osserva i suoi amici morire e li seppellisce, e nel frattempo invecchia lentamente, fino a essere sepolto a sua volta. Essendo un uomo inferiore, ogni tentativo di dargli un ultimo assaggio di gloria \u00e8 futile, poich\u00e9 lo attende solo l'Inferno: \nA questo punto il poema assume un tono esortativo, in cui il narratore cerca di insegnare al lettore come dovrebbe essere la sua vita rispetto a Dio. Secondo alcuni, questo segmento del poema \u00e8 soltanto \"un'aggiunta cristiana\" e non fa parte del testo originale.\nIl narratore mostra al lettore ci\u00f2 che lo aspetta descrivendo i due tipi di vita che pu\u00f2 condurre: \nIl narratore offre quindi delle motivazioni per rendere gloria a Dio, non solo per il suo potere ma anche per la grandezza del dono che offre agli uomini. Dio non offre il cielo all'uomo per farlo inchinare al suo cospetto, ma piuttosto\nIl cielo \u00e8 qui mostrato come un dono di Dio all'uomo, come un luogo in cui un uomo pu\u00f2 bearsi nella gloria di Dio e nella vita eterna. \nIl cielo \u00e8 l'obiettivo che l'uomo deve raggiungere vivendo una vita buona e onorevole, la ricompensa per l'uomo che crede e ha fede, ma anche per Dio che \u201cci ha onorati da sempre\u201d (124). Questo ricorda il vecchio adagio del maestro che impara dai suoi allievi, o ancor meglio di un padre che impara dai suoi figli. Dio \u00e8 qui mostrato non solo come colui da onorare, ma anche come colui che dona onore agli altri.\nQuesto poema, pur iniziando come narrazione della vita di un uomo in mare, diventa una lode a Dio, che termina con un \u201camen\u201d, per rafforzare il carattere di preghiera della seconda met\u00e0 del poema.\nTraduzioni.\n\"The Seafarer\" \u00e8 stato tradotto da molti studiosi. Il poeta statunitense Ezra Pound offre una traduzione del poema che per\u00f2 si discosta parecchio dall'originale, in quanto ad esempio elimina i riferimenti religiosi. La traduzione comprende solo i primi 99 versi e fu pubblicata nel 1911 in \"Risposte\"."}
{"id": "1476104", "revid": "287204", "url": "https://it.wikipedia.org/wiki?curid=1476104", "title": "Chiesa del Purgatorio (Cerignola)", "text": "La chiesa del Purgatorio di Cerignola fu costruita a partire dal 1578 dai Padri Gesuiti insediatisi in citt\u00e0 grazie alla generosit\u00e0 dimostrata da Anna De Mendoza, moglie di Carlo Caracciolo conte di Sant'Angelo dei Lombardi e Cerignola.\nStoria.\nLa chiesa in un primo momento era situata appena fuori dalla cinta muraria del borgo antico, ma fin\u00ec ben presto per essere inglobata all'interno dell'abitato, grazie anche alla sua ottima posizione rispetto ad una delle principali direttrici dello sviluppo urbanistico. La chiesa fa parte di un complesso ben pi\u00f9 ampio che include il \"Palazzo del Ges\u00f9\", un collegio e un ricovero per viandanti e poveri.\nProbabilmente nella seconda met\u00e0 del XVIII secolo, sulla chiesa sono stati effettuati lavori strutturali atti all'allargamento della costruzione sia in altezza che in larghezza.\nNel 1946 l'Amministrazione Comunale ha provveduto a far restaurare il tempio, come ricordato da una lapide commemorativa affissa all'interno dell'edificio.\nArchitettura.\nArchitettura interna.\nL'interno risulta armonioso nonostante le numerose modifiche apportate tra '700 ed '800. La navata centrale \"(Fig. 1)\" \u00e8 caratterizzata dal portale d'ingresso con tamburo ligneo e dalla cantoria con l'organo a canne risalente al 1701 \"(Fig. 2)\"; presenta inoltre quattro campate con altari dedicati a: Sant'Isidoro, Sant'Espedito, Ges\u00f9 morto e la Madonna Addolorata ed al Sacro Cuore di Ges\u00f9 \"(Figg. 3-7)\". Nella navata troviamo inoltre il presbiterio \"(Fig. 8)\" con l'altare maggiore del XVII secolo \"(Fig. 9)\" che, finemente intarsiato di marmi policromi, pietre dure e madreperla, risulta essere uno dei pi\u00f9 preziosi di Puglia \"(Figg. 10-14)\". Una tela del XVII secolo raffigurante l'Annunciazione della Vergine Maria \"(Fig. 15)\", protettrice della Confraternita, sovrasta il coro ligneo \"(Fig. 16)\".\nLa navata laterale \u00e8 suddivisa in tre cappelle, che ospitano altrettanti altari dedicati alla Madonna di Lourdes, a San Francesco da Paola e a San Michele \"(Figg. 17-19)\".\nGrazie anche al lavoro della Confraternita, la chiesa \u00e8 arricchita da numerose reliquie \"(Figg. 20-22)\". Di grande valore sono le statue lignee del XVIII secolo conservate all'interno della chiesa, raffiguranti Ges\u00f9 Morto e la Madonna Addolorata, e utilizzate durante la processione notturna della Settimana Santa.\nArchitettura esterna.\nI lavori effettuati nel XVIII secolo apportarono modifiche sostanziali all'edificio. Fu infatti aggiunta una piccola navata laterale e la facciata fu innalzata e arricchita da un timpano ornato con motivi floreali \"(Fig. 23)\". Il frontone del portale frontale risulta di ottima fattura con elementi scultorei ed epigrafici che si rifanno alla simbologia dell\"Arciconfraternita della Morte ed Orazione\" \"(Fig. 24)\"."}
{"id": "1476105", "revid": "1522738", "url": "https://it.wikipedia.org/wiki?curid=1476105", "title": "Tamang", "text": "I Tamang (noti anche come Murmi) sono uno dei diversi gruppi etnici del Nepal, di origine tibeto-birmana.\nVivono prevalentemente nella valle di Kathmandu e a est della capitale (particolarmente numerosi nel distretto di Kavre). Costituiscono il 5,6% della popolazione del Nepal, con 1.280.000 persone secondo il censimento del 2001. Parlano una lingua non dissimile dal tibetano e dallo sherpa.\nIl nome \"tamang\", in tibetano, significa \"mercanti di cavalli\", il che fa pensare che siano entrati inizialmente in contatto con le popolazioni locali (soprattutto i Newari) per motivi commerciali, fino a sedentarizzarsi nei territori dell'attuale Nepal orientale.\nOggi sono noti per la loro conoscenza delle montagne dell'Himalaya e svolgono frequentemente l'attivit\u00e0 di portatori, al pari degli Sherpa.\nTra i Tamang \u00e8 particolarmente diffuso il buddhismo (90,26% contro il 7,69 induista), a volte mescolato con elementi dell'antica religione B\u00f6n. Il Lama (sacerdote) ha un ruolo centrale all'interno della comunit\u00e0 e celebra tutte le maggiori funzioni (matrimoni e funerali).\nMolti clan tamang proibiscono il matrimonio interetnico, altri lo consentono con membri delle etnie Gurung, Magar, Newari e Chhetri. In ogni caso, \u00e8 proibito il matrimonio all'interno dello stesso clan."}
{"id": "1476106", "revid": "125872864", "url": "https://it.wikipedia.org/wiki?curid=1476106", "title": "Kick and Run", "text": "Kick and Run \u00e8 un videogioco di calcio pubblicato nel 1986 dalla Taito per arcade e nel 1988 per Famicom Disk System. In Europa era diffuso il suo bootleg Mexico 86, prodotto dalla Micro Research. Il gioco non ha avuto sequel, ma dal 1990 la \"Taito\" ha investito sulla serie di videogiochi di calcio \"Football Champ\". Nel 2007 \u00e8 stato riproposto per PlayStation 2 nella raccolta \"Taito Memories II Vol.1\".\nModalit\u00e0 di gioco.\nCaratteristiche principali del gioco:\nAll'inizio del gioco viene proposta la possibilit\u00e0 di scegliere una tra sette nazionali, per poi affrontare le altre sei in ordine variabile. Il gioco contro il computer pu\u00f2 terminare anche direttamente dopo il primo tempo, se la propria squadra \u00e8 in svantaggio.\nUn'impostazione della macchina pu\u00f2 limitare a solo due le partite massime, per cui se si vince la prima si passa direttamente in finale.\nAl termine del primo tempo si pu\u00f2 assistere ad uno spettacolo di cheerleader: le ragazze talvolta effettuano un ballo, in altre occasioni con differenti posizioni del corpo compongono il nome di una delle nazionali partecipanti al torneo.\nSquadre selezionabili.\nLe squadre disponibili hanno differenze anche nelle prestazioni, ad esempio tiro pi\u00f9 potente o maggiore velocit\u00e0 dei giocatori.\nNessuna nazionale (se non gli USA) ha la divisa con i colori corretti rispetto a quelli reali, e l'Inghilterra viene rappresentata con la bandiera del Regno Unito."}
{"id": "1476115", "revid": "729019", "url": "https://it.wikipedia.org/wiki?curid=1476115", "title": "Tour della Nazionale di rugby a 15 della Nuova Zelanda 1951", "text": "Con tre successi su tre contro l'Australia, gli All Blacks riconquistano la Bledisloe Cup"}
{"id": "1476118", "revid": "12671619", "url": "https://it.wikipedia.org/wiki?curid=1476118", "title": "Mexico 86 (videogioco)", "text": ""}
{"id": "1476120", "revid": "599013", "url": "https://it.wikipedia.org/wiki?curid=1476120", "title": "Task force", "text": "Con unit\u00e0 operativa o in inglese task force si indica un ristretto gruppo di persone, altamente performanti, con funzioni e compiti specifici al compimento di un'operazione o di uno scopo.\nL'espressione \u00e8 utilizzata nel lessico militare, ma anche in vari contesti politici e lavorativi.\nStoria.\nIl concetto venne originariamente introdotto dalla \"United States Navy\", l'espressione (il cui uso nella lingua inglese \u00e8 registrato per la prima volta nel 1941) \u00e8 diventato ormai di uso comune ed \u00e8 parte integrante del \"glossario\" NATO, sebbene si possa tradurre col termine italiano di \"unit\u00e0 operativa\". Molte organizzazioni civili oggi creano unit\u00e0 operative o unit\u00e0 di pronto intervento per attivit\u00e0 temporanee che si suppone possano essere meglio svolte da commissioni \"ad hoc\"."}
{"id": "1476121", "revid": "1699816", "url": "https://it.wikipedia.org/wiki?curid=1476121", "title": "Amon - The Darkside of Devilman", "text": ", \u00e8 un manga di Yu Kinutani basato sulla serie di \"Devilman\" di G\u014d Nagai.\nSi ricollega al manga Devilman e narra le origini dei vari personaggi della serie e di Satana, spiegando meglio il suo particolare legame con Amon, il demone che si fonder\u00e0 con Akira Fudo per divenire Devilman.\nDal manga \u00e8 stato tratto un OAV uscito nel 2000, \"Amon - The Apocalypse of Devilman\" pubblicato in Italia da Yamato Video il 28 ottobre 2011.\n\u00c8 stato trasmesso per la prima volta sul canale Man-Ga di Sky Italia nell'ottobre 2012.\n\"Amon - The Apocalypse of Devilman\".\nApocalypse of Devilman, terzo degli OAV della serie Devilman, come i primi prende spunto direttamente dal manga di Go Nagai, discostandosi cos\u00ec totalmente dalla serie TV, e tornando come cruda denuncia sociale nei confronti di un'umanit\u00e0 vigliacca e violenta.\nLa trama di questo OAV inizia con la spietata lotta fra uomini e demoni, durante la quale, non potendo riconoscere i demoni, gli uomini si uccidono a vicenda. Akira Fudo resosi conto della crudelt\u00e0 della specie umana, in seguito alla morte di Miki per mano di un gruppo di uomini a caccia di demoni, si trasforma e stermina il manipolo di fanatici che porta su un'asta la testa della ragazza in segno di trionfo.\nIn un momento di sconforto Akira si lascia andare ed Amon fuoriesce dal suo corpo, compiendo una strage di demoni. In seguito all'incontro tra Akira (Devilman) e Amon, vinto dal primo, c'\u00e8 l'ultimo incontro tra Akira e Ryo (Satana), che termina il film.\nTrama.\nOrmai il mondo \u00e8 impazzito. Non sapendo riconoscere i demoni dagli umani e non fidandosi pi\u00f9 di nessuno, l'umanit\u00e0 intera si massacra a vicenda. \nTornando a casa Makimura, Akira Fudo trova Miki e Tare brutalmente uccisi da una folla di rivoltosi. Questo fatto fa scomparire dalla sua anima l'ultimo briciolo di umanit\u00e0 rimasta e, accecato dalla rabbia e dal dolore, lo porta a massacrare la folla. La mattina seguente, i demoni vagano in giro per la citt\u00e0 facendo strage di umani, uno di loro in particolare, Saylos, \u00e8 stato incaricato da Satana di riportare Akira dalla loro parte.\nIl ragazzo \u00e8 distrutto dalla perdita dell'amata e quando viene messo di fronte alla scelta fra morire o unirsi ai demoni, perde il controllo, facendo prendere il sopravvento ad Amon, con il quale si era fuso per diventare Devilman, che sconfigge facilmente Saylos e, mentre si reca da Satana, massacra chiunque si trovi sulla sua strada. Amon si confronta con quest'ultimo, adirato dal fatto che abbia usato il suo corpo per salvare Akira dall'apocalisse e farlo vivere come demone. Satana per\u00f2 lo avvisa che la sua parte umana \u00e8 ancora viva dentro di lui, dato che sono diventati un'unica entit\u00e0, deciso a liberarsene, sfida Akira in un duello mortale nella sua mente. Il ragazzo si trasforma in Devilman e affronta Amon, inizialmente viene massacrato da quest'ultimo, ma grazie al ricordo di Miki e del suo immenso amore per lei, sconfigge brutalmente Amon con una raffica di pugni e si fonde nuovamente con esso.\nAkira riprende il controllo del suo corpo e si schianta a terra causando un cratere a forma di una versione gigante di Devilman. In una Tokyo devastata dalla morte, dalla distruzione e dal terrore, Akira si risveglia e incrocia lo sguardo di Satana che da lontano, immobile, lo fissa. Illuminati dalle luci delle bombe che incombono sulla citt\u00e0 e dal fuoco che divampa tra i palazzi, i due continuano a guardarsi. Dopo qualche secondo, Akira avanza verso Satana e lo supera continuando a camminare nel buio della strada, consapevole del demone che porta dentro di s\u00e9 e del destino che lo attende, lasciando quest'ultimo immobile dietro di lui con lo sguardo perso nel vuoto."}
{"id": "1476131", "revid": "1888037", "url": "https://it.wikipedia.org/wiki?curid=1476131", "title": "B\u00f6n", "text": "B\u00f6n (tibetano: \u0f56\u0f7c\u0f53\u0f0b) \u00e8 un'antica religione del Tibet e del Nepal, diffusa anche in alcune aree dell'India, del Bhutan e nelle province cinesi del Sichuan, del Gansu e dello Yunnan. \nViene solitamente definita come religione legata allo sciamanesimo e all'animismo. Il suo fondatore \u00e8 considerato Tonpa Shenrab Miwoche, proveniente secondo la tradizione dalla \"terra di Olmo Lungring\", probabilmente nell'attuale Iran.\nIl B\u00f6n distingue tre fasi del proprio sviluppo: una orale, di \"\"bon manifesto\", in cui sarebbe stata prevalente la prassi dell'estasi oracolare e dei sacrifici, forse anche umani. \nNella fase successiva, di \"bon differente\" si officiavano soprattutto culti funerari regali. \nInfine i testi sacri del bon riconoscono una terza fase di \"bon trasformato\"\", in cui si ammette l'influsso del pensiero buddhista e di quello induista. Quest'ultima \u00e8 l'unica fase storicamente accertabile del bon nella forma attuale e risale all'epoca dell'introduzione del buddhismo in Tibet (VII-VIII sec.).\nIl B\u00f6n ha raggiunto la sua massima diffusione nell'area himalayana e subhimalaiana nel VII secolo dopo Cristo.\nDopo la diffusione del buddhismo in Asia, si \u00e8 mescolato con quest'ultimo e oggi sopravvive in una serie di rituali e di usanze considerate compatibili con il buddhismo stesso, come ad esempio la pratica del \"kora\".\nIn Tibet esistono diversi monasteri b\u00f6n, il maggiore dei quali \u00e8 il monastero di Menri, fondato nel 1405 da Nyammey Sherab."}
{"id": "1476138", "revid": "124961770", "url": "https://it.wikipedia.org/wiki?curid=1476138", "title": "Cinque famiglie", "text": "Le cinque famiglie \u00e8 la definizione dell'organizzazione di Cosa nostra statunitense nella citt\u00e0 di New York, sin dagli anni trenta del XX secolo.\nL'idea delle cinque famiglie venne, durante il Proibizionismo, a Salvatore Maranzano, vincitore della guerra castellammarese nel 1931, il quale divise le fazioni criminali prima in lotta in cinque famiglie, una capeggiata da lui stesso e le altre da Lucky Luciano, Frank Scalice, Joe Profaci e Tommaso Gagliano. Ciascuna famiglia possiede tuttora una struttura precisa, con un capo, un consigliere, un vicecapo e vari capiregime, e un territorio. Luciano, poi, cre\u00f2 anche una commissione, cio\u00e8 una riunione di queste famiglie, che sono tra le pi\u00f9 potenti e le pi\u00f9 conosciute negli Stati Uniti.\nStoria delle famiglie.\nAll'inizio degli anni '30 il gruppo di Castellammare guidato da Salvatore Maranzano (\"\"boss of bosses\") e i suoi subalterni, tutti provenienti da Castellammare del Golfo (Sicilia) tra cui Joseph Bonanno, erano in guerra per il controllo del territorio newyorkese contro il clan di Joe Masseria (\"Joe the Boss\"\") e il suo braccio destro Lucky Luciano (con i suoi amici Frank Costello e gli ebrei Meyer Lansky e Benjamin Siegel), vicini al clan di Al Capone di Chicago. La guerra castellammarese si risolse con il tradimento di Lucky Luciano nei confronti del suo capo Joe Masseria, in favore di Salvatore Maranzano.\nNel 1931, Maranzano ide\u00f2 le cinque famiglie, mettendone a capo i suoi alleati e nominandosi \"capo di tutti i capi\". La scelta non piacque a molti, tra cui anche Luciano, che si sent\u00ec tradito da Maranzano e decise di ucciderlo. Luciano, Bonanno e gli altri di Castellammare decisero di sostituire la carica di \"capo di tutti i capi\" (\"boss of bosses\") con una commissione dei capi delle cinque famiglie per spartirsi la citt\u00e0. I suoi primi membri erano: Lucky Luciano, Joseph Bonanno, successore di Maranzano, Vincent Mangano, successore di Scalice, Joe Profaci e Tommaso Gagliano. Dal subalterno di Luciano, Vito Genovese, deriva il nome della famiglia Genovese, diretta discendente della famiglia Morello.\nI nomi attuali delle cinque famiglie risalgono alle inchieste compiute dagli Stati Uniti nel 1963, in seguito al pentimento di Joe Valachi, che fecero venire alla luce l'organizzazione criminale, identificando ciascuna famiglia con i capi di allora: Vito Genovese, successore di Luciano, Joseph Bonanno, Carlo Gambino, successore di Mangano, Joseph Colombo, successore di Profaci, e Gaetano Lucchese, successore di Gagliano.\nAttualmente tutte le famiglie, salvo equivoci o lievi tensioni, sono alleate tra di loro, tranne la famiglia Colombo e la famiglia Gambino, in costante rivalit\u00e0, a parte il periodo di leadership di Paul Castellano.\nCultura di massa.\nIl Padrino.\nLe 5 famiglie sono presenti nel libro Il Padrino di Mario Puzo e nell'omonimo film di Francis Ford Coppola, anche se hanno i seguenti nomi fittizi: \nI Soprano.\nVengono nominate anche nella serie televisiva dell'HBO \"I Soprano\", anche se i riferimenti sono a famiglie immaginarie, in particolare la Famiglia Lupertazzi di Brooklyn, vengono citate anche la famiglia Colombo e la famiglia Genovese.\nGTA IV.\nNel videogioco GTA IV si trovano le famiglie fittizie Ancelotti, Pavano, Messina, Gambetti e Lupisella.\nMafia 2.\nIl videogioco del 2010 ha anch'esso delle famiglie ma sono 3: famiglia Vinci, famiglia Falcone, famiglia Clemente.\nThe godfather, five families.\nThe godfather five families (il padrino, le cinque famiglie) \u00e8 un gioco internet MMORPG gestionale di mafia ambientato a New York, in cui il giocatore, all'inizio, viene diviso, a sua scelta, in una delle cinque famiglie Corleone, Barzini, Tattaglia, Cuneo e Stracci."}
{"id": "1476139", "revid": "118868298", "url": "https://it.wikipedia.org/wiki?curid=1476139", "title": "Stefano di Nicea", "text": "Santo Stefano nel Vangelo.\nSi tramanda che egli giunse a Reggio Calabria al seguito di San Paolo, e che qui successivamente fu martirizzato dai romani. Secondo i racconti, durante la predicazione del Vangelo, \u00ab\"una colonna di pietra, su cui ardeva una candela, prese fuoco dopo che la candela stessa si era consumata. I Reggini, intuito il segno di Dio, abbracciarono la fede cristiana\u00bb\"."}
{"id": "1476140", "revid": "289247", "url": "https://it.wikipedia.org/wiki?curid=1476140", "title": "Santo Stefano da Nicea", "text": ""}
{"id": "1476146", "revid": "767487", "url": "https://it.wikipedia.org/wiki?curid=1476146", "title": "Numero di Bagnold", "text": "Il numero di Bagnold \u00e8 un numero adimensionale usato in calcoli di flussi granulari.\nPrende il nome dall'esploratore e ricercatore inglese Ralph Alger Bagnold (1896 \u2013 1990).\nDefinizione matematica.\nIl numero di Bagnold \u00e8 definito come:\ndove :"}
{"id": "1476147", "revid": "767487", "url": "https://it.wikipedia.org/wiki?curid=1476147", "title": "Selvaggi (film 1972)", "text": "Selvaggi (\"Savages\") \u00e8 un film del 1972 diretto da James Ivory.\nFu presentato alla Quinzaine des R\u00e9alisateurs del 25\u00ba Festival di Cannes.\nTrama.\nUna trib\u00f9 di \u00abuomini del fango\u00bb conduce una vita primitiva nella foresta finch\u00e9 non viene interrotta, durante un rituale, dal casuale contatto con un oggetto estraneo, una palla di croquet e, dirigendosi nella direzione da cui proviene, si imbatte in un'automobile e quindi in una residenza signorile.\nEntrati nella villa abbandonata, i \"selvaggi\" si trasformano in un gruppo di raffinati membri dell'alta societ\u00e0 americana degli anni venti-trenta, impegnati in un'interminabile party, fra conversazioni, balli e svaghi.\nQuando durante una partita di croquet la palla viene mandata fra gli alberi, tutti, uno dopo l'altro, la seguono e ritornano allo stato originario di \u00abuomini del fango\u00bb.\nProduzione.\nIl film nasce dalla suggestione provata da Ivory, nel novembre 1970, nella casuale scoperta a Scarborough, a quaranta minuti da New York, di una residenza di campagna della famiglia Vandelip chiamata Beechwood. La strana atmosfera del luogo, ormai pressoch\u00e9 abbandonato, gli fece pensare ad un film come \"L'anno scorso a Marienbad\".\nUn'altra opera cinematografica che influenz\u00f2 Ivory, autore del soggetto poi sviluppato da George Swift Trow e Michael O'Donoghue, fu \"L'angelo sterminatore\" di Luis Bu\u00f1uel, nel quale i protagonisti, inspiegabilmente intrappolati in un party, regrediscono alla barbarie, compiendo il percorso inverso rispetto a quello raccontato in \"Selvaggi\".\nCritica.\nSecondo il \"Dizionario Mereghetti\", il tema della contiguit\u00e0 fra barbarie e civilt\u00e0 \u00e8 trattato in modo banale e confuso, con dialoghi assurdi e privi di humour."}
{"id": "1476149", "revid": "78273", "url": "https://it.wikipedia.org/wiki?curid=1476149", "title": "Campo Profondo di Hubble", "text": ""}
{"id": "1476150", "revid": "1305772", "url": "https://it.wikipedia.org/wiki?curid=1476150", "title": "In Your Face", "text": ""}
{"id": "1476151", "revid": "1654832", "url": "https://it.wikipedia.org/wiki?curid=1476151", "title": "Palazzo a Vela", "text": "Il Palazzo a Vela, abbreviato in PalaVela e originariamente Palazzo delle Mostre, \u00e8 un edificio polifunzionale di Torino; deve il nome alla sua forma a vela.\nInsieme al vicino Palazzo del Lavoro fu il simbolo per eccellenza delle celebrazioni di \"Italia '61\" e, dopo anni di oblio, \u00e8 ritornato tra i protagonisti del contesto urbano in occasione dei XX Giochi olimpici invernali del 2006.\nStoria.\nA partire dal 1959 Torino vide la realizzazione di una serie di edifici realizzati nel quartiere Nizza Millefonti in occasione delle celebrazioni per il centenario dell'Unit\u00e0 d'Italia. Tra di essi venne realizzato il \"Palazzo delle Mostre\", per offrire maggiori spazi al \"Salone dell'Abbigliamento\", gi\u00e0 precedentemente ospitato presso il \"Palazzo della Moda\" (ovvero Torino Esposizioni). In seguito ospiter\u00e0 la sede della mostra \"Moda Stile Costume\" e quindi gli eventi celebrativi di \"Italia '61\", divenendone l'emblema.\nNel 1981, nell'ambito della manifestazione \"Sportuomo\", venne allestita al suo interno la prima palestra artificiale di arrampicata in Italia, dedicata a Guido Rossa, sindacalista e componente del Club Alpino Accademico Italiano. La palestra rest\u00f2 in funzione, continuamente aggiornata, fino al suo abbattimento nel corso della ristrutturazione ed ospit\u00f2 diverse prove del Campionato Italiano di Arrampicata Sportiva.\nNel 2003 il l'impianto fu completamente modificato dall'architetto Gae Aulenti per ospitare le gare di pattinaggio di figura e short track dei XX Giochi olimpici invernali; Aulenti mantenne solo la copertura a vela del progetto originario, emiminando le pareti in vetro e trasformandola in una tettoia a protezione di un edificio totalmente nuovo di forme parallelepipede e di color rosso.\nDa allora il Palavela ha ospitato nuovamente eventi di pattinaggio artistico e manifestazioni culturali di vario genere, fino al settembre 2018, quando la struttura \u00e8 diventata la casa della societ\u00e0 di pallacanestro dell'Auxilium Pallacanestro Torino.\nCaratteristiche progettuali.\nProgettato da Franco Levi e da Annibale e Giorgio Rigotti, il \"Palazzo delle Mostre\" (oggi \"Palavela\") \u00e8 affacciato sul bacino d'acqua artificiale in prossimit\u00e0 del lungo Po ed \u00e8 caratterizzato dall'ardita struttura autoportante in cemento armato che costituisce una volta di 23 metri di altezza, ancorata a soli tre punti di appoggio con tiranti sotterranei.\nAl suo interno si sviluppa uno spazio circolare di 130 metri di diametro che, originariamente, era chiuso ai lati da vetrate laterali costituite da moduli triangolari a forma di vela. Il \"Palavela\" era collegato dalla linea di monorotaia, inaugurata in occasione degli eventi di \"Italia '61\".\nLa ristrutturazione.\nLa ristrutturazione, diretta dall'architetto Gae Aulenti e sotto la direzione lavori di Giorgio Nicola Siniscalco, ha suscitato critiche in quanto nella nuova struttura sono scomparse le caratteristiche vetrate e quindi l'edificio \u00e8 stato sventrato della sua essenza poich\u00e9, sotto la volta, \u00e8 stato realizzato un edificio indipendente dalla forma pi\u00f9 tradizionale, impedendone la vista.\nIl nuovo edificio \u00e8 composto da due corpi accostati, con copertura a quote differenti, collegati tra loro da una copertura spaziale reticolare: quello a sud-est/sud-ovest, destinato agli spettatori dei settori 1 e 2 (6 908 posti) e quello a nord-est/nord-ovest, destinato originariamente alla \"Famiglia Olimpica\", agli atleti e ai media, (1 336 posti), per un totale di 8 244 posti.\nCome raggiungerlo.\n Metropolitana Fermi - Lingotto, fermata Italia '61-Regione Piemonte.\nLa struttura \u00e8 direttamente collegata con linee di bus al vicino complesso del Lingotto nel quartiere \"Nizza Millefonti\".\nL'accessibilit\u00e0 \u00e8 garantita inoltre attraverso la Tangenziale Sud, dalla Torino-Savona, dalla Torino-Milano, dalla Torino-Piacenza e dalla Torino-Aosta."}
{"id": "1476153", "revid": "275619", "url": "https://it.wikipedia.org/wiki?curid=1476153", "title": "Strange Days - The Apocalypse of Devilman", "text": ""}
{"id": "1476154", "revid": "339392", "url": "https://it.wikipedia.org/wiki?curid=1476154", "title": "Adobe Flash Player", "text": ""}
{"id": "1476155", "revid": "1031941", "url": "https://it.wikipedia.org/wiki?curid=1476155", "title": "Dinastia Trace", "text": ""}
{"id": "1476163", "revid": "486946", "url": "https://it.wikipedia.org/wiki?curid=1476163", "title": "Dinastia Giustinianea", "text": ""}
{"id": "1476167", "revid": "110157", "url": "https://it.wikipedia.org/wiki?curid=1476167", "title": "Cholmsk", "text": "Cholmsk (anche traslitterato come \"Holmsk\" o \"Kholmsk\"; in giapponese, \"Maoka\", \u771f\u5ca1) \u00e8 una cittadina della Russia asiatica, situata nell'Estremo Oriente Russo nell'Oblast' di Sachalin, sulla costa dello Stretto dei Tartari, 83 km a ovest di Ju\u017eno-Sachalinsk; \u00e8 capoluogo del distretto omonimo.\nFondata nel 1870 per scopi militari con il nome di \"Maoka\" (dalla lingua ainu), ottenne lo \"status\" di citt\u00e0 nel 1946; dal 1905 al 1945 appartenne all'Impero giapponese.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1476168", "revid": "80339", "url": "https://it.wikipedia.org/wiki?curid=1476168", "title": "Holmsk", "text": ""}
{"id": "1476171", "revid": "697352", "url": "https://it.wikipedia.org/wiki?curid=1476171", "title": "Amon (disambigua)", "text": ""}
{"id": "1476174", "revid": "80339", "url": "https://it.wikipedia.org/wiki?curid=1476174", "title": "Kholmsk", "text": ""}
{"id": "1476180", "revid": "10929", "url": "https://it.wikipedia.org/wiki?curid=1476180", "title": "Redefossi", "text": ""}
{"id": "1476183", "revid": "174925", "url": "https://it.wikipedia.org/wiki?curid=1476183", "title": "Figlia di Iefte", "text": ""}
{"id": "1476186", "revid": "682976", "url": "https://it.wikipedia.org/wiki?curid=1476186", "title": "Lato A", "text": ""}
{"id": "1476191", "revid": "339392", "url": "https://it.wikipedia.org/wiki?curid=1476191", "title": "Doppia A-side", "text": ""}
{"id": "1476194", "revid": "287204", "url": "https://it.wikipedia.org/wiki?curid=1476194", "title": "Howard Post", "text": "Inizi\u00f2 a lavorare come autore di fumetti molto giovane, durante la seconda guerra mondiale. Nello stesso periodo entr\u00f2 alla Paramount come animatore. \nCome autore lavor\u00f2 a lungo alla realizzazione dei comic books della Harvey Comics curando personaggi come il diavoletto Hot Stuff, lo spettro Spooky, la piccola strega buona Wendy e il gigante Shumbo. \nPer la DC Comics lavor\u00f2 tra l'altro al personaggio di Anthro, uomo preistorico. \nRicopr\u00ec tra il 1964 ed il 1965 il ruolo di capo dei Paramount cartoon studios. \n\u00c8 conosciuto in Italia, soprattutto per essere l'autore di testo e disegni della celebre striscia The Dropouts (\"Gli emarginati\"), che tra il 1968 ed il 1981 fu pubblicata con strisce quotidiane su moltissimi giornali di tutto il mondo. In Italia contribu\u00ec in maniera determinante la pubblicazione delle avventure e delle gag dei due naufraghi Alf e Sandy sul mensile \"Linus\" diretto da Oreste Del Buono.\n\u00c8 scomparso nel 2010 all'et\u00e0 di 83 anni."}
{"id": "1476196", "revid": "748037", "url": "https://it.wikipedia.org/wiki?curid=1476196", "title": "Francesco Battaglia (architetto)", "text": "Biografia.\nBattaglia inizi\u00f2 la sua carriera come \"Lapidum incisor\", in pratica come scultore degli apparati decorativi lapidei che sono una delle caratteristiche pi\u00f9 appariscenti dell'architettura barocca siciliana. La sua prima formazione avvenne, quindi, nei cantieri edilizi della ricostruzione avvenuta dopo il famoso terremoto del 1693. Da semplice scultore, per\u00f2, la straordinaria bravura di Battaglia nell'interpretare i temi e gli stilemi dell'architettura barocca gli consent\u00ec una rapida ascesa nella professione, stavolta, di architetto. A Catania divenne, quindi, soprintendente ai lavori dell'Almo Studio dal 1759, professore di geometria pratica e architettura civile presso l'Universit\u00e0 (1779-88), architetto della Deputazione Opere Pubbliche e del Real Patrimonio (1763-78). Con Stefano Ittar, altro importante architetto di origine polacca, costituir\u00e0 un sodalizio fondamentale per il barocco catanese, in quanto si fonderanno nelle loro opere la tradizione architettonica barocca di respiro europeo con quella siciliana. Tale sodalizio si rafforzer\u00e0 ancora di pi\u00f9 col matrimonio di una delle figlie di Battaglia con Ittar. Alla sua morte alcune sue opere furono portate avanti dal figlio Antonino Battaglia."}
{"id": "1476197", "revid": "767487", "url": "https://it.wikipedia.org/wiki?curid=1476197", "title": "E penso a te (album)", "text": "E penso a te \u00e8 un album di inediti realizzato dai Ricchi e Poveri e pubblicato nel 1981 su etichetta Baby Records. \nI 10 brani contenuti all'interno sono tra i pi\u00f9 noti della band nella formazione a tre. Tra questi il pi\u00f9 famoso in assoluto \u00e8 \"Sar\u00e0 perch\u00e9 ti amo\".\nIl disco.\nStoria.\nL'album, il secondo per la Baby Records, \u00e8 il primo realizzato dal gruppo come trio subito dopo la defezione di Marina Occhiena con cui il quartetto avrebbe dovuto partecipare al Festival di Sanremo di quell'anno, con il brano \"Sar\u00e0 perch\u00e9 ti amo\". Infatti, nel 1981 Marina lascia il gruppo a causa di forti contrasti con Angela e tenta l'avventura da solista. Nonostante ci\u00f2, si effettua ugualmente la partecipazione a Sanremo ma in una nuova veste da trio. Il brano presentato diventa uno dei pi\u00f9 grandi successi della loro carriera, uno dei pi\u00f9 conosciuti del loro repertorio nella formazione a tre. Il noto pezzo, intitolato \"Sar\u00e0 perch\u00e9 ti amo\", ottiene \"solo\" il quinto posto sul palco dell'Ariston, ma diventa uno dei singoli di maggior successo dell'anno. Gli autori sono Pupo, Daniele Pace e Dario Farina.\nIl suddetto disco, \"E penso a te\", sbanca le classifiche e rappresenta uno dei primi album italiani a tentare, riuscendoci, la carta dell'estrazione multipla di singoli (ben quattro) rompendo la consolidata tradizione italiana, soprattutto di quel periodo, che prevedeva la promozione di un album in quanto lavoro unitario, senza singoli promozionali, o tutt'al pi\u00f9 trainato da non pi\u00f9 di un 45 giri, possibilmente giustificato dalla partecipazione a qualche manifestazione che ne motivi l'uscita, come Sanremo, Festivalbar od altre vetrine dell'epoca. Molte tracce tra le pi\u00f9 conosciute del repertorio della band come trio fanno proprio parte di questo lavoro.\nIn virt\u00f9 dell'enorme successo ottenuto, l'album \u00e8 stato ristampato, sempre dalla Baby Records, nel 1983 (a due anni dalla prima pubblicazione), con il nuovo titolo di \"Sar\u00e0 perch\u00e9 ti amo\" e la medesima track listing (rispettando anche l'ordine originario dei brani).\nDunque, il primo singolo estratto dall'album \u00e8 \"Sar\u00e0 perch\u00e9 ti amo\". Il secondo \u00e8 \"M'innamoro di te\", una romantica ballata nello stile pi\u00f9 tipico del gruppo, che si classifica al terzo posto al Festivalbar 1981 e raggiunge la seconda posizione in hit parade. I singoli successivi sono \"Come vorrei\", una canzone d'amore proposta in duetto da Angelo e Angela che diventa la sigla di chiusura del programma TV Portobello presentato da Enzo Tortora, e la ballabile ed internazionale \"Made in Italy\", un intreccio di tonalit\u00e0 con suggestive alternanze tra le tre voci ed un ritornello dal ritmo trascinante. Le altre tracce del disco sono: \"E penso a te\", che d\u00e0 il titolo all'intero LP; \"Stasera canto\", che si differenzia dalle altre per la tanto intensa quanto intima interpretazione di Angela in qualit\u00e0 di solista (questa canzone si trova sul lato B del singolo \"Come vorrei\"); \"Questa sera\"; \"Bello l'amore\" e \"Ninna Nanna\", a cui mettono mano come autori i componenti maschili del trio; e il brano di chiusura \"Alla faccia di Belzeb\u00f9\", che vede, per la prima volta, la cantante Angela Brambati collaborare nei panni di autrice.\nI Ricchi e Poveri iniziano, cos\u00ec, a modificare il loro genere musicale, basato fino ad allora sulle parti corali, iniziando a privilegiare gli interventi solistici e ritornelli con le tre voci che cantano all'unisono.\nNella composizione dei brani sono intervenuti Cristiano Minellono e Dario Farina, che da questo momento divengono autori fissi del gruppo e in particolare saranno artefici di gran parte dei loro pezzi forti degli anni ottanta, e altri autori, tra i quali, Daniele Pace, Gabriele Balducci ed Ezio Maria Picciotta. Gli arrangiamenti musicali sono affidati a Gian Piero Reverberi. L'album deve il successo anche grazie ai collaboratori appena elencati e, soprattutto a Freddy Naggiar, proprietario della Baby Records, a cui va il merito di un importante rilancio dei Ricchi e Poveri sul mercato discografico italiano e l'approdo sul mercato europeo e sudamericano.\nLe edizioni del 1982 per il mercato di altri paesi.\nVersioni spagnole dell'album: \"Me enamoro de ti\" e \"Y pienso en ti\".\nUn anno dopo, nel 1982, esce la versione in spagnolo di \"E penso a te\", che prende per\u00f2 il titolo in lingua dal secondo dei quattro singoli, diventando cos\u00ec \"Me enamoro de ti\". A differenza delle due edizioni dell'album successivo, \"Mamma Maria\", praticamente identiche, la diversit\u00e0 tra gli originali italiani e le traduzioni/adattamenti in spagnolo \u00e8 un po' pi\u00f9 evidente. Oltre il titolo, per il quale, come si \u00e8 visto, viene scelta una canzone completamente diversa, il singolo internazionale \"Made in Italy\" diventa \"Cherie cherie\", dall'inciso cantato dalla profonda voce di basso di Franco Gatti; \"Come vorrei\", la prima delle due sigle di Portobello, si trasforma in \"D\u00f3nde estar\u00e1s\" (letteralmente: \u00abDove sarai\u00bb); \"Bello l'amore\", lato B del grande successo sanremese, nazionale e internazionale, \"Sar\u00e0 perch\u00e9 ti amo\", diviene \"Superamor\"; e infine, la parola \u00absera\u00bb nei pezzi \"Stasera canto\" e \"Questa sera\" viene adattata al differente uso spagnolo, dando vita, rispettivamente a \"Esta noche canto\" e \"Esta noche\", che finisce con il rendere i titoli delle due tracce, gi\u00e0 molto simili in italiano, praticamente identici tra loro.\nTale edizione in spagnolo viene distribuita anche nel Cile, nel Per\u00f9 e in Argentina, con titolo e tracce invariate. Esce anche negli Stati Uniti d'America, avente per titolo, per\u00f2, \"Y pienso en ti\" (ovvero \"E penso a te\").\nVersione bulgara dell'album: \"I think of you\".\nSempre nel 1982, l'album \"E penso a te\" esce anche nell'edizione in inglese, realizzata per il mercato bulgaro. A differenza della versione spagnola, che prende il titolo dalla traccia d'apertura e secondo singolo estratto, \"Me enamoro de ti\" (dall'italiano \"M'innamoro di te\"), l'edizione per la Bulgaria mantiene il titolo originario dell'album italiano, ovviamente nella corrispondente traduzione inglese, che diventa cos\u00ec \"I think of you\". Anche qui, tranne \"Made in Italy\", che resta inalterata, qualche modifica e adattamento si rendono comunque necessari, senza per\u00f2 stravolgere i titoli originali (per esempio, \"Sar\u00e0 perch\u00e9 ti amo\" diventa soltanto \"Perch\u00e9 ti amo\", in \"Because I love you\", perdendo quindi il \u00absar\u00e0\u00bb iniziale, mentre \"Stasera canto\" viene espansa in \"I'm singing for you tonight\", cio\u00e8 \"Stasera canto per te\"). Fanno eccezione le ultime due tracce, la prima delle quali, \"Bello l'amore\" (lato B del 45 giri italiano \"Sar\u00e0 perch\u00e9 ti amo\"), viene trasformato in un pi\u00f9 semplice \"Sweet love\" (letteralmente, \"Dolce amore\"), mentre il brano di chiusura, \"Alla faccia di Belzeb\u00f9\", il primo (e qui unico) a cui collabora la Brambati come autrice, cambia completamente in \"Sing with us\", vale a dire \"Canta con noi\".\nUn'ultima necessaria menzione va fatta alla rappresentazione grafica del titolo dell'album e del nome del gruppo, entrambi riprodotti sia nei tradizionali caratteri latini che in quelli cirillici, tipici dell'alfabeto bulgaro (espediente gi\u00e0 utilizzato nell'EP \"Concerto live\", realizzato sempre per il mercato discografico della Bulgaria, nel 1973).\nTracce.\nEdizione italiana: \"E penso a te\" - 1981 / Ristampa italiana: \"Sar\u00e0 perch\u00e9 ti amo\" - 1983.\nLato A \nLato B \nN.B. L'album dell'edizione italiana viene distribuito anche per il mercato estero. Fra i Paesi in cui viene pubblicato vi sono la Germania, la Francia, la Svizzera, il Belgio, la Grecia, il Brasile e la Russia. Il titolo e le tracce rimangono invariate rispetto alla pubblicazione italiana.\nEdizione spagnola: \"Me enamoro de ti\" - 1982 / Edizione statunitense: \"Y pienso en ti\" - 1982.\nN.B. Tutti i brani in spagnolo sono tradotti da Luis G\u00f2mez Escolar.\nClassifiche.\nL'album rimane nella classifica italiana degli LP per 31 settimane, a cavallo tra il 1981 e il 1982, raggiungendo come massima posizione la numero 5.\nDettagli pubblicazione.\nPubblicazione &amp; Copyright: 1981 - Baby Records, Via Timavo, 34 - Milano.\nDistribuzione: CGD - Messaggerie Musicali S.p.A. - Milano."}
{"id": "1476207", "revid": "149587", "url": "https://it.wikipedia.org/wiki?curid=1476207", "title": "Stazione di Giugliano - Qualiano", "text": ""}
{"id": "1476217", "revid": "729019", "url": "https://it.wikipedia.org/wiki?curid=1476217", "title": "Ranger 8", "text": "Ranger 8 fu una sonda appartenente alla terza generazione del Programma Ranger destinata a raggiungere la Luna, era simile a Ranger 7.\nLa sonda.\nIl veicolo era composto da una base esagonale di 1,5 metri di diametro, che ospitava il sistema di propulsione e le batterie elettriche, e da una torre tronco-conica che conteneva le videocamere. Possedeva due pannelli solari con un'apertura totale di 4,6 m ed un'antenna parabolica ad alto guadagno montata tramite cerniere ad un angolo della base, lontana dai pannelli solari. In cima al veicolo si trovava un'antenna quasi omnidirezionale a basso guadagno, che portava l'altezza complessiva della sonda a 3,6 m.\nRanger 8 ospitava ben 6 videocamere vidicom di cui 2 grandangoli. Le videocamere erano raggruppate in due canali separati, ognuno indipendente dall'altro, in modo da garantire una buona probabilit\u00e0 di funzionamento.\nPer la navigazione disponeva di un motore a razzo che utilizzava come carburante idrazina, l'assetto era controllato tramite 12 razzi ad azoto coadiuvati da 3 giroscopi, 4 sensori solari primari, 2 sensori solari secondari e un sensore terrestre. L'elergia elettrica veniva fornita da 9.792 celle solari che erogavano 200 watt di potenza. Inoltre due batterie da 1.200 wattora ad Argento - Zinco erogavano 26,5 volt, per un'autonomia di 9 ore, garantivano le comunicazioni con la Terra. Altre due batterie da 1.000 wattora ad Argento - Zinco alimentavano il resto della sonda.\nLe comunicazioni avvenivano tramite le due antenne e vari trasmettitori tra cui due a 60 watt assegnato alla trasmissione dei dati televisivi, uno a 959.52 MHz e l'altro a 960.05 MHz, pi\u00f9 un transponder di 3 watt alla frequenza di 960.58 MHz.\nIl Ranger 8 fu completamente sterilizzato per non contaminare la Luna.\nLa missione.\nIl Ranger 8 fu lanciato il 17 febbraio del 1965 alle 17:05:00 UTC tramite il razzo vettore Atlas-Agena. La sonda riusc\u00ec a lasciare l'orbita bassa terrestre ed inizi\u00f2 il suo viaggio verso la Luna. Dopo la separazione dall'Agena, furono dispiegati i pannelli solari e la sonda fu attivata. Il giorno successivo, 18 febbraio, fu effettuata la correzione di rotta necessaria per l'incontro con la Luna, durante questa manovra si verific\u00f2 diverse volte un calo consistente dell'alimentazione elettrica della sonda, e questo fenomeno continu\u00f2 per tutto il tempo di funzionamento del motore. Allo spegnimento dello stesso, Ranger 8 ritorn\u00f2 a funzionare regolarmente. Questi blackout non influenzarono pesantemente la navigazione, fu solo cancellata una sequenza necessaria a puntare tutte le telecamere durante l'avvicinamento al nostro satellite, ma in questo modo fu possibile osservare un'area maggiore della superficie lunare.\nRanger 8 raggiunse la Luna il 20 febbraio del 1965, la prima immagine fu ripresa alle 9:34:32 UT da un'altezza di 2.510 km. In 23 minuti di volo, il tempo necessario alla sonda per toccare il suolo, furono effettuate 7.137 foto al alta qualit\u00e0, l'ultima aveva una risoluzione di 1,5 metri per pixel. Dopo 64,9 ore di volo, Ranger 8, impatt\u00f2 alle 09:57:36.756 UT nel Mare Tranquillitatis, coordinate 2.67\u00b0 nord - 24,65\u00b0 est, alla velocit\u00e0 di 2,68 km/s. Il funzionamento della sonda fu eccellente."}
{"id": "1476229", "revid": "729019", "url": "https://it.wikipedia.org/wiki?curid=1476229", "title": "Ranger 9", "text": "Ranger 9 fu una sonda appartenente alla terza generazione del Programma Ranger destinata a raggiungere la Luna, era simile a Ranger 8.\nLa sonda.\nIl veicolo era composto da una base esagonale di 1,5 metri di diametro, che ospitava il sistema di propulsione e le batterie elettriche, e da una torre tronco-conica che conteneva le videocamere. Possedeva due pannelli solari con un'apertura totale di 4,6 m ed un'antenna parabolica ad alto guadagno montata tramite cerniere ad un angolo della base, lontana dai pannelli solari. In cima al veicolo si trovava un'antenna quasi omnidirezionale a basso guadagno, che portava l'altezza complessiva della sonda a 3,6 m.\nRanger 9 ospitava ben 6 videocamere vidicom di cui 2 grandangoli. Le videocamere erano raggruppate in due canali separati, ognuno indipendente dall'altro, in modo da garantire una buona probabilit\u00e0 di funzionamento.\nPer la navigazione disponeva di un motore a razzo che utilizzava come carburante idrazina, l'assetto era controllato tramite 12 razzi ad azoto coadiuvati da 3 giroscopi, 4 sensori solari primari, 2 sensori solari secondari e un sensore terrestre. L'elergia elettrica veniva fornita da 9.792 celle solari che erogavano 200 watt di potenza. Inoltre due batterie da 1.200 wattora ad Argento - Zinco erogavano 26,5 volt, per un'autonomia di 9 ore, garantivano le comunicazioni con la Terra. Altre due batterie da 1.000 wattora ad Argento - Zinco alimentavano il resto della sonda.\nLe comunicazioni avvenivano tramite le due antenne e vari trasmettitori tra cui due a 60 watt assegnato alla trasmissione dei dati televisivi, uno a 959.52 MHz e l'altro a 960.05 MHz, pi\u00f9 un transponder di 3 watt alla frequenza di 960.58 MHz.\nIl Ranger 9 fu completamente sterilizzato per non contaminare la Luna.\nLa missione.\nIl Ranger 9 fu lanciato il 21 marzo del 1965 alle 21:37:00 UTC tramite il razzo vettore Atlas-Agena. La sonda riusc\u00ec a lasciare l'orbita bassa terrestre ed inizi\u00f2 il suo viaggio verso la Luna. Dopo la separazione dall'Agena, furono dispiegati i pannelli solari e la sonda fu attivata. Il giorno successivo, 22 marzo, fu effettuata la correzione di rotta necessaria per l'incontro con la Luna.\nRanger 9 raggiunse la Luna il 24 marzo 1965. Alle 13:31 UT fu effettuata una manovra correttiva per allineare la sonda con la superficie da fotografare, in modo da aumentare la risoluzione fotografica. Venti minuti prima dell'impatto fu riacceso il sistema fotografico e la prima foto fu effettuata alle 13:49:41 UT da un'altezza di 2.363 km. In diciannove minuti furono effettuate 5.814 foto ad alto contrasto, l'ultima con una risoluzione di 0,3 metri per pixel.\nDopo 64,5 ore di volo, Ranger 9, impatt\u00f2 con la Luna alle 14:08:20 UT approssimativamente a 12,83\u00b0 sud - 357,63\u00b0 est alla velocit\u00e0 di 2,67 km/s. Il funzionamento della sonda fu eccellente."}
{"id": "1476230", "revid": "85776793", "url": "https://it.wikipedia.org/wiki?curid=1476230", "title": "Binit", "text": "La parola binit, in informatica e nella teoria della trasmissione rappresenta la quantit\u00e0 di informazione trasmessa all'interno di un pacchetto composto da pi\u00f9 bit; \u00e8 importante sottolineare che non tutti i binit portano informazioni. \nInfatti nella trasmissione di informazioni a livello fisico, per garantire l'affidabilit\u00e0 della stessa, al pacchetto di informazioni vengono aggiunti una serie di dati che permettono di effettuare il rilevamento e la correzione degli errori introdotti durante la trasmissione nel canale fisico aggiungendo binit ridondanti in modo tale che la percentuale di bit su binit in un file diminuisca e dunque la probabilit\u00e0 di danneggiare il file sia ridotta."}
{"id": "1476231", "revid": "709565", "url": "https://it.wikipedia.org/wiki?curid=1476231", "title": "Maharet", "text": "Maharet \u00e8 una vampira creata dalla scrittrice statunitense Anne Rice, appartenente alle serie horror delle \"Cronache dei vampiri\".\nNel film \"La regina dei dannati\" \u00e8 interpretata da Lena Olin.\nStoria personale.\nMaharet viene creata come vampiro dalla sorella gemella Mekare, per sfuggire alla malvagia regina Akasha, che a sua volta \u00e8 la prima vampira della loro stirpe. Maharet perci\u00f2 fa parte dei \"Figli dei millenni\", la stirpe pi\u00f9 antica e potente di vampiri.\nPrima di diventare un vampiro, entrambe le gemelle erano streghe in grado di vedere e comandare gli spiriti. Akasha le accusa di stregoneria e fa strappare gli occhi a Maharet e la lingua a Mekare. Dopo essere divenute vampire per\u00f2 vengono catturate e separate. Si ritroveranno quasi 6000 anni dopo, in occasione del risveglio di Akasha.\nEntrambe hanno i capelli rossi e gli occhi verdi. Per riuscire a vedere Maharet \u00e8 costretta a rubare gli occhi delle sue vittime umane, che per\u00f2 non durano a lungo, finch\u00e9 uno dei suoi discendenti oscuri, Thorne, non le fa dono dei suoi occhi vampireschi."}
{"id": "1476232", "revid": "124890431", "url": "https://it.wikipedia.org/wiki?curid=1476232", "title": "Recettore colinergico", "text": "Il recettore colinergico \u00e8 una classe di recettori transmembrana che trasduce il segnale in seguito al legame con l'acetilcolina.\nClassificazione.\nI recettori dell'acetilcolina sono stati classificati in base alla loro differente affinit\u00e0 con ligandi non biologici. Ci\u00f2 ha permesso l'identificazione di recettori che presentano differenti strutture, modalit\u00e0 di trasduzione del segnale e differenti localizzazioni tissutali.\nSono sostanzialmente due le famiglie di recettori che legano l'acetilcolina, identificate in base alla diversa affinit\u00e0 per differenti ligandi:\nOgnuno di questi recettori presenta differenti sottoclassi, suddivise in base all'affinit\u00e0 con specifici ligandi.\nInterazione recettoriale.\nL'acetilcolina \u00e8 una molecola ad elevata flessibilit\u00e0; ci\u00f2 significa che pu\u00f2 assumere diverse configurazioni spaziali pi\u00f9 o meno stabili che le permettono di interagire con un'ampia gamma di siti recettoriali specifici. La molecola presenta quattro legami che possono assumere differenti angoli di torsione \u03c4 (tau) ma la specificit\u00e0 recettoriale dell'acetilcolina \u00e8 determinata essenzialmente dal valore dell'angolo di torsione \u03c42: per \u03c42 = 180\u00b0 si avr\u00e0 il conformero \"trans\" di Ach, mentre per \u03c42 = 60\u00b0 si avr\u00e0 il conformero \"cis\", differenza importante in quanto il primo (\"trans\") ha maggiore affinit\u00e0 per il sito attivo dei recettori muscarinici, mentre il secondo (\"cis\") ha maggiore affinit\u00e0 per il sito attivo dei recettori nicotinici.\nIl conformero \"cis\" \u00e8 il conformero a maggiore stabilit\u00e0, questo perch\u00e9 la particolare geometria della molecola permette l'instaurazione di un legame ione-dipolo tra l'azoto tetra-sostituito e l'ossigeno sp3 della funzione esterea.\nRecettori nicotinici.\nI recettori nicotinici si dividono in tre classi principali: muscolari, gangliari e del sistema nervoso centrale. Sono canali ionici attivati da ligando.\nRecettori muscarinici.\nVi sono 5 tipi distinti di recettori muscarinici.\nTutti i recettori muscarinici appartengono alla famiglia dei recettori accoppiati a proteine G. I membri designati con numero dispari (formula_10) sono accoppiati a proteine Gq e agiscono tramite il ciclo dei fosfoinositoli (PI), mentre quelli contraddistinti da numero pari (formula_11) sono accoppiati a proteine Gi e agiscono inibendo l'adenilato ciclasi e riducendo pertanto le concentrazioni intracellulari di cAMP."}
{"id": "1476247", "revid": "228587", "url": "https://it.wikipedia.org/wiki?curid=1476247", "title": "Giunchi", "text": ""}
{"id": "1476253", "revid": "136053", "url": "https://it.wikipedia.org/wiki?curid=1476253", "title": "Repubblica ambrosiana", "text": ""}
{"id": "1476265", "revid": "1702319", "url": "https://it.wikipedia.org/wiki?curid=1476265", "title": "Ossimo", "text": "Ossimo (\"Os\u00e8m\" in dialetto ossimese) \u00e8 un comune italiano di abitanti, della Val Camonica, provincia di Brescia in Lombardia.\n\u00c8 raggiungibile attraverso la strada provinciale 5 che sale da Malegno e porta a Borno.\nIl territorio di Ossimo confina con diversi comuni: a est quello di Malegno e Cividate Camuno, a nord con Lozio e Schilpario, ad ovest quello di Borno, e a sud quello di Piancogno.\nGeografia fisica.\nTerritorio.\nIl comune di Ossimo si estende sul versante settentrionale della valle del Trobiolo, il cosiddetto \"Altopiano del Sole\". Ossimo \u00e8 formato da due abitati: Ossimo Inferiore, pi\u00f9 a valle, e Ossimo Superiore, pi\u00f9 a monte; c'\u00e8 anche un altro piccolo abitato tra Ossimo Superiore e Lozio chiamato Creelone (in dialetto camuno \"Creelu\"').\nUna porzione di territorio comunale si insinua oltre lo spartiacque con la valle del Lanico tra i comuni di Borno e Lozio, arrivando al confine con la Provincia di Bergamo (comune di Schilpario). Il confine passa esattamente sulla vetta del Monte Sossino (2398\u00a0m), cima pi\u00f9 elevata del comune di Ossimo.\nStoria.\nNelle carte del monastero di Santa Giulia di Brescia un documento del 950 ricorda il nome \"Ussium\", probabilmente associabile a Ossimo.\nSecondo Gabriele Rosa l'antica fornace della localit\u00e0 \"Corni\" avrebbe fornito materiale laterizio in epoca romana.\nNel 1309 il vescovo di Brescia Federico Maggi investe iure feudi dei diritti di decima nei territorio di Ossimo Guglielmo e Giovanni da Breno.\nIl 19 ottobre 1336 il vescovo di Brescia Jacopo de Atti investe iure feudi dei diritti di decima nei territori di Breno, Borno, Astrio, Monno e Ossimo Girardo del fu Giovanni Ronchi di Breno.\nNel 1363 Ossimo \u00e8 ricordato come paese ghibellino.\nIl 15 maggio 1365 il vescovo di Brescia Enrico da Sessa investe iure feudi dei diritti di decima nei territori di Breno, Vione, Vezza, Sonico, Malonno, Berzo Demo, Astrio, Ossimo e Losine Giovanni e Gerardo del fu Pasino Federici di M\u00f9.\nTra le infeudazioni del Vescovo di Brescia, oltre a quelle sopracitate, si ricordano le famiglie Fostinoni, Rizzieri e Bona.\nAlla pace di Breno del 31 dicembre 1397 i rappresentanti della comunit\u00e0 di Ossimo, Faustino Cerutto e il notaio Pietro Benvenuti, si schierarono sulla sponda ghibellina.\nNel 1658 i due centri di Ossimo superiore ed inferiore costituiscono due centri autonomi.\nNel 1670 la peste colpisce gravemente la zona e gli appestati vengono condotti al lazzaretto di Pat, dove fu edificata una cappella che ricorda il flagello.\nFeudatari locali.\nFamiglie che hanno ottenuto l'infeudazione vescovile dell'abitato:\nMonumenti e luoghi d'interesse.\nArchitetture religiose.\nOssimo Superiore.\nVenne costruita in un luogo rialzato fuori dall'abitato e che troneggia la Val Camonica, per volere della comunit\u00e0 a seguito del ricordo della presunta visita del Cardinale Carlo Borromeo nel 1580, in segno di grande devozione.\nLa sua costruzione fu iniziata intorno al 1614, ma la sua erezione fu un'opera difficile: l'opera fu sospesa gi\u00e0 nell'ottobre 1616 perch\u00e9 gli abitanti volevano amministrare per la costruzione di questo tempio i denari delle elemosine senza intervento del Rettore. La chiesa fu terminata solo nel 1618.\nUsata per secoli, fu successivamente lasciata in disuso e sub\u00ec grandi danni per il tempo e le infiltrazioni d'acqua. Nel 1986 il Gruppo Alpini di Ossimo Superiore si prese a cuore il restauro di questo tempio salvandolo alle rovine del tempo.\nAl suo interno, nel piccolo presbiterio si trova un affresco del XVII secolo di autore ignoto che rappresenta (in basso) la\nMaddalena e san Marco e (in alto) San Carlo in adorazione dinnanzi alla Vergine col Bambino.\nOssimo Inferiore.\nVenne costruita in un luogo campestre fuori dall'abitato per volere della comunit\u00e0 a seguito di un voto legato ad una pestilenza, che colp\u00ec il paese nel 1504. Il primo documento che la nomina \u00e8 la revisione dei confini comunali risalente al 1511.\nL'antica struttura (la quale, oltre a San Rocco, ricordava San Sebastiano) era come una grande santella, aperta sul davanti, con un porticato che funzionava per accogliere i pellegrini e i devoti e quanti venivano sorpresi da calamit\u00e0 naturali; una cancellata impediva l'accesso al presbiterio e alla piccola sagrestia.\nDurante la sua presunta visita nel 1580, sarebbe stato lo stesso Cardinale Carlo Borromeo a imporre che la chiesa subisse dei cambiamenti nella parte della muratura: in particolare la chiesa avrebbe dovuto essere allungata e chiusa con una facciata.\nNel corso del 1600, il tempio fu utilizzato dalla confraternita dei Disciplini. Nel 1817 venne invece usata per riunirvi i malati della peste petecchiale.\nRestaurata e munita d'un campanile nel 1876, la chiesa viene parzialmente distrutta da una bomba d'aereo il 6 aprile 1945, ma otto anni dopo, per volere del Parroco Don Giovan Maria Spiranti e dell'intera contrada, viene ricostruita. All'inizio del XXI secolo ha sub\u00ecto un restauro conservativo.\nAl suo interno, nella parete centrale del presbiterio, \u00e8 conservata una statua di S. Rocco del XIX secolo opera dallo scultore tirolese Luigi Kostnef.\nSociet\u00e0.\nTradizioni e folclore.\nGli sc\u00fct\u00fcm sono nei dialetti camuni dei soprannomi o nomiglioli, a volte personali, altre indicanti tratti caratteristici di una comunit\u00e0. Quello che contraddistingue gli abitanti di Ossimo Superiore \u00e8 \"G\u00e0cc\" (gatti) e di Ossimo inferiore \u00e8 sorec (topi).\nCultura.\nFeste.\nOgni anno a Ossimo Superiore si tiene la cosiddetta \"Sagra del Pors\u00e8l\": all'interno di alcune cantine si assiste alla lavorazione della carne suina per la creazione dei salami.\nGuinness dei Primati.\nAl Comune di Ossimo sono stati assegnati ben 3 premi del Guinness dei Primati:\nStemma.\nLe 3 torri presenti sullo stemma, rappresentano le 3 frazioni che un tempo facevano parte del comune di Ossimo: Ossimo Superiore, Ossimo Inferiore e Cogno (che ora fa parte del comune di Piancogno)"}
{"id": "1476270", "revid": "960053", "url": "https://it.wikipedia.org/wiki?curid=1476270", "title": "Il lupo e l'agnello", "text": "Il lupo e l'agnello \u00e8 un film del 1980 diretto da Francesco Massaro.\nTrama.\nLeon De Paris, parrucchiere francese sposato con Ivana, padre di Ursula e Suni, lavora in un salone romano vicino a piazza di Spagna. Per poter essere assunto, anni prima inizi\u00f2 a fingersi omosessuale sul posto di lavoro dietro esplicita richiesta dell\u2019allora futura suocera Fanny, che poi gli fece sposare Ivana. Costretto a vivere con suocera, moglie e due figlie sotto lo stesso tetto, viene continuamente umiliato a casa e sul lavoro, per colpa di una sua scappatella con Sonia, una donna polacca, alla quale aveva dato 150 milioni di lire, che la donna si tenne lasciando Leon malgrado la promessa di scappare insieme. Per recuperare i soldi Fanny gli trattiene lo stipendio e gli impone tutti i lavori di casa. Tutto questo cessa quando, improvvisamente, un ladro chiamato \"Er Cuculo\" fa irruzione nella villa mentre Leon \u00e8 fuori con il cane a passeggio.Tornato a casa e vedendo il ladro Leon si spaventa, ma in seguito, e dopo giorni di divertenti peripezie, sfrutta quell'occasione a suo vantaggio per far tacere definitivamente suocera, moglie e figlie ed essere finalmente trattato come un padre di famiglia.I giorni seguenti \"Er Cuculo\", insieme a \"Er Trippa\", un altro suo \"collega\" entrato di soppiatto nella villa, riuscir\u00e0 a scovare l\u2019oro che Fanny nascondeva, scappando poi in Francia per vivere una vita di eccessi e svaghi insieme a Suni, la figlia pi\u00f9 piccola di De Paris, nascostasi nella macchina d\"Er Cuculo\"."}
{"id": "1476275", "revid": "219110", "url": "https://it.wikipedia.org/wiki?curid=1476275", "title": "ISO 3166-1 numerico", "text": "Lo standard ISO 3166-1 numerico definisce la parte con codifica numerica dello standard ISO 3166-1.\nI codici ISO 3166-1 numerico sono una codifica a tre cifre che rappresenta stati e territori dipendenti. Sono pubblicati dall'ISO come parte dello standard ISO 3166, e corrispondono ai codici paese a tre cifre sviluppati e mantenuti dalla \"United Nations Statistics Division\". Furono introdotti per la prima volta come parte dello standard ISO 3166 nella sua seconda edizione del 1981.\nIndipendenza dei segni (scrittura).\nUn grande vantaggio dei codici numerici rispetto ai codici ISO 3166 basati su lettere \u00e8 l'indipendenza dall'alfabeto; questo \u00e8 ovviamente ottenuto al costo della facilit\u00e0 di memorizzazione.\nIl sistema a lettere utilizzato nell'ISO 3166 si basa sui caratteri dell'alfabeto latino utilizzati dai linguaggi dell'Europa occidentale. Per persone e sistemi che utilizzano alfabeti non latini (arabo, bengali, cinese, cirillico, devanagari, greco, hang\u016dl, giapponese) i caratteri dell'alfabeto latino potrebbero essere non disponibili o difficili da utilizzare, comprendere o interpretare correttamente. I codici numerici permettono di superare questi problemi di dipendenza dal singolo alfabeto.\nAssegnazione di nuovi codici numerici.\nL'introduzione di nuovi codici numerici riflette un cambiamento dei confini di un paese, non del suo nome. In caso di unione o separazione di paesi, vengono assegnati nuovi codici numerici ai paesi interessati. Per esempio:\nSe un paese cambia il suo nome senza alcun cambiamento territoriale, il codice numerico assegnatogli non cambia. Per esempio, quando la Birmania cambi\u00f2 nome in Myanmar senza che vi fosse un mutamento dei confini, il suo codice numerico 104 rimase uguale.\nCodici correnti.\nCodici ufficialmente assegnati.\nQuella che segue \u00e8 una lista completa dei codici numerici ISO 3166-1 ufficialmente assegnati, dove i nomi dei paesi sono la versione breve in lingua inglese dei nomi utilizzati ufficialmente dalla ISO 3166 Maintenance Agency (ISO 3166/MA):\nCodici assegnati dall'utente.\nI codici numerici da 900 a 999 possono essere assegnati dall'utente. Questi codici sono a disposizione di utenti che abbiano necessit\u00e0 di aggiungere ulteriori nomi di stati, territori o altre entit\u00e0 geografiche alle proprie applicazioni personali dell'ISO 3166-1, e l'ISO 3166/MA si impegna a non utilizzare mai, in futuro, questi codici nell'aggiornamento degli standard.\nCodici ritirati.\nQuesti codici numerici sono stati ritirati, a partire dalla prima edizione dell'ISO 3166 nel 1974 (si noti che l'ISO 3166-1 numerico non ha codici riservati):"}
{"id": "1476277", "revid": "767487", "url": "https://it.wikipedia.org/wiki?curid=1476277", "title": "Mi faccio la barca", "text": "Mi faccio la barca \u00e8 un film italiano del 1980 diretto da Sergio Corbucci.\nTrama.\nPiero \u00e8 un dentista che vive separato dalla moglie Roberta. Per trascorrere le tradizionali due settimane di vacanza con i figli Fiorella e Claudio decide di acquistare una barca chiamata \"Biba\", soprannome di Roberta, con la quale partire da Civitavecchia alla volta della Sardegna; da Milano arriva pure Roberta per imbarcarsi sul \"Kabir\", un panfilo di propriet\u00e0 dell'ingegner Casorati, pieno di ricchi snob tra i quali Attilio.\nLa vacanza per Piero non inizia sotto i migliori auspici, la \"Biba\" \u00e8 in realt\u00e0 una mezza baracca, che appena consegnatagli perde subito l'elica, costringendolo a buttarsi in acqua per riprenderla; dopo poche miglia di navigazione viene costretto a ritornare a Civitavecchia per aver danneggiato la rete di un gruppo di pescatori. Approdati infine alle coste dell'Argentario, Roberta, preoccupata delle sorti dei figli, decide di lasciare il \"Kabir\" e di raggiungere Piero e i ragazzi sulla \"Biba.\"\nDopo diverse traversie, la \"Biba\" raggiunge la Sardegna e il viaggio ravvicina Piero e Roberta, ma, a Porto Cervo, Piero incontra Alessia, sua infermiera nonch\u00e9 amante, che gli chiede di raccomandarla ad un noto dentista. Piero con una scusa va alla cena con Alessia, ma viene scoperto da Roberta e, dopo l'ennesima litigata, i due capiscono di amarsi ancora e di voler tornare insieme.\nIntanto, per\u00f2, la \"Biba\" sta prendendo il largo, Piero e Roberta riescono a raggiungerla con un gommone, ma si troveranno ostaggi di due evasi di prigione, che hanno preso la barca per andare in Corsica. La coppia, per\u00f2, con astuzia riuscir\u00e0 a mettere ko i due evasi, ma nel frattempo la \"Biba\" viene affondata da Claudio e Fiorella che credevano che i genitori fossero stati uccisi dai banditi; bloccati in mezzo al mare vengono salvati da Attilio e finalmente possono rincominciare la loro vita insieme, magari comprando una barca pi\u00f9 grande.\nColonna sonora.\nLa canzone che si sente all'inizio del film si intitola \"Sciacqua l'acqua\" ed \u00e8 cantata da Johnny Dorelli, che la inserir\u00e0 nel 45 giri del 1980 \"Sciacqua l'acqua/Non ti conosco pi\u00f9 amore\" con arrangiamento di Gianni Ferrio."}
{"id": "1476283", "revid": "547034", "url": "https://it.wikipedia.org/wiki?curid=1476283", "title": "Pietro Villano", "text": "Biografia.\nNato dalla nobile famiglia milanese dei Villani di Trezzo, Pietro era fratello di Rizzardo, Podest\u00e0 di Vermate nel 1293.\nAvviato alla carriera ecclesiastica, entr\u00f2 nell'ordine degli Umiliati e si distinse per l'interessamento alla politica del suo tempo, trattando e concludendo la pace tra i milanesi e i comaschi con le famiglie Castiglioni, Biraghi e Pallavicini.\nSchieratosi apertamente con l'Arcivescovo Ottone Visconti nell'ambito della sua guerra per la cacciata dei Torriani da Milano, venne ricompensato da quest'ultimo con la nomina a Canonico Ordinario del Duomo di Milano.\nAlcuni anni dopo venne nominato Prevosto della Pieve di Corbetta, carica che mantenne per circa un ventennio e che gli consent\u00ec di impegnarsi in opere assistenziali di notevole pregio come la costruzione dell'Ospedale e della Chiesa di Santa Maria presso Sedriano (MI), in localit\u00e0 Roveda, che rimase attivo sino al XIV secolo e che costitu\u00ec uno notevole centro di cure mediche affiliato all'Ospedale di Santa Caterina di Milano.\nA lui \u00e8 stata dedicata l'attuale scuola elementare locale."}
{"id": "1476284", "revid": "16758", "url": "https://it.wikipedia.org/wiki?curid=1476284", "title": "Anna De la Forest", "text": "Ha giocato come attaccante nelle Lakers (in precedenza, fino allo scioglimento dei rispettivi club, ha militato nell'All Stars Piemonte, nel Real Torino Hockey Club e nel Torino Bulls).\nDal 2012-2013 al 2014-2015 ha vestito anche la maglia dell'EV Bozen Eagles, limitatamente alle partite di EWHL e di Coppa dei campioni, per tornare a vestire quelle del Real Torino in campionato.\nDal 2003 veste la maglia della nazionale italiana, con cui nel 2006 ha partecipato alle olimpiadi invernali di Torino, oltre a svariate edizioni del mondiale."}
{"id": "1476294", "revid": "124334482", "url": "https://it.wikipedia.org/wiki?curid=1476294", "title": "Mercato delle emissioni", "text": "Il sistema di scambio di quote di emissione dell\u2019Unione Europea (\"EU Emissions Trading System\", anche noto con l\u2019acronimo \"EU ETS\") \u00e8 il principale strumento utilizzato dall\u2019Unione Europea per controllare le emissioni di inquinanti e gas a effetto serra prodotte dagli impianti e dal settore dell\u2019aviazione a livello internazionale, attraverso la quotazione monetaria delle emissioni stesse e il commercio delle quote di emissione tra Stati diversi, al fine di rispettare i vincoli ambientali imposti dal protocollo di Kyoto.\nIl protocollo di Kyoto prevede che gli Stati aderenti, per il periodo di osservazione 2008-2012, si impegnino a ridurre globalmente le emissioni del 5% rispetto ai livelli del 1990.\nPer rispondere agli impegni assunti col protocollo, l\u2019Unione Europea emana la Direttiva 2003/87/CE del 13 ottobre 2003, che crea le basi per un sistema di scambio di quote di emissioni di gas a effetto serra. Con la Direttiva, l\u2019Unione Europea si impegna a ridurre le emissioni di gas a effetto serra dell\u20198% per il periodo 2008-2012.\nIl sistema comunitario rappresenta il primo e il pi\u00f9 esteso regime di \"emissions trading\" a carattere multinazionale, e copre pi\u00f9 di 11.000 centrali energetiche e impianti industriali in 30 Paesi, e i voli tra gli aeroporti degli Stati partecipanti. Circa il 45% delle emissioni di gas a effetto serra nell\u2019Unione Europea \u00e8 regolato dall\u2019EU ETS.\nAttualmente, gli Stati partecipanti sono: i 27 Paesi appartenenti all\u2019Unione Europea, Norvegia, Islanda e Liechtenstein.\nL\u2019obiettivo prefissato per il 2030 \u00e8 ridurre le emissioni dei settori disciplinati dal sistema del 43% rispetto ai livelli del 2005.\nL'esperienza degli Stati Uniti.\nLe prime politiche ambientali attuate con strumenti flessibili sono riferibili agli Stati Uniti d\u2019America, i quali nel 1990, con una modifica legislativa al \"Clean Air Act\", introdussero un sistema di negoziazione dei diritti di inquinamento correlati alle emissioni solforose (SO2) .\nAnnualmente l\u2019Agenzia per la protezione dell\u2019ambiente (EPA) attribuiva a ciascuna impresa un quantitativo massimo di permessi di inquinamento che potevano essere utilizzati direttamente dall\u2019impresa oppure ceduti sul mercato, favorendo in questo modo la flessibilit\u00e0 delle imprese nella scelta delle modalit\u00e0 di riduzione delle emissioni.\nGas e settori interessati dal sistema.\nL\u2019EU ETS riguarda i seguenti gas:\nLe imprese che operano in questi settori sono obbligate a partecipare all\u2019ETS, ma con alcune eccezioni: in alcuni settori sono inclusi soltanto gli impianti al di sopra di una certa dimensione, e alcuni impianti di ridotte dimensioni possono essere esclusi qualora gli Stati mettano in atto misure tali da ridurre le emissioni di un quantitativo equivalente.\nFino al 31 dicembre 2023, l\u2019EU ETS si applica unicamente ai voli tra aeroporti situati nello Spazio economico europeo (SEE). \nPrincipali caratteristiche del mercato.\nIl mercato europeo si basa sul metodo \u201c\"cap-and-trade\"\u201d, che consiste nella determinazione di un tetto massimo di emissioni nocive consentite in capo a determinati settori produttivi e consente ai soggetti onerati di commerciare le quote (\"allowances\") assegnate . Tale metodo \u00e8 considerato pi\u00f9 flessibile rispetto al metodo tradizionale \u201c\"command-and-control\"\u201d.\nOgni quota comporta il diritto ad emettere una tonnellata di CO2 (o l\u2019equivalente di N2O o PFC). Il tetto massimo determina il numero di quote disponibili nell\u2019intero sistema. Tale tetto viene ridotto ogni anno a partire dal 2013, riducendo in tal modo il numero di quote disponibili dell\u20191,74% ogni anno, in modo da raggiungere gli obiettivi di riduzione delle emissioni gradualmente. Le imprese possono ottenere quote attraverso l\u2019allocazione gratuita, la vendita all\u2019asta o l\u2019acquisto da parte di altri soggetti nel mercato .\nGrazie al fatto che le quote sono messe in circolazione in numero determinato, il prezzo del carbonio (cio\u00e8 il prezzo di mercato delle quote) \u00e8 determinato dall\u2019equilibrio tra la quantit\u00e0 di quote di emissioni e la domanda del mercato. Attraverso la riduzione progressiva delle quote di emissione si ottiene l\u2019aumento del prezzo del carbonio.\nOgni anno gli operatori devono restituire le quote per ogni tonnellata di CO2 (o l\u2019equivalente degli altri gas) che hanno emesso durante l\u2019anno precedente. In caso di violazione della normativa si \u00e8 soggetti a pesanti sanzioni . \nInizialmente, durante la fase 1 e 2 dell\u2019implementazione del sistema, ai fini dell\u2019assegnazione dei diritti di emissione viene utilizzato il metodo \u201c\"grandfathering\"\u201d (o mantenimento dei diritti acquisiti): con tale espressione si intende l\u2019attribuzione a titolo gratuito dei diritti di emissione, da parte dello Stato, ai soggetti onerati sulla base delle emissioni storiche, in alternativa al metodo \u201c\"auctioning\"\u201d (cio\u00e8 la vendita all\u2019asta, la vendita dei titoli al miglior offerente) . Durante la fase 3, invece, l\u2019allocazione delle quote avviene o gratuitamente, o attraverso vendita all\u2019asta. Quest\u2019ultimo diventa il metodo di default di allocazione, nonostante l\u2019allocazione gratuita di quote avvenga ancora, principalmente con riferimento al settore dell\u2019industria.\nLe quote di emissioni dedicate al settore elettrico, dal 2013 in poi, sono soggette alla totale allocazione attraverso la vendita all\u2019asta, con l\u2019unica eccezione della modernizzazione del settore in alcuni Stati membri. L\u2019obiettivo per gli altri settori \u00e8 di arrivare alla vendita all\u2019asta della totalit\u00e0 delle quote nel 2027.\nLa vendita all\u2019asta \u00e8 un metodo di allocazione trasparente che permette ai partecipanti al mercato di acquisire quote a prezzo di mercato, attraverso piattaforme informatiche. Una di queste \u00e8 l\u2019European Energy Exchange AG (EEX) che funge da piattaforma comune per 25 Stati. Tuttavia Germania, Polonia e Regno Unito dispongono di una propria piattaforma. A partire dalla fine del 2012, le vendite all\u2019asta avvengono su base giornaliera.\nSecondo la normativa europea, almeno la met\u00e0 delle risorse ottenute dalle vendite all\u2019asta, e tutte le risorse ottenute dalle vendite all\u2019asta nel settore dell\u2019aviazione, devono essere usate dagli Stati per combattere il cambiamento climatico in Europa o nel resto del mondo. Ci\u00f2 comporta un obbligo in capo agli Stati di informare la Commissione su come vengono spese tali risorse.\nPer tenere traccia dei dati, \u00e8 predisposto il Registro dell\u2019Unione, un sistema elettronico di contabilit\u00e0 che permette di rendere conto delle quote emesse nel sistema. Esso registra in particolare i soggetti detentori delle quote, dei CER e degli ERU, le transazioni effettuate e le emissioni effettuate da parte di tutti i soggetti. Chiunque in possesso di un account nel registro pu\u00f2 comprare o vendere quote, anche qualora non sia un soggetto obbligato a partecipare all\u2019ETS.\nEntro il 30 aprile di ogni anno, gli operatori devono restituire un quantitativo di quote pari al volume delle emissioni di gas a effetto serra prodotte durante l\u2019anno precedente.\nInoltre, le risorse ottenute dalla vendita di 300 milioni di quote (il 5% delle quote disponibili sul mercato nel periodo 2013-2020) sono usate per finanziare progetti in larga scala dedicati a due aree specifiche: cattura e stoccaggio del carbonio, e tecnologie innovative di energia rinnovabile. Tale programma \u00e8 chiamato NER300. \nFasi temporali.\nL\u2019implementazione del sistema \u00e8 articolata in successive fasi di applicazioni, o \u201cperiodi di scambio\u201d.\nLa fase 1 (1\u00ba gennaio 2005 \u2013 31 dicembre 2007), la fase pilota, \u00e8 dedicata alla sperimentazione e al collaudo dei meccanismi del sistema, per assicurarsi la sua utilit\u00e0 ai fini del raggiungimento degli obiettivi previsti dal Protocollo di Kyoto. Oltre a testare la formazione del prezzo del carbonio all\u2019interno del mercato, si definisce l\u2019infrastruttura necessaria per monitorare, comunicare e verificare le emissioni.\nDurante la fase 1 e 2, la maggioranza delle quote sono allocate gratuitamente ai partecipanti, sulla base dei Piani di Allocazione Nazionale (\"National Allocation Plan\", NAP) elaborati dai singoli Stati e approvati o modificati dalla Commissione Europea.\nLa Direttiva 2004/101/CE (cosiddetta \"Linking Directive\") permette ai soggetti onerati di utilizzare i crediti internazionali generati dal meccanismo di sviluppo pulito (\"Clean Development Mechanism\", CDM) e dall\u2019applicazione congiunta (\"Joint Implentation\", JI) previsti dal Protocollo di Kyoto all\u2019interno dell\u2019EU ETS.\nLa fase 2 (1\u00ba gennaio 2008 \u2013 31 dicembre 2012) \u00e8 incentrata sul conseguimento degli obiettivi di riduzione delle emissioni, sulla base dei dati ottenuti durante la fase 1. La Commissione stabilisce la riduzione del volume delle quote di emissioni concesse del 6,5% rispetto ai livelli del 2005. Tuttavia, la crisi economica comporta una diminuzione della domanda di quote, da cui consegue un surplus di quote non usate che continuano a gravare sul prezzo del carbonio.\nNel 2008 Islanda, Norvegia e Liechtenstein entrano a far parte dell\u2019ETS.\nNel 2008 l\u2019Unione Europea estende l\u2019ETS, a partire dal 2013, a ulteriori settori e gas e stabilisce un tetto delle emissioni a livello europeo, abolendo i NAP. Ci\u00f2 \u00e8 dovuto al fatto che il processo di elaborazione dei NAP \u00e8 ritenuto troppo complesso, lungo e non sufficientemente trasparente o armonizzato, creando incertezze sulle concrete applicazioni di tali Piani. Al posto dei NAP, vengono utilizzati i NIM (\"National Implementation Measures\"), che individuano il numero di quote da allocare per singolo impianto da parte degli Stati, e la cui procedura di elaborazione \u00e8 armonizzata.\nNel 2012, l\u2019EU ETS include il settore dell\u2019aviazione. L\u2019aviazione riceve la maggioranza delle allocazioni gratuitamente sulla base delle emissioni storiche, mentre il 15% delle quote viene venduta all\u2019asta.\nLa fase 3 (1\u00ba gennaio 2013 \u2013 31 dicembre 2020) \u00e8 caratterizzata dal rafforzamento e dall\u2019estensione del sistema di scambio, in vista dei traguardi previsti dal Pacchetto per il clima e l\u2019energia 2020 definito nel gennaio 2008 dalla Commissione Europea. Il pacchetto disegna tre obiettivi principali:\nMentre nella fase 1 e 2 il tetto massimo di emissioni era definito dai NAP stabiliti da ciascuno Stato, a partire dalla fase 3 viene stabilito a livello centrale un unico tetto europeo, ridotto ogni anno dell\u20191.74%. L\u2019allocazione durante la fase 3, con riguardo al settore elettrico, avviene unicamente attraverso vendita all\u2019asta. Per gli altri settori, invece, \u00e8 ancora possibile ottenere quote gratuite, ma in misura sempre inferiore col passare degli anni (fino a raggiungere il 30% nel 2020).\nNel 2013 la Croazia entra a far parte del sistema.\nAl fine di allocare gratuitamente le quote, viene utilizzato il metodo \u201c\"benchmarking\"\u201d: tale metodo si basa sulla valutazione della performance della produzione dei vari prodotti, e gli impianti con emissioni intense ricevono meno quote gratuite rispetto ai soggetti pi\u00f9 virtuosi. I \"benchmark\" sono parametri di riferimento stabiliti sulla base dei livelli di emissione del 10% degli impianti pi\u00f9 efficienti per ogni settore.\nTuttavia, i settori maggiormente esposti al rischio di rilocalizzazione della produzione ricevono un trattamento speciale al fine di supportare la loro competitivit\u00e0. Tali impianti, se ottengono i livelli di \"benchmark\", ricevono tutte le quote gratuitamente.\nPer rilocalizzazione della produzione (\"carbon leakage\") si intende la situazione in cui, per ragioni derivanti dalle politiche in tema di clima, un operatore trasferisce la propria produzione in altri Paesi con minor obblighi in tema di emissioni di gas ad effetto serra, comportando il rischio di aumento di tali emissioni. Tali settori e sotto-settori considerati maggiormente a rischio sono elencati in una lista ufficiale, che include circa 170 settori. La lista \u00e8 aggiornata ogni 5 anni.\nIl 5% delle quote totali nel periodo 2013-2020 \u00e8 messo da parte per nuovi entranti nel sistema (3% delle quote per quanto riguarda il settore dell\u2019aviazione).\nLa fase 4 (1\u00ba gennaio 2021 \u2013 31 dicembre 2030) prevede come obiettivo la riduzione delle emissioni di gas a effetto serra del 43% rispetto ai livelli del 2005\nLa revisione avvenuta a inizio 2018, con riferimento alla fase 4 e tenendo conto dell\u2019Accordo di Parigi del 2015 e del Quadro 2030 per il clima e l\u2019energia, prevede che venga rafforzato l\u2019ETS aumentando la riduzione annuale di quote da 1.74% a 2.2% a partire dal 2021; che venga rafforzata la riserva stabilizzatrice del mercato (\"Market Stability Reserve\", MSR), aumentando il numero di quote accantonate nella riserva nel periodo 2019-2023 (si passa dal 12% al 24% delle quote in circolazione); che prosegua l\u2019allocazione gratuita del 100% delle quote per coloro che sono maggiormente esposti al rischio di rilocalizzazione delle emissioni di carbonio; per coloro che sono invece meno esposti, l\u2019assegnazione gratuita verr\u00e0 gradualmente eliminata dopo il 2026 da un massimo del 30% a 0 alla fine della fase 4.\nInfine, si prevede l\u2019istituzione di due nuovi fondi diretti a ridurre le emissioni di carbonio e a incentivare un\u2019economia a basse emissioni di CO2. Tali fondi sono:\nAviazione.\nIl settore dell\u2019aviazione \u00e8 incluso nell\u2019ETS a partire dal 2012, con la Direttiva 2008/101/CE, e il sistema si applica agli operatori appartenenti all\u2019Unione Europea e non che operano da e verso aeroporti all\u2019interno dello Spazio Economico Europeo (SEE) fino al 31 dicembre 2023. Tutti questi soggetti devono restituire le quote equivalenti alle proprie emissioni.\nOgni anno a febbraio viene stilata una lista degli operatori soggetti all\u2019ETS e il loro Stato assegnato ai fini amministrativi. Ad ogni operatore \u00e8 assegnato uno Stato, il quale ha il potere di determinare le allocazioni gratuite e ne supervisiona il comportamento.\nIl tetto di quote di allocazione \u00e8 determinato usando le emissioni storiche del settore durante gli anni 2004-2006. Il tetto \u00e8 applicabile a tutti i voli da o verso un aeroporto all\u2019interno dello Spazio economico europeo, inclusi i voli internazionali.\nLe emissioni sono calcolate in base alla lunghezza del volo, includendo, dunque, anche le emissioni effettuate in alto mare o in territorio straniero.\nDurante la fase 3, l\u201982% delle quote sono allocate gratuitamente agli operatori che abbiano comunicato i dati delle proprie emissioni nel 2010. Il 15% delle quote \u00e8 invece venduto all\u2019asta, mentre il restante 3% \u00e8 messo da parte per nuovi entranti e operatori in veloce crescita (coloro che hanno accresciuto la propria attivit\u00e0 per pi\u00f9 del 18% tra il 2010 e il 2014).\nLa riserva stabilizzatrice del mercato: Market Stability Reserve (MSR).\nIl \"Market Stability Reserve\" (MSR) \u00e8 un meccanismo che permette alle quote di adattarsi ai cambiamenti della domanda, in modo da mantenere efficacemente l\u2019equilibrio nel mercato. Esso trae origine dalla necessit\u00e0 di risolvere il problema dell\u2019attuale sovrabbondanza di quote accumulate a partire dal 2009, problema in gran parte dovuto alla crisi economica. Tale riserva \u00e8 operativa a partire dal gennaio 2019.\nCome primo passo di contrasto a tale situazione, la vendita all\u2019asta di 900 milioni di quote \u00e8 stato posposto (\"back-loaded\") dal 2013-2015 al 2019-2020. In seguito si \u00e8 deciso di trasferire queste 900 milioni di quote alla riserva, piuttosto che alla vendita all\u2019asta.\nTale meccanismo permette modifiche automatiche al numero di quote messe in vendita all\u2019asta secondo condizioni predefinite:\nIl MSR consente in questo modo di mantenere le quote in surplus nel mercato entro certi livelli, aumentando la capacit\u00e0 del sistema di reagire a cambiamenti inaspettati che impattano sulla domanda, come la crisi economica, e di mantenere il sistema economicamente efficiente.\nUso dei crediti internazionali.\nL\u2019EU ETS \u00e8 la principale fonte di domanda per i crediti internazionali acquisiti attraverso il \"Clean Development Mecahnism\" (CDM) e il \"Joint Implementation\" (JI), i due meccanismi flessibili previsti dal Protocollo di Kyoto. I crediti internazionali sono strumenti finanziari rappresentativi di una tonnellata di CO2 eliminata o ridotta dall\u2019atmosfera a seguito di un progetto di riduzione delle emissioni.\nIl meccanismo di sviluppo pulito (\"Clean Development Mechanism,\" CDM) permette ai Paesi industrializzati, che si siano impegnati nel ridurre le emissioni di gas ad effetto serra, di investire in progetti che possano ridurre le emissioni in Paesi in via di sviluppo, come alternativa alle pi\u00f9 costose riduzioni di emissioni previste nei propri Paesi. Il CDM genera riduzioni certificate di emissioni (\"Certified Emission Reduction\", CER).\nL\u2019applicazione congiunta \"(Joint Implementation\", JI) \u00e8 un programma che permette ai Paesi industrializzati di ottemperare in parte all\u2019obbligo di riduzione di emissioni finanziando progetti che riducano le emissioni in altri Paesi industrializzati. Il JI genera unit\u00e0 di riduzione delle emissioni (\"Emission Reduction Unit\", ERU).\nL\u2019Accordo di Parigi ha istituito un nuovo meccanismo di mercato per sostituire CDM e JI dopo il 2020.\nI partecipanti all\u2019ETS possono utilizzare fino al 2020 tali crediti internazionali per assolvere parte dei loro obblighi previsti dal sistema ETS, nel rispetto di alcune restrizioni qualitative e quantitative.\nVengono infatti accettati i crediti generati da tutti i tipi di progetti, eccetto quelli nel settore dell\u2019energia nucleare, attivit\u00e0 di afforestazione o riforestazione, progetti che comportano la distruzione di gas industriali (HFC-23 e N2O).\nI CER e ERU, per poter essere usati nell\u2019ETS, devono rappresentare riduzioni di emissioni ottenute prima del 31 dicembre 2012. Gli ERU generati dopo questa data in Paesi che non hanno ratificato il secondo periodo di impegno sotto il Protocollo di Kyoto (2012-2020) non possono essere utilizzati nel Registro dell\u2019Unione e non possono essere utilizzati all\u2019interno dell\u2019ETS. I CER appartenenti a progetti di CDM registrati dopo il 1\u00ba gennaio 2013 sono utilizzabili nell\u2019ETS solo se tali progetti concernono Paesi meno sviluppati secondo le definizioni delle Nazioni Unite.\nDurante la fase 3, la legislazione europea prevedeva limiti quantitativi massimi al numero di crediti internazionali utilizzabili da ciascun impianto. Gli operatori gi\u00e0 appartenenti all\u2019ETS durante il periodo 2008-2012, possono utilizzare i crediti nel periodo 2008-2020 fino ad un massimo dell\u201911% delle loro quote durante il 2008-2012. I nuovi entranti a partire dal 2013 possono utilizzare crediti fino al 4.5% delle loro emissioni verificate durante il periodo 2013-2020. Gli operatori dell\u2019aviazione possono utilizzare crediti fino all\u20191,5% delle emissioni verificate durante il periodo 2013-2020. Inoltre, a partire dalla fase, 3, tali crediti per poter essere utilizzati devono prima essere scambiati per quote di allocazione dell\u2019ETS.\nL\u2019obiettivo dell\u2019Unione Europea dopo il 2020 \u00e8 non utilizzare pi\u00f9 tali crediti internazionali, in quanto l\u2019Unione ha un proprio obiettivo interno di riduzione delle emissioni.\n\"Linking\" ad altri ETS.\nLa Commissione auspica il collegamento dell\u2019ETS ad altri sistemi domestici di scambio di quote, al fine di rendere il mercato pi\u00f9 efficiente, il prezzo del carbonio pi\u00f9 stabile, e di supportare la cooperazione globale in tema di cambiamenti climatici.\nLa normativa europea contempla la possibilit\u00e0 di collegare il sistema europeo ad altri sistemi compatibili per lo scambio di quote di emissione. I requisiti sottesi al collegamento sono:\nAttualmente operano, o sono in fase di sviluppo, dei sistemi nazionali o sub-nazionali in Canada, Cina, Giappone, Nuova Zelanda, Corea del Sud, Svizzera e Stati Uniti.\nL\u2019Unione Europea e la Svizzera hanno firmato un accordo di collegamento tra i due sistemi, entrato in vigore il 1\u00ba gennaio 2020. Ci\u00f2 comporta il riconoscimento reciproco delle quote di emissione dell\u2019UE e della Svizzera in sede di restituzione delle quote per coprire le emissioni generate a partire dal gennaio 2020. I due sistemi rimangono separati, ma il campo di applicazione \u00e8 analogo.\nAll\u2019opposto, i negoziati sul collegamento tra il sistema europeo e quello australiano sono stati interrotti a seguito dell\u2019abrogazione del sistema australiano nel 2014.\nLa Cina.\nLa Cina, il primo responsabile di emissioni inquinanti al mondo, dal 2013 si sta preparando per la creazione di un proprio ETS nazionale, attraverso test in quattro municipalit\u00e0 (Beijing, Shanghai, Tianjin e Chongqing), due province (Guangdong e Hubei) e una citt\u00e0 (Shenzhen).\nTale sistema \u00e8 operativo dal 2020 e copre inizialmente soltanto le centrali elettriche a carbone e a gas.\nTra il 2014 e il 2017, la Commissione Europea e la Cina hanno svolto un progetto per sostenere la progettazione e l\u2019attuazione dello scambio di quote di emissione in Cina, fornendo assistenza tecnica per lo sviluppo delle capacit\u00e0 e per sostenere i 7 sette sistemi pilota regionali gi\u00e0 esistenti.\nNel 2015, l\u2019Unione Europea e la Cina hanno concordato un nuovo progetto per il periodo 2017-2020, intitolato \u201cPiattaforma per il dialogo politico e la cooperazione tra l\u2019UE e la Cina in materia di scambio delle quote di emissione\u201d al fine di sostenere la Cina nella creazione del sistema di scambio.\nLa Corea.\nIl sistema di scambio delle quote di emissione della Corea (KETS) \u00e8 stato avviato nel 2015 e riguarda circa il 66% delle emissioni complessive di gas a effetto serra del Paese. La Commissione europea sostiene la Corea attraverso un progetto di assistenza tecnica al fine di attuare al meglio il KETS.\nIl Ciclo di \"compliance\".\nOgni operatore industriale e nel settore dell\u2019aviazione partecipante all\u2019EU ETS \u00e8 obbligato a monitorare e comunicare le proprie emissioni annuali all\u2019Autorit\u00e0 Competente. Tale procedura pu\u00f2 essere descritta come un ciclo annuale.\nIn Italia, ai sensi dell\u2019art. 4 del D. Lgs. 9 giugno 2020, n. 47, l\u2019Autorit\u00e0 Nazionale competente \u00e8 il Comitato ETS. Il Comitato ha sede presso il Ministero dell'ambiente e della tutela del territorio e del mare, ed \u00e8 un organo collegiale composto da quindici membri, dei quali dieci con diritto di voto e cinque con funzioni consultive, nominati con decreto del Ministro dell'ambiente e della tutela del territorio e del mare.\nIl ciclo pu\u00f2 essere cos\u00ec descritto:\nOgni operatore del sistema deve preparare e presentare un piano di monitoraggio annuale armonizzato a livello europeo all\u2019Autorit\u00e0 Competente, che avr\u00e0 il potere di approvarlo. Esso \u00e8 il documento chiave dell\u2019intero sistema.\nTale piano deve includere la descrizione dell\u2019impianto e delle attivit\u00e0, i responsabili per il monitoraggio, la lista delle emissioni dei gas e la loro fonte, il metodo di monitoraggio e le procedure di controllo."}
{"id": "1476295", "revid": "88519", "url": "https://it.wikipedia.org/wiki?curid=1476295", "title": "Emissions trading", "text": ""}
{"id": "1476297", "revid": "88519", "url": "https://it.wikipedia.org/wiki?curid=1476297", "title": "Emission trading", "text": ""}
{"id": "1476298", "revid": "254059", "url": "https://it.wikipedia.org/wiki?curid=1476298", "title": "Isaia da Pisa", "text": "Nato attorno al 1410, fu uno scultore specializzato nella produzione di bassorilievi, attivo tra il 1447 e il 1464.\nEgli lavor\u00f2 soprattutto nelle citt\u00e0 di Roma e di Napoli dove oggi si possono ammirare molte delle sue opere."}
{"id": "1476299", "revid": "35813", "url": "https://it.wikipedia.org/wiki?curid=1476299", "title": "Ernesto Augusto", "text": ""}
{"id": "1476302", "revid": "2201700", "url": "https://it.wikipedia.org/wiki?curid=1476302", "title": "Agordat", "text": "Agordat (anche Curd\u00e8t, Akordat o Ak'ordat ; in ge'ez \u12a3\u1246\u122d\u12f3\u1275) \u00e8 una cittadina dell'Eritrea, situata a 160\u00a0km (17,5 ore di viaggio con l'autobus) a ovest di Asmara. In passato era capoluogo della scomparsa provincia di Barca (ora divisa tra le odierne regioni di Gasc-Barca e Anseba. Nel 1929, quando era la capitale del Commissariato di B\u00e1rca, Gasc e Set\u00ect, aveva 3.000 abitanti, di cui solo 10 erano italiani.\nAgordat si trova nella parte occidentale del paese, nell'alta valle del fiume Barca, fiume ad andamento stagionale, quindi spesso asciutto. Importante centro commerciale per bestiame e dura, vi si trova una grande moschea, seconda dell'Eritrea per grandezza. Questa citt\u00e0 era l'ultima citt\u00e0 importante lungo la ferrovia Asmara-Biscia che venne demolita dagli inglesi durante la seconda guerra mondiale. La linea continuava fino a Biscia dove si trovava il capolinea. L'economia locale fa affidamento sui commercianti di passaggio che si spostano tra Asmara e Cassala, oggi in Sudan. I viaggi erano in passato lenti, difficoltosi e pericolosi. Questo perch\u00e9 erano fatti quasi sempre con lente carovane di cammelli ed attraversavano zone calde dove era facile ammalarsi anche gravemente.\nAgordat ospita un ospedale italiano, molti bar e piccoli ristoranti, un paio di rustici alberghi. Una notevole quantit\u00e0 di frutta e verdura dell'Eritrea, in particolare banane e arance, passa attraverso Agordat, compresa anche la frutta locale dell'Akat (palma Dum).\nAgordat \u00e8 un punto di passaggio per il contrabbando dal Sudan e, come tale, vi passano molti camion e commercianti sudanesi.\nLa citt\u00e0 era frequentata dai B\u00e9ni Am\u00e8r, dai Cun\u00e1ma e dai B\u00e1ria.\nStoria.\nQui, durante il periodo coloniale italiano, si ebbero diversi scontri tra le truppe coloniali italiane e i dervisci, ricordate come le battaglie di Agordat (27 giugno 1890 e 21 dicembre 1893). Nel 1890 gli italiani costruirono un forte (664\u00a0m s.l.m.) dove si trova pure un monumento ai caduti delle battaglie citate.\nDurante la seconda guerra mondiale, dal 26 gennaio al 31 gennaio 1941, si svolse ad Agordat una battaglia tra gli schieramenti italiani e anglo-sudanesi. La battaglia vide la vittoria degli inglesi."}
{"id": "1476303", "revid": "110157", "url": "https://it.wikipedia.org/wiki?curid=1476303", "title": "Pallone d'oro 1994", "text": "L\u2019edizione 1994 del Pallone d'oro, 39\u00aa edizione del premio calcistico istituito dalla rivista francese \"France Football\", fu vinta dal bulgaro Hristo Stoi\u010dkov (Barcellona).\nI giurati che votarono furono 49, provenienti da Albania, Armenia, Austria, Belgio, Bielorussia, Bosnia ed Erzegovina, Bulgaria, Cipro, Croazia, Danimarca, Estonia, Finlandia, Francia, Galles, Georgia, Germania, Grecia, Inghilterra, Irlanda, Irlanda del Nord, Islanda, Isole F\u00e6r \u00d8er, Israele, Italia, Jugoslavia, Lettonia, Liechtenstein, Lituania, Lussemburgo, Macedonia, Malta, Moldavia, Norvegia, Paesi Bassi, Polonia, Portogallo, Repubblica Ceca, Romania, Russia, San Marino, Scozia, Slovacchia, Slovenia, Spagna, Svezia, Svizzera, Turchia, Ucraina e Ungheria."}
{"id": "1476304", "revid": "187795", "url": "https://it.wikipedia.org/wiki?curid=1476304", "title": "Pattuglia acrobatica brasiliana", "text": ""}
{"id": "1476306", "revid": "187795", "url": "https://it.wikipedia.org/wiki?curid=1476306", "title": "Pattuglia acrobatica del Brasile", "text": ""}
{"id": "1476307", "revid": "110157", "url": "https://it.wikipedia.org/wiki?curid=1476307", "title": "L'Arlesiana (opera)", "text": "L'Arlesiana \u00e8 un melodramma in tre atti di Francesco Cilea su libretto di Leopoldo Marenco tratto dall'omonimo dramma di Alphonse Daudet.\nStoria.\nFu rappresentato per la prima volta il 27 novembre 1897 al Teatro Lirico di Milano, senza che ottenesse un successo significativo, nonostante la presenza di Enrico Caruso, all'epoca appena ventiquattrenne, praticamente ai suoi esordi.\nL'esito fu migliore circa un anno dopo, quando il 22 ottobre 1898 l'opera, ridotta da 4 a 3 atti, fu rappresentata nello stesso teatro.\nUna terza versione, drasticamente rimaneggiata, and\u00f2 in scena al Teatro San Carlo di Napoli il 28 marzo 1912 diretta da Vittorio Gui. \nUlteriori modifiche furono effettuate nei decenni successivi, tra cui l'aggiunta del preludio nel 1936 e dell'intermezzo sinfonico che apre il terzo atto nel 1938.\nIl 20 febbraio 1937 avviene la prima nel Teatro dell'Opera di Roma diretta da Oliviero De Fabritiis con Licia Albanese, Gianna Pederzini, Tito Schipa e Saturno Meletti.\nLa partitura che ascoltiamo oggi and\u00f2 in scena per la prima volta al Teatro Municipale di Piacenza il 23 gennaio 1940, ma alla Casa della Cultura di Palmi \u00e8 conservata una riduzione per canto e pianoforte di questa versione nella quale Cilea annot\u00f2 ulteriori modifiche in vista di un'ennesima revisione mai portata a termine.\nIl 15 maggio 1940 avviene la prima nel Parco del Valentino di Torino con Giovanni Malipiero, Gino Bechi ed Italo Tajo, il 16 novembre 1942 al Teatro Comunale di Bologna diretta da De Fabritiis con la Pederzini, Schipa ed Aristide Baracchi, il 10 dicembre successivo al Teatro Regio di Parma diretta da Gianandrea Gavazzeni con Clara Petrella, Ferruccio Tagliavini ed Afro Poli ed il 14 ottobre 1944 nel Teatro Donizetti di Bergamo con la Petrella, Cloe Elmo, Schipa, Poli e Baracchi.\nNel 1951 avviene la prima nel Teatro Alfieri (Torino) con Giulietta Simionato, Agostino Lazzari e Piero Guelfi.\nFra le modifiche operate nei vari rifacimenti vi \u00e8 anche l'abolizione dell'aria \"Una mattina\", nota nel \"corpus\" delle liriche col titolo \"Alba novella\", solo in tempi recenti ricondotta alla prima versione dell'opera in quattro atti. Nonostante quest'aria fosse stata eliminata da Cilea subito dopo la prima esecuzione, senza mai pi\u00f9 volerla reintegrare nei successivi decenni, \u00e8 stata comunque proposta la reintroduzione in tempi moderni, sotto la spinta del tenore Giuseppe Filianoti, con l'orchestrazione di Mario Guido Scappucci. \nNel complesso si pu\u00f2 affermare che \"L'Arlesiana\" \u00e8 una delle partiture che hanno subito il maggior numero di rimaneggiamenti nella storia dell'opera, a dimostrazione dell'affetto che il compositore nutr\u00ec per la sua terza opera, e che egli espresse a chiare lettere nei \"Ricordi\", ma anche della parziale insoddisfazione per il risultato estetico.\nLa fortuna dell'opera \u00e8 legata alla romanza del protagonista, nota come \"Lamento di Federico\", e in seconda battuta all'aria di Mamma Rosa \"Esser madre \u00e8 un inferno\". Nonostante le frequenti esecuzioni di questi brani, fino agli anni '30 \"L'Arlesiana\" fu messa in scena raramente, A causa delle sanzioni imposte all'Italia nel 1936 causa la conquista dell'Etiopia Benito Mussolini impose ai teatri italiani di rappresentare principalmente opere italiane e ci\u00f2 fu la fortuna dell'opera e anche di \"Gloria\". L'opera fu ripresa anche all'EIAR e da allora, per qualche tempo, si afferm\u00f2 in repertorio. Lo stesso Cilea dichiar\u00f2 in seguito \"Le sanzioni furono per me una fortuna\".\nTrama.\nUna caratteristica insolita della vicenda \u00e8 l'assenza fisica del personaggio femminile che d\u00e0 il titolo all'opera. Infatti l'affascinante ragazza di Arles della quale \u00e8 innamorato il protagonista, Federico, non compare mai in scena, ma la sua presenza incombe continuamente sulla vicenda. Federico ne \u00e8 pazzamente innamorato ma, giunto finalmente il momento del matrimonio, \u00e8 costretto a rinunciarvi a causa di Metifio, che vanta un diritto di prelazione esibendo alcune lettere d'amore che l'Arlesiana gli ha scritto. Federico si dispera e la madre Rosa riesce a convincerlo a dimenticare la giovane di Arles sposando Vivetta, figlioccia della stessa Rosa, una brava ragazza del paese da tempo innamorata di lui. Convinto di aver superato la sua malattia d'amore, Federico decide di accettare il suggerimento della madre, ma proprio il giorno fissato per le nozze, la ricomparsa di Metifio risveglia in Federico la passione e la gelosia per l'amata di un tempo, fino a spingerlo al suicidio gettandosi dall'alto del fienile."}
{"id": "1476311", "revid": "1543377", "url": "https://it.wikipedia.org/wiki?curid=1476311", "title": "I'm a Slave 4 U", "text": "I'm a Slave 4 U, conosciuta anche come Slave 4 U o semplicemente Slave, \u00e8 il primo singolo, registrato nel 2001, estratto dall'album \"Britney\" della cantante Britney Spears sempre del 2001. \u00c8 considerato una evoluzione nella carriera della Spears, sia per il genere musicale affrontato, sia per il testo della canzone, sia per l'immagine pi\u00f9 adulta e matura che la cantante d\u00e0 di s\u00e9.\nDescrizione.\n\"I'm a Slave 4 U\" \u00e8 il primo singolo di Britney Spears ad essere prodotto dai The Neptunes. La canzone era stata inizialmente pensata per Janet Jackson, a cui per\u00f2 il pezzo non piacque, e si opt\u00f2 per la Spears. Si rivel\u00f2 una scelta abbastanza azzecata, dato che per molti fan, questa canzone \u00e8 considerata il momento di transizione fra la vecchia Britney e la nuova se stessa. La canzone usa un campionamento di \"Nasty Girl\" dei Vanity 6, un trio femminile inglese, fondato da Prince nei primi anni ottanta. In seguito la canzone \u00e8 stata mixata con un altro pezzo di Britney Spears \"Boys\", e questo medley, bench\u00e9 mai pubblicato, \u00e8 stato utilizzato spesso durante la promozione dell'album.\nVideo musicale.\nDiretto da Francis Lawrence a Maracaibo, in Venezuela, il video di \"I'm a Slave 4 U\" \u00e8 presumibilmente il video pi\u00f9 audace della cantante. Nel 2002 ha ricevuto tre nomination al MTV Video Music Awards come \"miglior video femminile\", \"miglior video dance\" e \"migliore coreografia\" (opera del coreografo Wade Robson). Inoltre il video \u00e8 stato scelto come \"Most fashonable Video\" del 2001 dall'emittente filippina di MTV.\nIn una futuristica citt\u00e0, su un balcone, Britney Spears canta e poi danza sinuosamente, con movenze sensuali. Un ragazzo si reca la bottiglia alla bocca, ma manca l'acqua e butta la bottiglietta. Poi la cantante entra all'interno dell'edificio (una sauna), percorrendo un corridoio mentre con le braccia dirige l'ascoltatore su di s\u00e9, mentre c'\u00e8 un viavai di gente nel frattempo. Britney raggiunge la sauna, dove altri come lei provano caldo e molta arsura, raccolti tra di loro. Lei si mischia con il gruppo, mentre intanto iniziano tutti a baciarsi provando sempre pi\u00f9 calura. Vengono alternate dunque delle scene in cui la Spears viene vista mentre danza sinuosamente sul bacino o s'avvicina ad uno specchio muovendo i fianchi, oppure sta con gli altri ragazzi.\nIn un secondo momento, la ragazza comincia la sua coreografia, raggiunta presto da un gruppo di ballerini. Queste sequenze sono intervallate da altre, in cui la coreografia continua, ma in ambienti diversi fra loro. I ragazzi iniziano a leccarsi e a passarsi le mani e i corpi l'uno accanto all'altro, per trovare un po' di refrigerio. Poi si vede l'artista che continua ancora a ballare e, nel finale, appare stremata in un angolo della sauna. Un uomo le lecca il sudore dal volto, mentre un giovane rivolge il proprio accendino su un tubo dell'acqua aperto. L'acqua inizia a invadere la stanza a sprazzi e tutti ne godono. Poi comincia a piovere, e tutti corrono fuori per trovare refrigerio. L'acqua piovana inizia a scorrere tra le dita dei presenti, mentre Britney sorride chinando la testa verso lo spettatore leccandosi un dito con un: \"Like that!\", e la telecamera si spegne.\nNel DVD contenente tutti i video della cantante uscito nel 2004, \", sono contenute due diverse versioni di questo video. Nella prima versione la Spears canta il brano a cappella, nella seconda versione, si vede la coreografia dall'inizio alla fine, priva di inserti di altre sequenze.\nIl 29 marzo 2018 il video ha ottenuto la Certificazione Vevo.\nPromozione.\nLa Spears ha eseguito questa canzone agli MTV Video Music Awards del 2001 in un'esibizione che comprendeva anche l'utilizzo di una tigre bianca e da un pitone albino. Tale esibizione \u00e8 stata inserita al secondo posto tra le migliori performance dei VMA da Billboard tramite un sondaggio."}
{"id": "1476315", "revid": "187795", "url": "https://it.wikipedia.org/wiki?curid=1476315", "title": "Esquadrilha fuma\u00e7a", "text": ""}
{"id": "1476317", "revid": "767487", "url": "https://it.wikipedia.org/wiki?curid=1476317", "title": "Saga del Martello e della Croce", "text": "La saga del \"Martello e della Croce (\"Hammer and the Cross\"), noto anche come le spade e l'impero\" a seconda delle diverse edizioni italiane, \u00e8 una serie di romanzi fantasy di ambientazione storica scritta dallo scrittore statunitense Harry Harrison in collaborazione con Tom Shippey (usando lo pseudonimo di John Holm), tra il 1993 e il 1997.\nLa serie \u00e8 ambientata sul finire del IX secolo, in un Alto Medioevo alternativo dove elementi fantastici si mescolano a eventi e personaggi storici realmente esistiti, secondo canoni propri della narrativa ucronica.\nI romanzi che compongono il ciclo sono:\nTrama.\nInghilterra, anno 865. Il giovane Shef, destinato per nascita a una vita da schiavo, perch\u00e9 figlio di un razziatore vichingo e di una dama inglese, riesce, guidato da strane visioni legate alla tradizione nordica, a sfidare e vincere il dominio culturale della Chiesa sulle isole britanniche e quindi fondare, assieme ad Alfred di Sassonia, un regno illuminato, in cui ogni cittadino sar\u00e0 libero di scegliere tra il Cristianesimo e la Via, nuovo culto che trae origine dalla mitologia vichinga.\nIl destino porter\u00e0 per\u00f2 l'ex schiavo divenuto re a superare i confini della propria terra d'origine intraprendendo un lungo viaggio, all'inseguimento delle proprie visioni, tra terre innevate e creature fantastiche, finendo poi con l'estendere il proprio dominio a tutto il territorio scandinavo.\nDal continente per\u00f2 si lever\u00e0 un nuovo e temibile avversario, il possente Bruno, ufficiale prima e quindi imperatore del Sacro Romano Impero. Guidato dalla propria ambizione il nuovo imperatore si muover\u00e0 infatti per conquistare l'intero Occidente, obiettivo che tenter\u00e0 di raggiungere servendosi anche di mistiche reliquie come il Santo Graal, e che sembra sia nascosto da una setta di gnostici.\nAncora una volta Shef sar\u00e0 perci\u00f2 condotto lontano dalle terre del Nord, questa volta entrando in contatto con le culture del vicino mediterraneo, al fine di confrontarsi con i propri nemici; un viaggio che lo condurr\u00e0 fino alla citt\u00e0 di Roma, dove vedr\u00e0 finalmente compiere il proprio destino."}
{"id": "1476320", "revid": "16758", "url": "https://it.wikipedia.org/wiki?curid=1476320", "title": "Campo di concentramento di Bolzano", "text": ""}
{"id": "1476325", "revid": "88740", "url": "https://it.wikipedia.org/wiki?curid=1476325", "title": "Johannes Hibler", "text": "Dal 2003 a 2011 borgomastro di Lienz per il Partito Popolare Austriaco."}
{"id": "1476335", "revid": "834", "url": "https://it.wikipedia.org/wiki?curid=1476335", "title": "Margaretha Maultasch", "text": ""}
{"id": "1476336", "revid": "486946", "url": "https://it.wikipedia.org/wiki?curid=1476336", "title": "Deus ex 3", "text": ""}
{"id": "1476344", "revid": "767487", "url": "https://it.wikipedia.org/wiki?curid=1476344", "title": "Cojasca", "text": "Cojasca \u00e8 un comune della Romania di 7.374 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 3 villaggi: Cojasca, F\u00e2nt\u00e2nele, Iazu."}
{"id": "1476346", "revid": "393139", "url": "https://it.wikipedia.org/wiki?curid=1476346", "title": "Nogar\u00e9 (Belluno)", "text": "Nogar\u00e9 \u00e8 un quartiere della citt\u00e0 di Belluno.\nLa localit\u00e0 sorge a nordest del centro storico, sulla riva destra del Piave. Il borgo originale \u00e8 rappresentato da un gruppo di edifici raccolto attorno alle vie per Nogar\u00e9 e Francesco della Dia, ma \u00e8 ormai completamente integrato nella recente espansione urbana. A nordest, lungo via Vittorio Veneto-via Tiziano Vecellio si estende la zona industriale di Belluno.\nNel centro sorge la chiesa di San Giovanni Battista (XVII secolo) dipendente dalla parrocchia di San Giovanni Bosco.\nNella localit\u00e0 si trovano le cosiddette Fontane di Nogar\u00e9, notevole zona di risorgive sita lungo il Piave.\nNogar\u00e9 \u00e8 servito dall'autobus urbano (linea B)."}
{"id": "1476353", "revid": "767487", "url": "https://it.wikipedia.org/wiki?curid=1476353", "title": "Comi\u0219ani", "text": "Comi\u0219ani \u00e8 un comune della Romania di 5.306 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 2 villaggi: Comi\u0219ani e Lazuri."}
{"id": "1476355", "revid": "98077", "url": "https://it.wikipedia.org/wiki?curid=1476355", "title": "Andrea Maria Ampere", "text": ""}
{"id": "1476359", "revid": "767487", "url": "https://it.wikipedia.org/wiki?curid=1476359", "title": "Con\u021be\u0219ti (D\u00e2mbovi\u021ba)", "text": "Con\u021be\u0219ti \u00e8 un comune della Romania di 5.310 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 8 villaggi: B\u0103lteni, Boteni, C\u0103lug\u0103reni, Con\u021be\u0219ti, Cr\u00e2nga\u0219i, G\u0103m\u0103ne\u0219ti, Hele\u0219teu, Mereni."}
{"id": "1476362", "revid": "125323071", "url": "https://it.wikipedia.org/wiki?curid=1476362", "title": "Anna Maria di Borbone-Orl\u00e9ans", "text": "Biografia.\nInfanzia.\nEra la figlia di Filippo I, duca d'Orl\u00e9ans, fratello minore di Luigi XIV, e della principessa Enrichetta d'Inghilterra, la pi\u00f9 giovane delle figlie femmine di Carlo I d'Inghilterra. Discendeva sia dalla famiglia reale francese che inglese, poich\u00e9 i suoi nonni paterni erano Luigi XIII di Francia e Anna d'Austria e quelli materni erano Carlo I d'Inghilterra ed Enrichetta Maria di Francia.\nSua madre mor\u00ec allo \"Ch\u00e2teau de Saint-Cloud\" dieci mesi dopo la nascita di Anna Maria. Un anno dopo, suo padre spos\u00f2 la ventunenne Elisabetta Carlotta del Palatinato, che divent\u00f2 molto legata alle sue figliastre. Il suo fratellastro Filippo d'Orl\u00e9ans, il futuro reggente di Francia, nacque dal secondo matrimonio di suo padre.\nLa sua matrigna in seguito la descrisse come \"una delle donne pi\u00f9 amabili e virtuose\".\nMatrimonio.\nPer mantenere l'influenza francese negli stati italiani, suo zio Re Luigi XIV combin\u00f2 il suo matrimonio, all'et\u00e0 di quindici anni, con Vittorio Amedeo II di Savoia, allora Duca di Savoia, in seguito Re di Sicilia e poi di Sardegna.\nIl matrimonio per procura di Anna Maria e Vittorio Amedeo ebbe luogo a Versailles il 10 aprile 1684, il giorno dopo la firma del contratto di matrimonio. Il suo promesso sposo era rappresentato da suo cugino, Luigi Augusto di Borbone, duca di Maine. Luigi XIV le diede una dote di 900,000 \"livres\".\nIl duca d'Orl\u00e9ans accompagn\u00f2 sua figlia fino a Juvisy-sur-Orge (18\u00a0km a sud di Parigi), e la comtesse de Lillebonne l'accompagn\u00f2 per tutto il percorso verso la Savoia. Conobbe suo marito Vittorio a Chamb\u00e9ry il 6 maggio, nozze di persona vennero celebrate dall'Arcivescovo di Grenoble. Due giorni dopo, i novelli sposi fecero il loro \"ingresso trionfale\" a Torino.\nIl primo degli otto figli che partor\u00ec fu Maria Adelaide, la cui nascita quasi cost\u00f2 la vita ad Anna Maria a cui fu prontamente somministrata l'estrema unzione. Maria Adelaide avrebbe poi sposato Luigi, Duca di Borgogna, nipote di Luigi XIV nel 1697, e fu la madre di Luigi XV. Ma sia lei che suo marito morirono prima di poter succedere al trono.\nQuesto matrimonio fu combinato con l'assistenza del mar\u00e9chal de Tess\u00e9 e di Jeanne Baptiste d'Albert de Luynes, contessa di Verrua, che fu l'amante di Vittorio Amedeo dal 1689 al 1700.\nSuo marito ebbe due figli da Jeanne. Tuttavia, quando si ammal\u00f2 di vaiolo, Anna Maria lo cur\u00f2 fino alla sua guarigione.\nRegina consorte.\nAlla morte di suo padre nel giugno 1701, il suo fratellastro divent\u00f2 il nuovo Duca d'Orl\u00e9ans. Il 2 novembre 1701, la sua terza figlia femmina, Maria Luisa, allora appena tredicenne, spos\u00f2 Filippo di Francia, duc d'Anjou, che era appena diventato re Filippo V di Spagna. La giovane principessa sarebbe diventata Reggente di Spagna mentre suo marito era via nella campagna in Italia.\nNonostante il suo legame matrimoniale con la Francia, Vittorio Amedeo ader\u00ec al versante antifrancese nella guerra di successione spagnola. Nel 1706, Torino fu assediata dalle forze francesi sotto il comando del fratellastro di Anna Maria, Filippo d'Orl\u00e9ans, e dalle forze spagnole di suo cugino e cognato Filippo V. Lei e i suoi figli maschi Vittorio Amedeo e Carlo Emanuele furono obbligati a fuggire dalla citt\u00e0.\nQuando la guerra termin\u00f2 nel 1713 con il Trattato di Utrecht, Vittorio Amedeo ricev\u00e9 il Regno di Sicilia, in precedenza possedimento spagnolo. La matrigna di Anna Maria, \"Madame\", la Duchessa d'Orl\u00e9ans, scrisse: \"N\u00e9 guadagner\u00f2 n\u00e9 perder\u00f2 dalla pace, ma la sola cosa di cui godr\u00f2 \u00e8 vedere la nostra Duchessa di Savoia diventare una regina, perch\u00e9 le voglio bene come se fosse mia figlia...\" Egli fu obbligato a scambiare la Sicilia per il dominio meno importante della Sardegna nel 1720, ma mantenne il titolo di Re.\nCome consorte sabauda, Anna Maria aveva l'utilizzo del Palazzo Reale di Torino, la Villa della Regina, della quale commission\u00f2 la riprogettazione a Filippo Juvarra, e la costruenda Palazzina di caccia di Stupinigi (sempre su progetto dello Juvarra).\nUltimi anni e morte.\nLa regina Anna Maria mor\u00ec per insufficienza cardiaca nella sua villa il 26 agosto 1728, il giorno prima del suo 59\u00ba compleanno. Fu sepolta nella Basilica di Superga a Torino, dove tutti i suoi figli, con l'eccezione di Maria Adelaide e Maria Luisa, sono sepolti.\nSuo marito, Vittorio Amedeo II, abdic\u00f2 in favore di suo figlio nel 1730, e mor\u00ec due anni dopo a Moncalieri, dopo essersi risposato morganaticamente.\nSuccessione giacobita.\nDal 1714 al 1720, Anna Maria d'Orl\u00e9ans fu l'erede presuntiva alle rivendicazioni giacobite ai troni di Inghilterra, Scozia e Irlanda. Queste rivendicazione erano detenute a suo tempo da Giacomo Francesco Edoardo Stuart (\"il Vecchio Pretendente\", figlio di Giacomo II). Anna Maria divent\u00f2 l'erede presunta con la morte della sorella di Giacomo la regina Anna di Gran Bretagna nel 1714. Infatti in Gran Bretagna, Giacomo Francesco Edoardo Stuart non era considerata legittimo, e quindi alla morte di Anna Stuart la prima in successione sarebbe stata lei, ma esclusa dall'Act of Settlement. Fu rimpiazzata come erede dalla nascita del figlio del Vecchio Pretendente, Carlo Edoardo Stuart (\"Bonnie Prince Charlie\"), il 31 dicembre 1720. Carlo Edoardo e suo fratello, il cardinale Stuart, morirono entrambi senza prole legittima, cos\u00ec i discendenti di Anna Maria d'Orl\u00e9ans ereditarono le pretese giacobite, vale a dire che essi avrebbero ereditato la corona britannica se non fosse stato per l'Act of Settlement, che escludeva le pretese dei cattolici Stuart e d'Orl\u00e9ans e assegnava il trono ai parenti protestanti pi\u00f9 prossimi, gli Hannover."}
{"id": "1476363", "revid": "1529788", "url": "https://it.wikipedia.org/wiki?curid=1476363", "title": "Adesso", "text": ""}
{"id": "1476365", "revid": "767487", "url": "https://it.wikipedia.org/wiki?curid=1476365", "title": "Corbii Mari", "text": "Corbii Mari \u00e8 un comune della Romania di 8.337 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 9 villaggi: B\u0103r\u0103ceni, Corbii Mari, Groz\u0103ve\u0219ti, Moara din Groap\u0103, Petre\u0219ti, Podu Corbencii, Satu Nou, Ungureni, Vadu Stanchii."}
{"id": "1476373", "revid": "80339", "url": "https://it.wikipedia.org/wiki?curid=1476373", "title": "Andrei Petrovi\u010d Zviagintsev", "text": ""}
{"id": "1476374", "revid": "21880", "url": "https://it.wikipedia.org/wiki?curid=1476374", "title": "Tomopeas", "text": ""}
{"id": "1476375", "revid": "767487", "url": "https://it.wikipedia.org/wiki?curid=1476375", "title": "Corn\u0103\u021belu", "text": "Corn\u0103\u021belu \u00e8 un comune della Romania di 1.578 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 5 villaggi: Aluni\u0219u, Bolovani, Corn\u0103\u021belu, Corni, Slobozia."}
{"id": "1476376", "revid": "287204", "url": "https://it.wikipedia.org/wiki?curid=1476376", "title": "Cornatelu", "text": ""}
{"id": "1476377", "revid": "56620", "url": "https://it.wikipedia.org/wiki?curid=1476377", "title": "La ballata delle prugne secche", "text": "La ballata delle prugne secche \u00e8 un libro scritto nel 2006 dall'autrice esordiente Valeria Di Napoli con lo pseudonimo \"Pulsatilla\" e pubblicato dalla Castelvecchi. nell'estate del 2006 e l'editore ha affermato che sarebbero state prenotate 30.000 copie prima ancora dell'uscita.Nel luglio 2009 ne \u00e8 uscita una nuova edizione, che sostanzialmente (pur riportando alcune correzioni di editing) lascia invariato il contenuto principale del libro.Il libro \u00e8 stato pubblicato in francese con il titolo \"La Cellulite C'est Comme La Mafia \u00e7a N'existe Pas\".\nTrama.\nIl libro, in parte autobiografico, racconta della vita della protagonista nella provincia di Foggia, dei suoi rapporti con i genitori divorziati, delle sue avventure sessuali e dei suoi rapporti conflittuali con cibo e diete (da cui il riferimento alle prugne secche del titolo).\nIn particolare vi sono riferimenti autobiografici dalla nascita fino alla scrittura del libro (nel 2006, anno della prima edizione, l'autrice ha compiuto 25 anni); nonostante i riferimenti tendano a seguire un ordine cronologico, essi non sono l'unica guida per l'esposizione del testo (che quindi non si rispecchia nella forma del diario personale se non in alcune parti quali l'ultimo capitolo), che infatti comprende anche spunti tematici di riflessione. Alcuni capitoli partono dagli spunti di riflessione e li integrano con esperienze ed episodi della vita dell'autrice.\nStruttura.\nIl libro \u00e8 composto di 24 capitoli divisi in tre sezioni.\nL'edizione del 2009 aggiunge una prefazione dell'autrice e una postfazione di Francesco Rende (persona citata nel libro, tramite pseudonimo, come uno degli interessi amorosi avuti dall'autrice).\nAll'interno di alcuni capitoli sono presenti delle note-riquadro, collegate a argomenti trattati dal capitolo, con filo logico indipendente da quello del capitolo stesso.\nSono presenti, nella parte finale, una pagina di ringraziamenti e l'indice.\nLe edizioni in italiano riportano in copertina, ciascuna, una foto dell'autrice (che per\u00f2 non viene mostrata nell'interezza della sua figura).\nTematiche.\nIl libro, in qualit\u00e0 di romanzo autobiografico, parla degli aspetti della crescita e formazione, a partire dalla nascita e dai giochi; tuttavia, nonostante riguardi aspetti anche relativi alle tenere et\u00e0, il lessico utilizzato e alcune particolari tematiche sono pi\u00f9 legate all'et\u00e0 adolescenziale (secondo anche quanto sembra indicare l'autrice nella prefazione alla seconda edizione con un esempio di immaginario dialogo in una sala parrocchiale), pertanto per renderlo usufruibile ai minori potrebbe servire la rielaborazione da parte di pubblico adulto, mentre (secondo anche il contenuto della postfazione alla seconda edizione) sembra avere un target preferenziale per le persone quindicenni (o possibilmente di et\u00e0 maggiore).\nTuttavia la crescita e la formazione non sono i soli aspetti coinvolti, in quanto ogni capitolo tratta possibilmente di tematiche distinte e non necessariamente legate alla sola biografia dell'autrice.\nIn particolare sono affrontate tematiche relative alle problematiche e ruoli sociali. Nonostante alcuni capitoli hanno tematiche particolari, alcune sono pi\u00f9 diffuse e presenti in pi\u00f9 capitoli, in particolare il rapporto con il proprio corpo e la propria immagine, il consumismo, le relazioni sentimentali, il ruolo e le relazioni della donna nella societ\u00e0 occidentale moderna. \nIl titolo in francese in particolare fa riferimento al capitolo che riguarda la cellulite, analizzato dall'autrice anche come aspetto legato al consumismo (oltre a riportare altre considerazioni, come quelle di carattere cognitivo).\nLa presenza delle numerose tematiche, per le quali l'autrice presenta posizioni talvolta anche fortemente in contrasto con l'opinione pubblica mediamente pi\u00f9 diffusa (in una specie di esternazione-denuncia di alcuni aspetti pi\u00f9 diffusi), rendono possibili spunti per una rielaborazione a livello filosofico o di dibattito culturale dei vari aspetti (secondo anche quanto deducibile dalla postfazione alla seconda edizione).\nAlcuni lettori invece sembrano sottolineare gli aspetti ironici del libro (dovuti anche all'uso di figure retoriche) privilegiando quindi un approccio pi\u00f9 ricreativo."}
{"id": "1476384", "revid": "110157", "url": "https://it.wikipedia.org/wiki?curid=1476384", "title": "Corne\u0219ti (D\u00e2mbovi\u021ba)", "text": "Corne\u0219ti \u00e8 un comune della Romania di 6.955 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 10 villaggi: Bujoreanca, C\u0103tunu, Corne\u0219ti, Cristeasca, Criv\u0103\u021bu, Frasinu, Hod\u0103r\u0103\u0219ti, Ibrianu, Post\u00e2rnacu, Ungureni."}
{"id": "1476385", "revid": "1305772", "url": "https://it.wikipedia.org/wiki?curid=1476385", "title": "Football Champ", "text": "Football Champ, conosciuto in Giappone come e in Europa come Euro Football Champ, \u00e8 un videogioco di calcio sviluppato e pubblicato nel 1991 dalla Taito.\nEsso ha riscosso molto successo nelle sale giochi europee soprattutto per la sua spettacolarit\u00e0, dove passaggi millimetrici, acrobazie e colpi scorretti sono alla base di ogni sua azione. Proprio questa sua caratteristica ha creato una sorta di clich\u00e9 nei videogiochi arcade del genere negli anni novanta, quando molti videogiocatori si appassionarono proprio a questa tipolog\u00eca contraddistinta da una mancanza di realismo a favore di clamorose giocate al limite del possibile; \"Hat Trick Hero\" ha potuto cos\u00ec proseguire con una serie di seguiti sempre molto gettonati e, da parte di altre software house, si sono visti titoli agli antipodi del calcio reale, come \"Premier Soccer\" della Konami del 1993.\nNel 1992 venne realizzato un ulteriore porting solo per il mercato europeo, Euro Champ '92, probabile omaggio al Campionato Europeo svoltosi quell'anno in Svezia e tra i pochissimi videogiochi arcade di calcio a presentare solamente nazionali del vecchio continente.\nModalit\u00e0 di gioco.\nSi utilizzano due pulsanti, uno per tirare o per passare basso e veloce, e uno per passare la palla lunga e alta; appena la palla arriva a contatto con un giocatore \u00e8 gi\u00e0 possibile calciarla di prima con un'acrobazia, ed effettuare quindi le famose combo di rovesciate o tuffi di testa, che data la scarsa intelligenza artificiale dei portieri sono utilissime per segnare. In fase di non possesso palla \u00e8 possibile intervenire in scivolata (tecnica non sanzionabile dall'arbitro ma pu\u00f2 essere evitata dall'avversario con una \"bicicletta\") oppure commettere un intervento scorretto quale lo sferrare un pugno, afferrarlo per la maglietta oppure effettuare una ginocchiata in salto: se l'arbitro in quel momento \u00e8 visibile e non \u00e8 a terra (cade a ogni contatto con loro) questo fermer\u00e0 la partita fischiando il fallo e ammonendo il giocatore; uno dei calciatori viene espulso dal campo di gioco al terzo cartellino giallo del match (indifferentemente se lo stesso calciatore ne abbia gi\u00e0 presi due).\nPeculiarit\u00e0 di \"Football Champ\" \u00e8 la possibilit\u00e0 di effettuare i cosiddetti \"Super Shot\" e \"Hyper Shot\". Il primo colpo pu\u00f2 essere messo a segno ogni due partite, quando mancano allo scadere circa trenta secondi (e si \u00e8 in situazione di parit\u00e0 o svantaggio), passando la palla al capitano della squadra con un lancio lungo quando questi si trova in una determinata zona del campo che cambia a seconda di quale capitano si \u00e8 scelto dei quattro. Il secondo \u00e8 molto pi\u00f9 raro e non \u00e8 chiaro quando si pu\u00f2 manifestare. Il Super Shot va a segno nell'80% circa dei casi, colpendo il portiere e trascinandolo in porta. L'Hyper Shot \u00e8 praticamente un gol fatto, in quanto il portiere non ha possibilit\u00e0 di fermare il pallone (una specie di palla di fuoco), venendo scaraventato oltre il limite del campo.\n\u00c8 tra i primi videogiochi di calcio arcade a presentare dati personali per ogni singolo calciatore delle due squadre: in questo caso il numero di maglia e l'energia del giocatore che si controlla, visualizzate nell'angolo in alto dello schermo; se uno dei giocatori realizza una tripletta appare la scritta \"Hat Trick\", termine inglese che indica proprio la tripletta. \u00c8 possibile scegliere una nazionale tra otto (la differenza tra le tre versioni sta proprio nelle nazionali selezionabili e nel numero: infatti in \"Euro Champ '92\" le squadre opzionabili sono ben dodici) e quindi affrontare successivamente le rimanenti squadre; una volta che viene scelta si dovr\u00e0 scegliere uno tra quattro giocatori di quella squadra al quale assegnare un maggior potenziale a livello di tiro e corsa, nonch\u00e9 la possibilit\u00e0 di effettuare il \"Super Shot\".\nInfine presenta diverse fotografie digitalizzate: quella presente sullo sfondo del men\u00f9 di selezione della squadra raffigura lo Stadio Marcantonio Bentegodi di Verona, utilizzato quell'anno per il campionato mondiale, mentre nella schermata riassuntiva di fine partita pu\u00f2 apparire una che raffigura un esultante Marco Tardelli.\nConversioni domestiche.\nLa Taito pubblic\u00f2 una conversione per Super Nintendo nel 1992, utilizzando il titolo Euro Football Champ in Europa, Hat Trick Hero in Giappone e Super Soccer Champ in Nordamerica.\nLe conversioni per computer vennero realizzate dalla Domark Software su licenza di Taito. Nel 1992 usc\u00ec European Football Champ per Amiga, Atari ST e Commodore 64, che corrispondeva all'arcade \"Euro Champ '92\" con sole nazionali europee.\nLa conversione per Commodore 64 tuttavia conserva ben poche caratteristiche dell'originale, con la tipica visuale a volo d'uccello che ha caratterizzato molti videogiochi del genere per tale home computer e l'assenza di molte altre caratteristiche, tra queste la possibilit\u00e0 di selezionare il capitano della squadra. Una pessima sensibilit\u00e0 dei controlli e un'enorme facilit\u00e0 nel realizzare da parte del giocatore hanno contribuito a relegare il gioco tra i \"dimenticabili\", con la rivista specializzata \"Zzap!64\" che lo valut\u00f2 con un 45%.\nNel 2006 \"Football Champ\" \u00e8 stato incluso nella raccolta dedicata al retrogaming \"Taito Legends 2\", uscita su PlayStation 2, PC e Xbox."}
{"id": "1476387", "revid": "729019", "url": "https://it.wikipedia.org/wiki?curid=1476387", "title": "Beretta 9000", "text": "La Beretta 9000 \u00e8 una pistola semiautomatica lanciata sul mercato dalla Beretta nell'anno 2002.\nIl Progetto.\nProgettata come arma per la difesa personale (porto occulto) e per il personale di polizia in borghese, la Beretta 9000 \u00e8 stata ideata da Giugiaro con un \"design\" armonioso e \"morbido\", quasi futuristico, per ridurre gli spigoli vivi che potrebbero creare problemi d'impigliamento agli abiti in caso d'estrazione. La Beretta 9000 \u00e8 stata altres\u00ec la prima arma costruita dalla Beretta con fusto in tecnopolimeri, al fine di ridurre il peso totale. La Beretta 9000 \u00e8 stata prodotta in due varianti:\nL'arma \u00e8 stata resa disponibile nei calibri 9x21mm IMI (caricatore da 12 colpi, per il solo mercato italiano), 9x19mm \"Parabellum\" (caricatore da 12 colpi, per i mercati esteri) e .40 \"Smith &amp; Wesson\". Tutte le versioni della Beretta 9000 presentano un pulsante di sgancio del caricatore ambidestro.\nI caricatori del relativo calibro (e mercato) sono intercambiabili con i modelli:\n92 (9x19mm Parabellum); \n98 (9x21mm IMI);\n96 (.40 S&amp;W).\nL'Impiego.\nLa Beretta 9000 si \u00e8 rivelata, alle prove di tiro, come un'arma affidabile e dalle buone prestazioni; immediatamente dopo il suo lancio, ha goduto di una breve popolarit\u00e0, soprattutto sul mercato civile e in particolare in Italia tra le Guardie Particolari Giurate, per via del peso basso e del costo competitivo. Tuttavia, a causa delle sue dimensioni piuttosto importanti, contenute in lunghezza ma eccessive in spessore, soprattutto dell'impugnatura, in confronto con altre armi alternative sul mercato, il suo volume di mercato si \u00e8 rapidamente ridotto, decretandone l'insuccesso commerciale e spingendo la Beretta ad interromperne la produzione gi\u00e0 nell'anno 2006.\nDerivazioni ludiche.\nNell'anno 2007 la ditta russa ANICS, sussidiaria della tedesca \"Umarex\", ne ha lanciato una versione a CO2 per scopi meramente ludici. \nMedia.\nNell'anno 2002, la Beretta 9000 \u00e8 stata utilizzata dall'attore Tom Cruise nel film \"Minority Report\" e Robert De Niro nel film \"Showtime\"."}
{"id": "1476401", "revid": "12674880", "url": "https://it.wikipedia.org/wiki?curid=1476401", "title": "Vladimiro II Monomaco", "text": ""}
{"id": "1476402", "revid": "767487", "url": "https://it.wikipedia.org/wiki?curid=1476402", "title": "Coste\u0219tii din Vale", "text": "Coste\u0219tii din Vale \u00e8 un comune della Romania di 3.467 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 3 villaggi: Coste\u0219tii din Vale, M\u0103run\u021bi\u0219u, Tom\u0219ani."}
{"id": "1476403", "revid": "287204", "url": "https://it.wikipedia.org/wiki?curid=1476403", "title": "Costestii din Vale", "text": ""}
{"id": "1476408", "revid": "216538", "url": "https://it.wikipedia.org/wiki?curid=1476408", "title": "Cartone preparatorio", "text": ""}
{"id": "1476410", "revid": "767487", "url": "https://it.wikipedia.org/wiki?curid=1476410", "title": "Cr\u00e2ngurile", "text": "Cr\u00e2ngurile \u00e8 un comune della Romania di 3.434 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 7 villaggi: B\u0103dule\u0219ti, Cr\u00e2ngurile de Jos, Cr\u00e2ngurile de Sus, P\u0103troaia-Deal, P\u0103troaia-Vale, R\u0103\u021be\u0219ti, Voia."}
{"id": "1476412", "revid": "287204", "url": "https://it.wikipedia.org/wiki?curid=1476412", "title": "Crangurile", "text": ""}
{"id": "1476415", "revid": "767487", "url": "https://it.wikipedia.org/wiki?curid=1476415", "title": "Crevedia (D\u00e2mbovi\u021ba)", "text": "Crevedia \u00e8 un comune della Romania di 6.384 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 5 villaggi: Cocani, Crevedia, D\u00e2rza, M\u00e2n\u0103stirea, Samurca\u0219i."}
{"id": "1476416", "revid": "767487", "url": "https://it.wikipedia.org/wiki?curid=1476416", "title": "Spianamento", "text": "Per spianamento si intende l'insieme delle operazioni, sia di rilievo che di calcolo, diretta a trasformare la superficie fisica irregolare del terreno in una superficie piana, orizzontale o inclinata. Il progetto di spianamento di una determinata zona si esegue sulla rappresentazione a piano quotato o, nel caso di zone molto estese, su quella a linee di livello. \nQuesto progetto richiede: \nSi hanno diversi tipi di spianamenti:\nSi avranno spianamenti di solo scavo quando la quota di progetto \u00e8 uguale o pi\u00f9 piccola alla quota pi\u00f9 bassa del terreno.\nIl piano di progetto o di spianamento, al quale si deve riportare la superficie naturale del terreno, pu\u00f2 essere di posizione stabilita o da fissare in modo da avere il compenso tra i volumi di riporto e di sterro. Nel caso che il piano di progetto sia di posizione stabilita, basta che sia assegnata la sua quota, ovvero la quota di un suo punto se deve essere orizzontale; occorre che si abbiano gli elementi per definire la sua retta di massima pendenza, se deve essere inclinato.\nLa quota rossa, per ogni punto considerato, \u00e8 data dalla differenza tra la quota di progetto e quella del terreno (QR = QP - QT). Se il segno risulta positivo si ha una quota rossa di riporto, ovvero il piano di progetto passa, in quel punto, al di sopra del terreno (ordinata di riporto); se risulta negativo si ha una quota rossa di scavo, ovvero il piano passa al di sotto del terreno (ordinata di sterro).\nI punti del terreno che hanno la quota coincidente con quella di progetto, e cio\u00e8 hanno quota rossa nulla, vengono definiti punti di passaggio e possono essere trovati con il metodo grafico del ribaltamento o per via analitica. \nLa spezzata che congiunge i punti di passaggio \u00e8 definita linea di passaggio e separa la zona di scavo da quella di riporto."}
{"id": "1476418", "revid": "110157", "url": "https://it.wikipedia.org/wiki?curid=1476418", "title": "All Scratched Up", "text": "All Scratched Up \u00e8 il quarto album della band skate punk Down by Law."}
{"id": "1476419", "revid": "1216132", "url": "https://it.wikipedia.org/wiki?curid=1476419", "title": "Lo vostro bel saluto e 'l gentil sguardo", "text": "Lo vostro bel saluto e 'l gentil sguardo \u00e8 un sonetto di Guido Guinizzelli.\nIl sonetto descrive le emozioni del poeta al passaggio e al saluto dell'amata: l'amore assale e fa perdere ogni ragione all'amante. Tutto il componimento verte sullo sgomento creato alla vista dell'amata, che viene espresso molto efficacemente attraverso similitudini come il fulmine che entra dentro alla finestra di una torre (vv 9-10) e la mancanza di vita della statua d'ottone (vv 12-13).\nIn complesso l'amore generato dall'apparizione della donna, rispetto agli altri componimenti, non produce pi\u00f9 un gioioso stupore ma piuttosto un profondo sgomento. L'amore viene quasi percepito come un qualcosa di minaccioso o pericoloso.\nViene trattato il tema dell'Afasia, cio\u00e8 la consapevolezza della inadeguatezza degli strumenti del poeta per la descrizione dell'Amata, e per ci\u00f2 il poeta soffre. \nE qui che Guido Guinizzeli ci sta dicendo che: \n\"L'amore pu\u00f2 uccidere se tu non sei pronto a riceve una bellezza tale, e tu potresti morire.\""}
{"id": "1476420", "revid": "767487", "url": "https://it.wikipedia.org/wiki?curid=1476420", "title": "D\u0103rm\u0103ne\u0219ti (D\u00e2mbovi\u021ba)", "text": "D\u0103rm\u0103ne\u0219ti \u00e8 un comune della Romania di 4.622 abitanti, ubicato nel distretto di D\u00e2mbovi\u021ba, nella regione storica della Muntenia.\nIl comune \u00e8 formato dall'unione di 2 villaggi: D\u0103rm\u0103ne\u0219ti e M\u0103rginenii de Sus."}
{"id": "1476421", "revid": "1318658", "url": "https://it.wikipedia.org/wiki?curid=1476421", "title": "Poronajsk", "text": "Poronajsk (anche traslitterato come \"Poronaysk\"; in giapponese, \"Shikuka\") \u00e8 una citt\u00e0 della Russia, situata nell'Estremo Oriente Russo (Oblast' di Sachalin), sulla costa del golfo Terpenija nel Mare di Ochotsk, 288 km a nord di Ju\u017eno-Sachalinsk alla foce del fiume Poronaj; \u00e8 capoluogo del distretto omonimo.\nIl primo insediamento aveva nome \"Tichmenevskij\" () e risale al 1869, costruito in un territorio allora occupato da piccole comunit\u00e0 degli originari abitatori della zona, Ainu e Nivchi. Posseduta dall'Impero del Giappone dal 1905 al 1945, che la rinominarono \"Shikuka\", ritorn\u00f2 all'allora Unione Sovietica dopo la fine della seconda guerra mondiale. I sovietici la ribattezzarono Poronajsk (dal nome del fiume) nel 1946, concedendole \"status\" di citt\u00e0.\nPoronajsk \u00e8 servita da un porto e da un aeroporto.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1476422", "revid": "80339", "url": "https://it.wikipedia.org/wiki?curid=1476422", "title": "Poronaysk", "text": ""}
{"id": "1476423", "revid": "21880", "url": "https://it.wikipedia.org/wiki?curid=1476423", "title": "Dryomys sichuanensis", "text": ""}
{"id": "1476427", "revid": "767487", "url": "https://it.wikipedia.org/wiki?curid=1476427", "title": "Chambre 666", "text": "Chambre 666 un film documentario del 1982 diretto da Wim Wenders.\nIn occasione del Festival di Cannes del 1982, Wenders prepar\u00f2 una macchina da presa fissa in una camera d'albergo (la \"chambre\" numero 666 dell'Hotel Martinez) e invit\u00f2 una serie di registi ad entrarvi da soli, accendere la camera e il registratore audio e rispondere in solitudine ad una serie di domande preparate su un foglio. Le domande erano sul tema \"Qual \u00e8 il futuro del cinema?\" e in particolare: \"Il cinema \u00e8 un linguaggio che andr\u00e0 perduto, un'arte che sta per morire?\". Ogni regista aveva a disposizione un rullo di pellicola da 16 mm (circa 11 minuti di durata) per rispondervi. Wenders registr\u00f2 il suo intervento come chiusura, aggiunse un'introduzione e mont\u00f2 il tutto.\nElenco degli interventi.\nAppaiono nel seguente ordine i registi:\nPresentazione.\n\u00c8 stato presentato fuori concorso al Festival di Cannes 2006."}
{"id": "1476428", "revid": "219110", "url": "https://it.wikipedia.org/wiki?curid=1476428", "title": "Sant'Alessio (Lucca)", "text": "Sant'Alessio \u00e8 un quartiere di Lucca, situato a circa 2 chilometri dalla citt\u00e0, sull'argine destro del fiume Serchio, al confine, oltre che con il fiume, anche con i quartieri di Carignano, Monte San Quirico e San Martino in Vignale.\nStoria e descrizione.\nIl paese ha origini antichissime, probabilmente al tempo dei longobardi. Sembra che prima questa frazione si chiamasse Windolfo, ricco signore longobardo che don\u00f2 il suo nome in quanto proprietario di quasi tutto l'attuale quartiere. Il primo documento certo al quale possiamo accedere \u00e8 una pergamena dove viene menzionato il nome Sant'Alessio, datata 26 settembre dell'anno 801.\nSuccessivamente ha fatto parte della Repubblica di Lucca ed ha seguito la citt\u00e0 in tutte le sue forme di governo successive, fino a diventarne frazione, con l'Unit\u00e0 d'Italia nel 1860.\nAttualmente il quartiere di Sant'Alessio conta circa 1700 abitanti. Non \u00e8 pi\u00f9 un paese prevalentemente agricolo come in passato, ma, tra i pochi agricoltori rimasti, continua ad essere preminente la coltivazione del \u201cfagiolo cannellino\u201d, coltivazione per la quale Sant'Alessio \u00e8 conosciuto in molte parti d'Italia.\nNel quartiere \u00e8 situata la dimora signorile nota anche come Villa Menichetti."}
{"id": "1476430", "revid": "1573940", "url": "https://it.wikipedia.org/wiki?curid=1476430", "title": "Okenia japonica", "text": "Okenia japonica \u00e8 un mollusco nudibranchio della famiglia Goniodorididae.\nL'epiteto specifico fa riferimento al Giappone, zona di rinvenimento degli esemplari."}
{"id": "1476434", "revid": "767487", "url": "https://it.wikipedia.org/wiki?curid=1476434", "title": "Christus (film 1916)", "text": "Christus (titolo italiano Cristo) \u00e8 un film del 1916 diretto da Giulio Antamoro.\nIn esso la vita di Cristo, dall'Annunciazione alla Trasfigurazione, si anima e si sviluppa attraverso una successione di \"tableaux vivants\" cinematografici in cui riconosciamo celebri opere, tra le quali: \"l'Annunciazione\" del Beato Angelico, \"La Nativit\u00e0\" del Correggio, l\"'Ultima cena\" di Leonardo, la \"Piet\u00e0\" di Michelangelo, la \"Trasfigurazione\" di Raffaello.\nIl film \u00e8 stato girato prevalentemente in Egitto. Molte scene della pellicola furono girate a Cori."}
{"id": "1476436", "revid": "306856", "url": "https://it.wikipedia.org/wiki?curid=1476436", "title": "Jarl", "text": "Jarl o earl \u00e8 un titolo nobiliare scandinavo (\"jarl\") e anglosassone (\"earl\") che indicava originariamente una persona con il rango di \"capitano\", un capo militare che controllava un determinato territorio per conto del proprio sovrano. Il significato assunto nel tempo e l'equivalente continentale con cui verr\u00e0 sostituito alla fine del Medioevo variano in funzione del contesto geopolitico d'utilizzo.\nIn Scandinavia il titolo di \"jarl\" fu utilizzato a partire dall'epoca vichinga e fino al XIII secolo quando venne rimpiazzato con quello di duca (\"hertig\"/\"hertug\"). Il titolo scandinavo era generalmente unico ed esclusivo e le sue prerogative erano inferiori solamente a quelle del re.\nIn Gran Bretagna \"earl\" era, invece, un titolo di minori prerogative e maggiormente diffuso che divenne nel tempo sinonimo di conte nell'accezione carolingia. Il titolo di \"earl\" viene ancora oggi utilizzato per indicare i pari inglesi con un titolo nobiliare intermedio tra quello di marchese e visconte.\nEtimologia.\nLa parola \"earl\" deriva dal medio inglese \"erl\" (\"guerriero\", \"nobiluomo\") dal significato equivalente al termine \"jarl\" in norreno ed \"eril\" in proto-norreno e correlato al fu\u00feark antico \"erilaz\" forma derivata da *er\u01ed (\"combattimento, battaglia\", da qui l'interpretazione come \"guerriero\").\nNon \u00e8 chiara l'esistenza di una correlazione etimologica con il termine anglosassone \"Ealdorman\" (\"\"anziano\", \"venerabile\"\") che designava un titolo ufficiale effettivamente rimpiazzato da quello di \"earl\" nel corso dell'XI secolo.\nSebbene il titolo di \"contessa\" sia e sia stato usato per indicare la moglie dell'earl (questo termine non ha una forma femminile) non \u00e8 chiaro se il titolo normanno sia stato abbandonato in favore di quello di \"earl\" dopo la conquista normanna dell'Inghilterra o solo successivamente considerato come sinonimo (\"Hughes, 1998\"). I termini in irlandese e gaelico scozzese (\"iarla\") e quello in gallese (\"iarll\") hanno la stessa origine di quello inglese.\nScandinavia.\nNorvegia.\nNella Norvegia medioevale, il titolo indicava una posizione inferiore solo a quella del sovrano e lo \"jarl\" era l'unico che potesse mantenere una propria \"hird\" (un corpo di guardia di larghe dimensioni). Generalmente lo \"jarl\" in carica in Norvegia era uno solo a cui si affiancava quello delle isole Orcadi e - dopo il 1258 con l'annessione alla Norvegia - quello dell'Islanda; talvolta la carica non veniva assegnata. L'esclusivit\u00e0 del titolo rispondeva a due obiettivi: fornire un sostituto riconosciuto in caso di malattia del sovrano e placare un pretendente al trono senza offrirgli il titolo di re.\nNel 1237, lo \"jarl\" Skule B\u00e5rdsson fu insignito del titolo di duca (\"hertug\") che veniva utilizzato per la prima volta in Norvegia e ridimensionava le prerogative originarie del titolo scandinavo. L'atto anticipava l'introduzione nel paese dei nuovi titoli nobiliari continentali che avrebbero sostituito progressivamente quelli norreni: l'ultimo jarl norvegese fu nominato nel 1295.\nSvezia.\nIn Svezia, lo \"jarl\" era il diretto successore al trono delle due case reali svedesi, gli Stenkilska \u00e4tten e i Bj\u00e4lbo\u00e4tten. A partire dal XII secolo divenne un titolo ereditario dei membri di queste due case e designava una autorit\u00e0 seconda solo al re di Svezia.\nNel 1250 con l'ascesa al trono di un rappresentante dei Bj\u00e4lbo\u00e4tten, il titolo dell'ultimo jarl Birger Magnusson venne mutato in quello di duca (\"Dux Sweciae\") e alla sua morte, nel 1266, le prerogative e i poteri del jarl passarono definitivamente alla corona svedese.\nIslanda.\nL'unico \"jarl\" islandese fu Gissur \u00deorvaldsson (1208-1268), nominato nel ruolo da Haakon IV Haakonsson per essere riuscito a condurre l'isola sotto il dominio norvegese e che mantenne il titolo dal 1258 fino alla morte."}
{"id": "1476441", "revid": "110157", "url": "https://it.wikipedia.org/wiki?curid=1476441", "title": "Last of the Sharpshooters", "text": "Last of the Sharpshooters \u00e8 il quinto album della band skate punk Down by Law. In seguito a questo lavoro il cantante Dave Smalley fond\u00f2 la band side-project The Sharpshooters"}
{"id": "1476442", "revid": "21880", "url": "https://it.wikipedia.org/wiki?curid=1476442", "title": "Chaetocauda", "text": ""}
{"id": "1476455", "revid": "41852", "url": "https://it.wikipedia.org/wiki?curid=1476455", "title": "Province della Siria", "text": ""}
{"id": "1476456", "revid": "1573940", "url": "https://it.wikipedia.org/wiki?curid=1476456", "title": "Okenia kendi", "text": "Okenia kendi \u00e8 un mollusco nudibranchio della famiglia Goniodorididae.\nL'epiteto specifico deriva dal filippino \"kendi\", che \u00e8 la traslitterazione dall'inglese \"candy\", cio\u00e8 biscotto zuccheroso, dolciume, in riferimento all'aspetto del mollusco.\nDistribuzione e habitat.\nRinvenuta presso le coste di Luzon, nelle Filippine, e presso l'isola indonesiana di Sulawesi."}
{"id": "1476460", "revid": "287204", "url": "https://it.wikipedia.org/wiki?curid=1476460", "title": "Neolamprologus leleupi", "text": "Neolamprologus leleupi \u00e8 un piccolo pesce d'acqua dolce appartenente alla famiglia Cichlidae.\nDistribuzione e habitat.\nQuesta specie \u00e8 endemica dell'area meridionale del lago Tanganica.\nAlimentazione.\nSi nutre di invertebrati.\nPredatori.\n\"N. leleupi\" \u00e8 preda abituale del ciclide \"Perissodus microlepis\"."}
{"id": "1476463", "revid": "1269275", "url": "https://it.wikipedia.org/wiki?curid=1476463", "title": "National Football League (Figi)", "text": "Il Campionato figiano di calcio comprende 2 leghe di calcio dilettantistiche, la massima serie chiamata National Football League e la seconda serie chiamata Fijian Premier League; \u00e8 divisa in due gironi separati in quanto chiamati Viti Levu Zone dove giocano le squadre della rispettiva isola, l'altro girone si chiama Vanua Levu dove giocano le rispettive squadre. Comprende inoltre altre quattro distinte coppe, la Coppa delle Figi, la Battle of Giants figiana e il Champions vs. Champions figiana e il Campionato interdistrettuale figiano.\nLa vincitrice e la seconda classificata della National Football League si qualifica per la OFC Champions League, mentre l'ultima da quest'anno retroceder\u00e0 a differenza degli altri anni quando andava a sfidare la vincente della divisione inferiore in spareggi di andata e ritorno.\nFormula.\nIl campionato figiano di calcio \u00e8 strutturato in due categorie. La massima serie del campionato \u00e8 la National Football League, a girone unico.\nLa seconda categoria si chiama Fijian Premier League e suddivide le squadre in gironi e infine comprende spareggi per la promozione.\nStoria.\nLa National Football League venne fondata nel 1977 inizialmente erano 8 le squadre partecipanti. Col tempo anche gli altri distretti iniziarono a mettere su una vera e propria squadra e attualmente in totale sono 23 le squadre partecipanti ai campionati."}
{"id": "1476467", "revid": "212348", "url": "https://it.wikipedia.org/wiki?curid=1476467", "title": "Campionato di calcio delle Figi", "text": ""}
{"id": "1476468", "revid": "287204", "url": "https://it.wikipedia.org/wiki?curid=1476468", "title": "Charles Avison", "text": "Vissuto tra i periodi barocco e classico, fu il maggiore compositore inglese di concerti grossi del XVIII secolo, nonch\u00e9 un importante teorico della musica.\nBiografia.\nPoco si conosce della giovent\u00f9 di Avison. Era il quinto di nove figli di Richard e Anne Avison, ambedue musicisti, e fu battezzato il 16 febbraio alla St. John's Church.\nPersonalit\u00e0 artistica.\n\u00c8 ricordato principalmente per i \"12 Concerti Grossi after Scarlatti\" e l\"Essay on Musical Expression\", la prima pubblicazione critica sulla musica in lingua inglese, nella quale egli non esit\u00f2 nel biasimare Georg Friedrich H\u00e4ndel, nonostante quest'ultimo fosse ammirato nell'Inghilterra dell'epoca.\nFu un continuatore della tradizione italiana del concerto grosso che aveva reso popolare Francesco Geminiani a Londra."}
{"id": "1476470", "revid": "38120", "url": "https://it.wikipedia.org/wiki?curid=1476470", "title": "Teorema di Poincar\u00e9\u2013Birkhoff\u2013Witt", "text": ""}
{"id": "1476473", "revid": "24281", "url": "https://it.wikipedia.org/wiki?curid=1476473", "title": "Joykiller", "text": ""}
{"id": "1476474", "revid": "3831", "url": "https://it.wikipedia.org/wiki?curid=1476474", "title": "Direzione per l\u2019Impiego del Personale Militare dell\u2019Aeronautica", "text": ""}
{"id": "1476476", "revid": "547034", "url": "https://it.wikipedia.org/wiki?curid=1476476", "title": "Giuseppe Nascimbeni", "text": "L'infanzia e gli studi.\nGiuseppe Nascimbeni nasce a Torri del Benaco, un paesino sulla sponda veronese del Lago di Garda, il 22 marzo 1851. Terminati gli studi elementari, con l'aiuto della madre, entra al collegio Mazza di Verona, ma con scarsi risultati, tanto che non viene ammesso all'anno successivo. Deciso a riprovare, nel novembre del 1863 riprende i libri e completa gli studi a pieni voti. Inizia, un po' titubante, il corso in seminario, ma ogni giorno di pi\u00f9 la sua scelta si riveler\u00e0 matura e pienamente consapevole.\nLa vita sacerdotale.\nLa vestizione clericale \u00e8 l'8 dicembre 1869 a Torri, il diaconato nel 1874 e il 9 agosto dello stesso anno \u00e8 ordinato sacerdote da Luigi di Canossa. Il 22 agosto 1874 ottiene il diploma di maestro, \"professione\" che eserciter\u00e0 nella sua prima parrocchia, S. Pietro di Lavagno, assieme agli usuali compiti del sacerdote. Ad un passo dall'essere \"eletto parroco a furor di popolo\", don Giuseppe decise di farsi trasferire per non soppiantare il suo parroco; cos\u00ec fu assegnato a Castelletto di Brenzone, con don Donato Brighenti, ormai anziano e bisognoso di aiuto.\nA Castelletto.\nDon Giuseppe conosceva bene la realt\u00e0 di Castelletto, perch\u00e9 era un po' la realt\u00e0 che aveva vissuto da ragazzo a Torri, dal quale dista solo pochi chilometri. Quasi completamente isolato in termini di trasporti (ad eccezione dei battelli e di una vecchia mulattiera), Castelletto versa in una condizione di povert\u00e0 non solo economica che il Nascimbeni riuscir\u00e0 a lenire con il suo amore per il paese, con la sua operosit\u00e0 e con la sua preghiera. Oltre alle attivit\u00e0 parrocchiali, quelle dell'oratorio e quelle scolastiche (che ha avuto fino al 25 gennaio 1885, quand'\u00e8 diventato parroco del paese dopo la morte del predecessore, don Brighenti), don Giuseppe pregava che potessero esserci delle suore che lo aiutassero in paese.\nLa fondazione delle Piccole Suore della Sacra Famiglia.\nDopo molti \"No\", su consiglio di mons. Bacilieri, fond\u00f2 le Piccole Suore della Sacra Famiglia, che il 6 novembre 1892 arrivarono a Castelletto ed iniziarono l'opera che ancor oggi portano avanti in Italia e non solo: America Latina, Albania, Africa, con attivit\u00e0 che vanno dall'insegnamento nelle scuole all'accoglienza di orfani, dagli ospedali ai ricoveri per anziani. Il 19 novembre 1905 c'\u00e8 la posa della prima pietra della nuova chiesa: la vecchia, ormai in rovina, doveva essere abbattuta perch\u00e9 d'intralcio alla nuova Gardesana, che avrebbe portato i collegamenti tra tutti i paesini del lago. Nel frattempo, La fondazione delle Piccole Suore, assieme a Madre Maria Domenica Mantovani, arriva lontano: \nnel 1910 Mons. Nazareno Patrizi patrocin\u00f2 la causa di approvazione dell\u2019Istituto e delle Costituzioni delle Suore della Sacra Famiglia. Essa ebbe esito positivo con approvazione della Santa Sede ed emanazione del decreto di lode.\nOltre alla grande affluenza di giovani nel neonato istituto, i cui patroni sono la S. Famiglia, S. Carlo Borromeo, S. Filippo Neri, il S. Curato d'Ars e S. Francesco d'Assisi e il cui motto \u00e8 \"Pregare, Lavorare e Patire\", il Padre (cos\u00ec veniva chiamato don Giuseppe) manda le sue suore anche negli ospedali militari durante la Grande Guerra; Castelletto, infatti, si trovava vicino al confine con l'Austria.\nLa malattia e la morte.\nAlla vigilia del 1917, don Giuseppe \u00e8 colpito da apoplessia e paralisi. Nel novembre del 1917, dopo essersi lentamente ripreso, celebra il 25\u00b0 della fondazione. Nel 1921, dopo essersi ripreso dall'epidemia di influenza spagnola e un attacco di diabete, ebbe un nuovo collasso che aggrav\u00f2 notevolmente la sua situazione. Nella notte tra il 20 e il 21 gennaio 1922 muore. Viene proclamato beato da Giovanni Paolo II nell'aprile del 1988 a Verona."}
{"id": "1476482", "revid": "1269275", "url": "https://it.wikipedia.org/wiki?curid=1476482", "title": "Cook Islands Round Cup", "text": "Il Cook Islands Round Cup \u00e8 la massima competizione calcistica delle Isole Cook."}
{"id": "1476485", "revid": "1573940", "url": "https://it.wikipedia.org/wiki?curid=1476485", "title": "Okenia lambat", "text": "Okenia lambat \u00e8 un mollusco nudibranchio della famiglia Goniodorididae.\nL'epiteto specifico deriva dall'indonesiano \"lambat\", cio\u00e8 pigro, per l'andatura lenta.\nDistribuzione e habitat.\nRinvenuta presso le coste di Luzon, nelle Filippine."}
{"id": "1476486", "revid": "35804", "url": "https://it.wikipedia.org/wiki?curid=1476486", "title": "Delicias de Concepci\u00f3n", "text": "Delicias de Concepci\u00f3n \u00e8 un comune del dipartimento di Moraz\u00e1n, in El Salvador."}
{"id": "1476487", "revid": "73125", "url": "https://it.wikipedia.org/wiki?curid=1476487", "title": "PSR B1257+12 B", "text": ""}
{"id": "1476488", "revid": "1725819", "url": "https://it.wikipedia.org/wiki?curid=1476488", "title": "Il processo alla tappa", "text": "Il processo alla tappa \u00e8 un programma televisivo italiano sportivo, in onda sul Programma Nazionale dal 1962 al 1970 e su Rai 3 dal 1998.\nIl programma, gi\u00e0 nella sua prima edizione, rivoluzion\u00f2 il modo di trattare lo sport in televisione. Andava in onda dopo la conclusione di ogni tappa del Giro d'Italia: da un palco improvvisato nei pressi della linea del traguardo si alternavano corridori, direttori sportivi, giornalisti.\nL'edizione storica.\nLa prima edizione, creata e condotta da Sergio Zavoli, che gi\u00e0 aveva proposto questa trasmissione in radio dal 1958, fu quella legata al Giro d'Italia del 1962, vinto da Franco Balmamion, e fin dalla prima puntata, del 20 maggio, ebbe subito uno straordinario successo. Il programma piacque perch\u00e9, oltre ad analizzare tecnicamente la tappa, raccontava piccole storie, di umili gregari, di massaggiatori, meccanici, corridori di secondo piano che a volte anche solo per un giorno erano riusciti a uscire dalla mediocrit\u00e0 con un'impresa, magari non andata in porto proprio sul finale. Come la storia di Lucillo Lievore, che nella ventunesima tappa del Giro del 1966 fu protagonista di una lunghissima fuga solitaria, durante la quale lo stesso Zavoli pi\u00f9 volte lo avvicin\u00f2 a bordo di un'autovettura per intervistarlo e incoraggiarlo. Lievore, dopo aver accumulato un enorme vantaggio, nel finale di tappa and\u00f2 in crisi e venne raggiunto e superato da un avversario a pochi chilometri dal traguardo. L'episodio fu fonte ispiratrice di divertenti parodie interpretate da Gino Bramieri, Raimondo Vianello e Ugo Tognazzi.\nVito Taccone superstar.\nUno dei personaggi chiave della trasmissione fu, sempre negli anni sessanta, Vito Taccone, il corridore abruzzese divenuto popolare per le sue vittorie ma soprattutto per il suo animo battagliero, in corsa e fuori. Per questo divenne per anni quasi un ospite fisso del programma di Zavoli, che anim\u00f2 con il suo modo schietto di affrontare ogni argomento, infarcendo i suoi discorsi con espressioni dialettali. Parlava della mamma (\u00ab\"Io vinco e lei mi prepara il capretto arrosto. Che profumo, che sapore, caro Sergio\"\u00bb), cantava canzoni abruzzesi \u00ab\"Sun salito alla Maiella, la muntagna \u00e8 tutta in fiore, me paria che passu passu se fignisse all'infinitu\"\u00bb, si rendeva simpatico al pubblico per la sua straordinaria genuinit\u00e0.\nEddy Merckx positivo.\nUna delle puntate pi\u00f9 suggestive fu quella del 31 maggio 1969, quando Eddy Merckx fu trovato positivo al controllo antidoping. Davanti al microfono di Zavoli, nella camera d'albergo, Merckx si scioglie in lacrime, negando d'aver mai preso sostanze vietate. Erano presenti quel giorno alla trasmissione Gianpaolo Ormezzano, Gianni Brera, Enzo Biagi e Indro Montanelli.\nRivoluzione tecnologica.\n\"Il processo alla tappa\" di Zavoli \u00e8 da ricordare anche perch\u00e9 fu una delle prime trasmissioni della giovane televisione italiana a introdurre una vera e propria rivoluzione tecnologica. Fu impiegata per la prima volta la moviola, per chiarire eventuali dubbi su un arrivo contrastato, fu usato il radio-telefono per riproporre, alla fine della tappa, collegamenti effettuati durante la corsa. Il primo esperimento riuscito fu con Vittorio Adorni che, in corsa, con il radio-telefono intervist\u00f2 nel 1966 un altro campione in gara, il francese Jacques Anquetil. Tra le \"diavolerie\" usate dai tecnici della Rai in corsa e poi riproposte dal \"Processo alla tappa\" ci furono anche l'antesignano del teleprompter, l'ampex, il duplex, il triplex. Le riprese durante la corsa venivano effettuate a bordo di una Fiat 2300 sul cui tetto era stata installata una telecamera mobile appositamente progettata e costruita dai laboratori del Centro Ricerche Rai di Torino.\nLe edizioni moderne.\nDopo l'edizione storica degli anni sessanta, il \"Processo\" \u00e8 mancato per anni. Nel 1976, quando il Giro torn\u00f2 ad essere proposto in diretta dalla Rai, per un paio di edizioni fu proposto dal Tg2, che all'epoca curava in collaborazione con il Pool Sportivo, le trasmissioni sulla corsa, un dopocorsa che metteva insieme aspetti tecnici e spunti ironici, condotto da Gianfranco D'Angelo. Il \"Processo\" \u00e8 poi ricominciato quando il Giro d'Italia, al termine di un interregno Fininvest (quando la corsa rosa fu trasmessa da Italia 1 prima e da Retequattro poi), venne seguito di nuovo dalla Rai. La trasmissione ha mantenuto il nome della prima storica edizione di Zavoli, all'infuori del 2003 quando, condotta da Giampiero Galeazzi, si chiamava \"Stappa la tappa\". Le ultime edizioni:"}
{"id": "1476489", "revid": "73125", "url": "https://it.wikipedia.org/wiki?curid=1476489", "title": "PSR B1257+12 C", "text": ""}
{"id": "1476490", "revid": "73125", "url": "https://it.wikipedia.org/wiki?curid=1476490", "title": "PSR B1257+12 A", "text": ""}
{"id": "1476494", "revid": "1543377", "url": "https://it.wikipedia.org/wiki?curid=1476494", "title": "Port Vila Premia Divisen", "text": "La Port Vila Premia Divisen \u00e8 la massima competizione calcistica di Vanuatu.\nAlbo d'oro.\nLista dei vincitori:"}
{"id": "1476499", "revid": "767487", "url": "https://it.wikipedia.org/wiki?curid=1476499", "title": "El Divisadero", "text": "El Divisadero \u00e8 un comune del dipartimento di Moraz\u00e1n, in El Salvador.\nGeografia antropica.\nSuddivisioni amministrative.\nIl comune \u00e8 diviso in 7 cantones: Loma Larga, Villa Modelo, Llano de Santiago, Loma Tendida, San Pedro Rio Seco, Santa Anita e Nombre de Jes\u00fas. \nAltri progetti.\n "}
{"id": "1476502", "revid": "33751", "url": "https://it.wikipedia.org/wiki?curid=1476502", "title": "Campionato di calcio keniota", "text": ""}
{"id": "1476505", "revid": "73125", "url": "https://it.wikipedia.org/wiki?curid=1476505", "title": "Upsilon Andromedae A", "text": ""}
{"id": "1476511", "revid": "73125", "url": "https://it.wikipedia.org/wiki?curid=1476511", "title": "54 Piscium A", "text": ""}
{"id": "1476521", "revid": "73125", "url": "https://it.wikipedia.org/wiki?curid=1476521", "title": "55 Cancri A", "text": ""}
{"id": "1476523", "revid": "1728", "url": "https://it.wikipedia.org/wiki?curid=1476523", "title": "Ettore Pais", "text": "Biografia.\nFiglio del nobile sassarese Michele Pais Leoni e della piemontese Carlotta Tranchero, dopo il diploma liceale a Lucca si laure\u00f2 in lettere presso l'Universit\u00e0 di Firenze, nel 1878. Allievo di Atto Vannucci e di Domenico Comparetti, nel 1881 si perfezion\u00f2 a Berlino, alla scuola di Mommsen.\nTra il 1880 e il 1884, oper\u00f2 in Sardegna fondando il Museo archeologico dell'Universit\u00e0 di Sassari e dirigendo quello civico di Cagliari. Nel 1886 fu chiamato alla cattedra di storia antica dell'Universit\u00e0 di Palermo e nel 1888 pass\u00f2 a quella dell'Universit\u00e0 di Pisa, dove insegn\u00f2 pure alla Scuola Normale Superiore. Successivamente, dal 1899 al \n1904, fu professore all'Universit\u00e0 di Napoli, dove diresse pure il museo archeologico. Dal 1905 insegn\u00f2 epigrafia all'Universit\u00e0 di Roma. \nEbbe molti incarichi di insegnamento e riconoscimenti anche da universit\u00e0 straniere: tenne corsi nelle universit\u00e0 del Wisconsin-Madison, Parigi-Sorbona, Bucarest, Praga, Madrid, Barcellona, Boston, Cambridge, New York e Chicago, nonch\u00e9 gli fu conferita la laurea \"honoris causa\" a Oxford, Chicago e Parigi. Fu nominato socio nazionale dell'Accademia dei Lincei nel 1910 e senatore del Regno d'Italia nel 1922.\nNel 1936 gli fu assegnato il Premio Mussolini dell'Accademia d'Italia per le discipline morali e storiche.\nA Napoli, il 9 luglio 1900, fu affiliato Maestro massone nella Loggia \"Losanna\".\nFra i suoi tanti allievi, Emanuele Ciaceri.\nAttivit\u00e0.\nIl nome di Ettore Pais \u00e8 legato soprattutto agli studi di storia dell'antichit\u00e0, in particolare sulle origini di Roma e sulla storia complessiva della civilt\u00e0 italiana dalle colonie greche all'et\u00e0 imperiale. La sua impostazione metodologica, fondata su una serrata critica delle fonti, lo port\u00f2, per la storia antica di Roma, a un sostanziale rigetto di tutta la tradizione storiografica fino al IV secolo a.C.\nNel 1892, nel periodo dell'insegnamento pisano, usc\u00ec il primo numero della rivista \"Studi storici\", che per qualche anno diresse e cur\u00f2 insieme al suo collega Amedeo Crivellucci, titolare dell'insegnamento di storia moderna; dal 1908 al 1913 la rivista prosegu\u00ec a parte con il titolo \"Studi storici per l'antichit\u00e0 classica\".\nNell'attivit\u00e0 del Pais occupa anche un posto particolare la direzione della traduzione italiana delle grandi storie del Mommsen, Gibbon, Gregorovius, Duruy e Tillemont."}
{"id": "1476531", "revid": "73125", "url": "https://it.wikipedia.org/wiki?curid=1476531", "title": "94 Ceti A", "text": ""}
{"id": "1476542", "revid": "1573940", "url": "https://it.wikipedia.org/wiki?curid=1476542", "title": "Okenia leachii", "text": "Okenia leachi () \u00e8 un mollusco nudibranco appartenente alla famiglia Goniodorididae.\nL'epiteto specifico \u00e8 un omaggio allo zoologo inglese William Elford Leach (1791-1836).\nBiologia.\nSi nutre di \"Molgula occulta\".\nDistribuzione e habitat.\nRinvenuta presso le coste della Scozia, al largo delle Shiant Islands, e presso quelle norvegesi."}
{"id": "1476544", "revid": "121983828", "url": "https://it.wikipedia.org/wiki?curid=1476544", "title": "Game Boy Pocket", "text": "Il \u00e8 la versione rimodellata e leggermente migliorata dell'originale Game Boy, ma il design di quest'ultimo \u00e8 stato sempre utilizzato come base di partenza per i futuri restyling (escluso quello del Game Boy Micro).\nPosto in commercio nel 1996 da Nintendo, il Game Boy Pocket presentava una forma pi\u00f9 piccola e sottile, diverse colorazioni (argentato, bianco, nero, rosso, verde, blu, giallo e trasparente), ed uno schermo effettivamente a toni di grigio e leggermente pi\u00f9 grande, al contrario del Game Boy originale, dove la visualizzazione era prevalentemente monocromatica.\nLa porta link \u00e8 pi\u00f9 piccola rispetto a quella del vecchio Game Boy; ci\u00f2 comporta l'utilizzo di un adattatore per collegare il Game Boy Pocket con la versione pi\u00f9 vecchia. Questo tipo fu successivamente utilizzato nel Game Boy Light e nel Game Boy Color.\nIl Game Boy Pocket utilizzava due pile ministilo, che consentivano un'autonomia di circa 10 ore.\nLa prima versione del Game Boy Pocket non aveva un indicatore per la carica delle batterie, ma fu successivamente aggiunto un led con la seconda versione della console, sotto la spinta degli amatori.\nI giochi funzionavano normalmente sul Pocket, che quindi non fu una vera e propria nuova console, ma solo un rimodellamento del Game Boy originale con poche novit\u00e0 e migliorie.\nCi furono delle edizioni limitate del Game Boy Pocket, come il colore Metallic Ice Blue e Pink, ma furono solo esclusive per il suolo giapponese.\nIn Italia fu distribuito nel 1998 dalla Mattel e dal 2000 in poi dalla GiG Electronics. Vendette oltre 75 milioni di copie. Fu dismessa ad aprile 2004.\nGame Boy Light.\nIl Game Boy Light \u00e8 una versione simile al Game Boy Pocket, \u00e8 leggermente pi\u00f9 grande ed \u00e8 dotato di uno schermo retroilluminato utile per l'utilizzo al buio della console.\nUtilizza 2 batterie AA per circa 20 ore di gioco a luce spenta e 12 a luce accesa.\nFu venduto solo in Giappone poich\u00e9 era stato distribuito pochi mesi prima dell'arrivo del Game Boy Color."}
{"id": "1476546", "revid": "203463", "url": "https://it.wikipedia.org/wiki?curid=1476546", "title": "Teoria della catastrofe di Toba", "text": "La teoria della catastrofe di Toba sostiene che tra e anni fa l'esplosione di un supervulcano al di sotto del Lago Toba, probabilmente il pi\u00f9 grande evento eruttivo negli ultimi 25 milioni di anni, rese ancora pi\u00f9 rigido il clima del pianeta che gi\u00e0 stava attraversando una glaciazione.\nConseguenze.\nStudi filogenetici sul cromosoma Y umano suggeriscono che circa anni or sono la specie umana fu ridotta a poche migliaia di individui. Questo \"collo di bottiglia\" nella numerosit\u00e0 della popolazione umana spiega in parte la scarsa variabilit\u00e0 genetica nella nostra specie.\nAlcuni ricercatori fanno risalire all'eruzione del Toba la causa di quella drastica riduzione. La teoria per ora non appare in contraddizione con le datazioni matrilineari dell'Eva mitocondriale e patrilineari dell'Adamo Y-cromosomiale. Secondo questa teoria, un evento simile lasci\u00f2 conseguenze molto gravi in tutto l'ecosistema mondiale del tempo, portando molti organismi sull'orlo dell'estinzione. \nQuesta teoria \u00e8 stata proposta nel 1998 da Stanley H. Ambrose dell'Universit\u00e0 dell'Illinois a Urbana-Champaign. L'effetto collo di bottiglia dovuto all'eruzione di Toba si troverebbe anche per altre specie di mammiferi. Le popolazioni di scimpanz\u00e9 dell'Est africano, degli orangutan del Borneo, dei macachi dell'India, dei ghepardi e delle tigri hanno tutte recuperato a partire da un numero molto basso di esemplari circa \u2013 anni fa.\nFra l'altro, la separazione genetica fra gorilla di pianura orientale e gorilla di pianura occidentale \u00e8 stimata essere avvenuta circa anni fa."}
{"id": "1476548", "revid": "938", "url": "https://it.wikipedia.org/wiki?curid=1476548", "title": "Telekom National Club Championship", "text": "La Telekom National Club Championship \u00e8 la massima competizione calcistica delle Isole Salomone; il campionato \u00e8 formato dalle squadre vincitrici dei vari tornei provinciali: Central FA League, Guadalcanal FA League, Honiara FA League, Isabel FA League, Makira Ulawa FA League, Malaita FA League, Renbel FA League, Temotu FA League e Western FA League per un totale di 12 formazioni.\nTornei provinciali.\nMalaita FA League.\nSquadre partecipanti nella stagione 2007-2008:"}
{"id": "1476559", "revid": "73125", "url": "https://it.wikipedia.org/wiki?curid=1476559", "title": "PSR 1257 plus 12", "text": ""}
{"id": "1476561", "revid": "123805003", "url": "https://it.wikipedia.org/wiki?curid=1476561", "title": "Prealpi Giulie", "text": "Le Prealpi Giulie sono un insieme di rilievi montuosi che interessano l'Italia e la Slovenia, situati a cavallo del confine tra la regione italiana del Friuli-Venezia Giulia e la regione slovena del Goriziano. Confinano con le Alpi Giulie a nord e si estendono dalle Prealpi Carniche fino al Carso goriziano rientrando nella parte italiana nell'UTI del Torre e del Natisone; una parte del territorio \u00e8 compreso nel Parco Naturale delle Prealpi Giulie.\nSecondo le definizioni della SOIUSA, sono una sottosezione delle Alpi e Prealpi Giulie; secondo la Partizione delle Alpi, invece, sono un gruppo delle Prealpi Trivenete (gruppo 21f). Secondo la suddivisione didattica tradizionale delle Alpi italiane, infine, sono un settore autonomo delle Prealpi o, a volte, un gruppo delle Prealpi Venete.\nGeografia.\nIl territorio che fa parte delle Prealpi Giulie pu\u00f2 quindi essere definito come quella zona montagnosa compresa tra i fiumi Tagliamento/Fella ed Isonzo e limitata a sud-ovest dalla pianura friulana e a nord-est dalla valle di Resia e dal torrente Uccea (U\u010dja per la parte slovena). Le Prealpi stesse possono inoltre essere suddivise in prealpi del Torre (dal monte Plauris al Gran Monte), prealpi del Natisone (dal monte Stol al monte Cum) e prealpi dello Judrio (dal fiume omonimo all'Isonzo).\nLe alture che caratterizzano la zona possono essere suddivise nella catena prealpina, dove si segnalano il monte Plauris (alto 1958 metri), i monti Musi (alti 1878 metri), il monte Lavara (alto 1907 metri), il monte Cuzzer (alto 1463 metri), il monte Chila (alto 1421 metri) ed il monte Guarda (alto 1760 metri), e negli altopiani e pendici pedemontane dove, tra le strette e selvagge gole dei fiumi presenti, si elevano il monte Matajur (alto 1643 metri), il monte Joanaz (alto 1167 metri), il monte Vogu (alto 1124 metri), il monte Mia (alto 1244 metri), il monte San Martino, il monte Cum e la catena del Colovrat. L'intera zona un basso numero di valichi con la Slovenia, quasi tutti interessati da strade tortuose che si inerpicano in valli strette per quanto spettacolari: il valico pi\u00f9 importante \u00e8 quello di Stupizza, ma si devono menzionare anche quelli di Uccea, di Platischis/Ponte Vittorio Emanuele, di Polava e del passo Solarie.\nSono bagnate dai seguenti fiumi e torrenti: il Fella, il Ledra, il Corno, il Cormor, il Cornappo, il Malina, il Torre, il Griv\u00f2, il Chiar\u00f2, il Pradolino, il Natisone, l'Alberone, il Cosizza, l'Erbezzo, lo Judrio e l'Isonzo . La zona, caratterizzata da idrografia di natura prevalentemente carsica, presenta numerose grotte, tra le quali occorre ricordare quelle di Verdonza, di Villanova (sviluppo di oltre 7000 metri), di Vigant-Pre Oreak (presso Nimis lunga 1870 metri), di San Giovanni d'Antro (presso Antro lunga 4500 metri), di Bazin (presso Paciuch lunga 529 metri), la Ta Pot \u010celan Jama (presso Tercimonte lunga 250 metri), la Star \u010cedad (presso San Leonardo lunga 1300 metri) e la Velika Jama (presso Blasin, lunga solo 32 metri ma importante per la scoperta, in loco, dei resti di Ursus Speleus e di numerosi manufatti del neolitico).\nClassificazione.\nSecondo la Partizione delle Alpi, le Prealpi Giulie sono un gruppo della sezione denominata Prealpi Trivenete.\nSecondo la Suddivisione Orografica Internazionale Unificata del Sistema Alpino (SOIUSA) le Prealpi Giulie, insieme alle Alpi Giulie, formano una sezione delle Alpi Sud-orientali. La SOIUSA inoltre attribuisce alle Prealpi Giulie la seguente classificazione:\nL'AVE definisce come Alpi Giulie il 58 gruppo delle Alpi Orientali e ne indica un'estensione paragonabile alle Alpi Giulie, Prealpi Giulie e Prealpi Slovene occidentali della SOIUSA.\nSuddivisione.\nIn accordo con le definizioni della SOIUSA le Prealpi Giulie si suddividono in due supergruppi e quattro gruppi:\nStoria.\nLe alture delle Prealpi Giulie furono interessate, nel corso della Prima guerra mondiale, dalle operazioni militari contro l'esercito austroungarico fin dalle prima fasi del conflitto. Infatti presso il valico di Passo Solarie cadde, sotto il fuoco nemico, Riccardo Giusto, il primo soldato italiano morto nel corso del conflitto. Sulle Prealpi Giulie vennero realizzate le opere difensive delle linee arretrate della 2\u00aa Armata. \nLa prima linea di difesa, detta d'Armata, passava sui monti Guarda, Musi, Stol, Kuk, Colovrat fino al monte Fortin e proteggeva le vie di comunicazione tra la vallata dell'Isonzo e la pianura friulana nel caso di ritirata dei reparti combattenti sulle linee avanzate. \nAltre linee, pi\u00f9 arretrate, completavano lo schieramento difensivo delle valli del Natisone, del Rieka e dello Judrio ed interessavano le cime del Matajur, del monte San Martino, monte Cum, monte Spik, Castelmonte, monte Brischis e monte San Biagio. La zona entr\u00f2 tragicamente nella storia nel corso della battaglia di Caporetto che vide la disfatta delle truppe italiane e l'invasione delle vallate e della pianura friulana da parte degli austroungarici.\nAmbiente.\nParchi regionali.\nNella zona \u00e8 stato istituito, nel 1996, il Parco Naturale delle Prealpi Giulie che ha una superficie di circa 10.000 ettari ed interessa i comuni di Chiusaforte, Lusevera, Moggio Udinese, Resia, Resiutta e Venzone. Il territorio delle Prealpi Giulie compreso nel parco riguarda la catena del monte Cochiaze - monte Guarda, del monte Plauris, del monte Lavara e dei monti Musi.\nRifugi.\nNel Parco Naturale sono presenti i seguenti rifugi:\nNel resto del territorio sono allocati:\nSentieri.\nNel comprensorio delle Prealpi Giulie sono presenti 70 sentieri CAI che consentono una fruizione in sicurezza del territorio "}
{"id": "1476565", "revid": "1269275", "url": "https://it.wikipedia.org/wiki?curid=1476565", "title": "National League (Samoa)", "text": "La Samoa National League \u00e8 la massima competizione calcistica di Samoa."}
{"id": "1476568", "revid": "125291251", "url": "https://it.wikipedia.org/wiki?curid=1476568", "title": "Battaglia di Narva (1944)", "text": "La battaglia di Narva (in estone: \"Auvere lahing\") \u00e8 stata una campagna militare della seconda guerra mondiale, avvenuta tra il gennaio ed il settembre 1944, per la conquista della citt\u00e0 di Narva in Estonia.\nLa battaglia si svolse sul fronte orientale tra le forze della Germania hitleriana e quelle sovietiche del Fronte di Volkhov e del Fronte di Leningrado. Essa \u00e8 inoltre conosciuta come \"battaglia delle SS Europee\" per il largo numero di truppe straniere nelle Waffen-SS impegnati sul fronte e provenienti dall'Estonia, dalla Norvegia, dalla Danimarca, Paesi Bassi e Belgio.\nLa campagna militare consistette di due fasi differenti:\nBattaglia della testa di ponte di Narva.\nLa battaglia della testa di ponte di Narva costituisce la prima fase della campagna militare svoltasi nei primi mesi del 1944 per la conquista della citt\u00e0 di Narva in Estonia. Questa prima fase della campagna ebbe luogo nella prima met\u00e0 del 1944, e fu seguita da una seconda fase comunemente denominata battaglia della Tannenbergstellung.\nPremessa.\nTerreno.\nIl terreno gioc\u00f2 un ruolo importante nell'evolversi della battaglia. Infatti le alture circostanti la costa raramente si innalzano oltre i 100 metri, ed il territorio \u00e8 attraversato da numerosi corsi d'acqua, come il Narva ed il Plyussa. L'abbondanza di foreste e la presenza di ampie zone paludose rendevano assai complicato per i comandi sovietici il coordinamento di grandi unit\u00e0, spesso supportate da brigate corazzate.\nAnche sotto il profilo infrastrutturale, e proprio in virt\u00f9 della particolare conformazione fisica del territorio, le uniche vie di collegamento di grande portata erano la linea autocarrabile Narva - Tallinn, e l'omonima linea ferroviaria, che correvano parallelamente alla linea di costa ed a ridosso di questa.\nL'approntamento del piano sovietico.\nCon l'avvio della campagna invernale 1943-1944, Stalin ordin\u00f2 allo stato maggiore sovietico di lanciare una serie di offensive di vasta portata lungo tutto il fronte tedesco - sovietico, confidando nelle difficolt\u00e0 della Wehrmacht di approvvigionare contemporaneamente unit\u00e0 lontane fra loro anche migliaia di chilometri. L'assenza di una ramificata rete ferroviaria, la costante azione dei partigiani sovietici in terra occupata, ed il continuo bombardamento delle principali arterie di comunicazione oltre le linee tedesche, permetteva alla lontana Germania di rifornire con efficienza appena la met\u00e0 delle divisioni schierate al fronte. Un attacco generalizzato su tutta la linea, ancorch\u00e9 dispendioso in uomini e mezzi, avrebbe probabilmente determinato il collasso della struttura difensiva tedesca.\nRiguardo al fronte settentrionale, uno sfondamento nell'area di Narva avrebbe dovuto provocare lo sbandamento dell'intero Gruppo d'armate Nord che, ritirandosi verso sud e temendo un accerchiamento, avrebbe cercato di ricongiungersi al grosso delle truppe tedesche in ritirata, abbandonando il Baltico e reinserendosi in un nuovo dispositivo difensivo localizzato a ridosso della Vistola. L'eventuale concretizzarsi di questo piano avrebbe permesso alle truppe sovietiche di controllare le basi navali presenti lungo il Baltico, dalle quali si sarebbero potute lanciare offensive anfibie contro le coste della Prussia Orientale. In previsione di attuare un simile piano, Stalin ordin\u00f2 di lanciare un'offensiva su Narva al pi\u00f9 presto, e di prenderla ad ogni costo entro il 17 febbraio.\n\"\"\u00c8 necessario che le nostre forze assedino Narva non pi\u00f9 tardi del 17 febbraio 1944. Il raggiungimento di questo obiettivo \u00e8 fondamentale sia per motivi militari che politici. E la cosa pi\u00f9 importante al momento. Richiedo che siano prese tutte le misure necessarie alla liberazione di Narva non pi\u00f9 tardi del periodo indicato. (firmato) I. Stalin.\"\nOltre alla questione militare, una sconfitta tedesca sul versante nord del fronte avrebbe allontanato le forze finlandesi, operanti a nord di Leningrado, dalle restanti forze dell'Asse, favorendo il buon esito dei negoziati che da qualche mese si trascinavano senza costrutto tra Mosca ed Helsinki riguardo all'uscita della Finlandia dal conflitto.\nOffensiva Oranienbaum e ritirata a Narva.\nIl 14 gennaio 1944, le armate sovietiche dei Fronti (gruppi di armate) di Volkhov e di Leningrado lanciarono operazioni offensive con lo scopo di respingere le truppe del Feldmaresciallo Georg von K\u00fcchler (la Divisione Nordland) dietro le loro posizioni vicino a Oranienbaum, e dunque fuori dall'Estonia. L'attacco era stato previsto dai tedeschi della 18\u00aa armata.\nIl luogotenente generale sovietico Fedyuninsky (2\u00aa Armata d'assalto) ed il generale Maslennikov (42\u00aa Armata) subirono la reazione nel settore del SS-Obergruppenf\u00fcher Felix Steiner III. SS- Panzerkorps, e furono contrastate dalla 9\u00aa e 10\u00aa divisione Luftwaffe. Dal terzo giorno di offensiva, la 2\u00aa Armata d'assalto sovietica ruppe le linee germaniche, riuscendo a penetrarle per 23 chilometri. Le unit\u00e0 della Luftwaffe sbriciolarono e le unit\u00e0 della Nordland respinsero indietro i sovietici vicino al fiume Narva.\nIn un cruciale assalto sovietico, il 19 gennaio, due reggimenti catturarono le posizioni tedesche del fronte Krasnoe Selo. Il 19 gennaio, la 2\u00aa Armata prese Ropscha e la 42\u00aa Armata Krasnoye Selo. Dal 30 gennaio, gli attacchi sovietici costarono ai tedeschi circa 21\u00a0000 perdite ed 85 pezzi di artiglieria con un calibro fra i 15\u00a0cm ed i 40\u00a0cm, e spinsero i tedeschi indietro per distanze variabili dai 60 ai 100 chilometri. In conclusione, le operazioni dei Fronti sovietici Volkhov e Leningrado ruppero l'assedio di Leningrado durato quasi 900 giorni.\nLe operazioni offensive, portate avanti dal Fronte di Leningrado, non riuscirono tuttavia a portare a risultati apprezzabili, ed il 22 febbraio, constatata la situazione di stallo, Stalin ordin\u00f2 una riorganizzazione del fronte sovietivo, per poter portare un attacco pi\u00f9 massiccio alle difese tedesche.\nSchieramento sovietico.\nNel marzo 1944 l'Alto Comando sovietico complet\u00f2 il dispiegamento delle armate destinate a lanciare l'offensiva. La 2\u00aa Armata venne schierata a nord di Narva, la 59a a sud, mentre l'8a si schier\u00f2 a ridosso della 59\u00aa, sul versante meridionale, lungo la sponda orientale del fiume. Oltre alle grandi unit\u00e0 vennero schierati numerosi distaccamenti autonomi, che fungessero da ausilio nel movimento attaccante, come l'8\u00ba Corpo Fucilieri Estone, il 14\u00ba corpo fucilieri, la 124\u00aa Divisione Fucilieri, la 30a Guardie, e numerose altre.\nSchieramento tedesco e finnico.\nL'OKH aveva stabilito sul fiume Narva un articolato sistema difensivo, nella convinzione che, qualora la campagna offensiva sovietica non avesse prodotto lo sfondamento del fronte lungo l'asse centrale, le posizioni avanzate sul Baltico avrebbero rappresentato una spina nel fianco dello schieramento avversario, garantendo all'Asse un'ultima possibilit\u00e0 di arrestare l'offensiva di Stalin e riguadagnare l'iniziativa. Viceversa, la caduta del fronte Baltico avrebbe liberato la flotta russa, permettendole l'accesso al Baltico, ed avrebbe allontanato le armate tedesche da quelle finlandesi, compromettendo per sempre la possibilit\u00e0 di un rapido contrattacco in quell'area. Il controllo sovietico del Baltico settentrionale avrebbe inoltre compromesso i costanti rifornimenti di ferro che dalla Svezia giungevano alle industrie tedesche, mettendo in serie difficolt\u00e0 la macchina da guerra germanica.\nNel febbraio 1944, lo schieramento tedesco si componeva di 3 Corpi d'Armata:\nA queste si aggiungevano unit\u00e0 separate di combattimento, riserva e collegamento.\nI fatti.\nLa \"Nordland\", assieme al resto del \"III. SS-Panzerkorps\", arriv\u00f2 al fronte presso Leningrado e fu subito adibita al contrattacco \u2013 a contrasto delle azioni sovietiche tendenti a rompere l'accerchiamento tedesco della citt\u00e0. Quando l'attacco sovietico riusc\u00ec nell'intento, la \"Nordland\" ripieg\u00f2 combattendo per 60\u00a0km da Oranienbaum. Il 14 gennaio, un assalto sovietico riusc\u00ec a far collassare il fronte tedesco, e la \"Nordland\" esegu\u00ec un secondo, analogo ripiegamento fino a Narva (Estonia), dove si organizz\u00f2 un'altra linea difensiva.\nAll'inizio di febbraio, i sovietici lanciarono i primi attacchi verso la citt\u00e0, aprendo cos\u00ec la battaglia di Narva.\nLo scontro sarebbe passato alla storia con la denominazione di \"battaglia delle SS europee\", visto che la maggior parte dei difensori era europea, e pi\u00f9 precisamente vi erano:\noltre, ovviamente, a tedeschi delle formazioni regolari. Nel complesso, i difensori della linea del fiume Narva ammontavano a 50\u00a0000 uomini. Dovevano reggere l'urto di 200\u00a0000 nemici del Distretto militare di Leningrado.\nOffensive di Narva, febbraio - aprile 1944.\nIn principio l'attacco fu lanciato il 13 febbraio, con i sovietici che attaccavano proprio attraverso la linea, ed al contempo conducevano un'operazione anfibia dal Mar Baltico nei pressi di Merek\u00fcla. La \"Nordland\" ricacci\u00f2 indietro la forza da sbarco sovietica. Le forze difensive tedesche respinsero i sovietici, che dovettero riposizionarsi quasi sulle linee di partenza. Fra il 1 ed il 4 marzo, una controffensiva guidata da reggimenti estoni ed unit\u00e0 della \"Nordland\" riuscirono a respingere le truppe sovietiche dalla sponda occidentale del Fiume Narva sulla quale avevano stabilito una testa di ponte. Un ulteriore tentativo di sfondamento sovietico venne sventato grazie alla insistenza dei tedeschi ed al pronto intervento delle unit\u00e0 mobili di riserva.\nI sovietici lanciarono un raid aereo il 6 marzo, radendo al suolo l'intero centro storico di Narva. Il bombardamento preparatorio vide l'esplosione di 100.000 proiettili di artiglieria, concentrati prevalentemente lungo il settore tenuto dalla \"Nordland\" e dalla \"Nederland\". In quel punto, l'8 marzo attacc\u00f2 la 30\u00aa Divisione Guardie, mentre il 14\u00ba Corpo Fucilieri tentava senza successo di ristabilire la testa di ponte perduta a Nord.\nUlteriori offensive, portate avanti dai sovietici fra il 18 ed il 24 marzo, non cambiarono di molto la situazione. Essi subirono gravi perdite, mentre le unit\u00e0 tedesche rimasero sul posto subendo poche perdite. La controffensiva tedesca non riusc\u00ec tuttavia a conseguire risultati determinanti, e per la fine di aprile entrambi gli schieramenti terminarono le schermaglie, attendendo rinforzi e riorganizzando le unit\u00e0.\nIl particolare accanimento contro le installazioni civili estoni, come appunto la completa distruzione del centro storico di Narva, era conseguente all'accusa di tradimento formulata nei confronti degli Estoni, considerati collaborazionisti ed alleati della Germania. Nei bombardamenti per la conquista della citt\u00e0, circa il 40% delle abitazioni furono distrutte, mentre 25.000 civili rimasero senza casa. Circa 500 cittadini di Narva rimasero uccisi nei bombardamenti.\nOffensiva di Narva, Luglio 1944.\nIl successo dell'operazione Bagration apr\u00ec una gigantesca falla nel sistema difensivo tedesco, che dovette rettificarsi oltre la regione bielorussa, lasciando le unit\u00e0 del Gruppo di Armate Nord pericolosamente allungate lungo la linea del Baltico. Incapace di presidiare un fronte eccessivamente lungo, il raggruppamento tedesco inizi\u00f2 le manovre di sganciamento, con l'obiettivo di raggiungere a scaglioni la Tannenbergstellung o Linea Difensiva di Tannenberg. I comandi sovietici, forti di un vantaggio numerico di 4 a 1, prepararono un'offensiva estiva di grande portata, con lo scopo di rendere pi\u00f9 difficoltoso possibile il ri - schieramento. L'8\u00aa Armata sovietica lanci\u00f2 l'attacco, in quella che fu chiamata la Battaglia di Auvere. Le truppe tedesche, poggianti principalmente sulle unit\u00e0 estoni del 1\u00ba Battaglione Estone e su quelle tedesche del 44\u00ba Reggimento di Fanteria, riuscirono a respingere l'attacco, procurando ai sovietici ingenti perdite. Le altre unit\u00e0 tedesche riuscirono a fuggire dalle loro posizioni s. Il ritiro delle truppe tedesche permise all'Armata Rossa di conquistare Narva il 26 luglio, dopo sei mesi di scontri e centinaia di migliaia di perdite.\nBattaglia della Tannenbergstellung.\nNello stesso giorno le avanguardie sovietiche tentarono un contrattacco sulla linea di Tannenberg, ancora in fase di organizzazione. La linea Tannenberg era fissata su tre colli strategici. Da ovest ad est, erano indicati con i nomi convenzionali di \"Collina 69.9\", \"Collina Granatiere\", \"Collina Orfanotrofio\". Da quest'ultima si poteva proteggere il retro della citt\u00e0 di Narva.\nUn iniziale successo sovietico venne tuttavia respinto da una controffensiva tedesca. Un successivo attacco, sferrato contro i tre crinali principali sui quali si schierava la linea, venne vanificato da un feroce contrattacco sferrato fra il 27 ed il 28 luglio. L'avanzare dei reparti corazzati sovietici produsse tuttavia un profondo ripegamento della linea, che fin\u00ec con il poggiare su una sola collina, la pi\u00f9 centrale. Il Waffen Grenadier Regiment 47 (estone) venne completamente distrutto nel tentativo di difendere l'altipiano sottostante la collina.\nDal 27 luglio la \"Nordland\" combatt\u00e9 al fianco della \"Sturmbrigade Langemarck\" e del \"Kampfgruppe Strachwitz\" (facenti parte della \"Panzergrenadier-Division Gro\u00dfdeutschland\") nell'intento di mantenere il controllo della \"Collina Orfanotrofio\". Nonostante la morte del comandante della \"Nordland\", \"SS-Gruppenf\u00fchrer\" Fritz Scholz, caduto in combattimento, presto seguito dai comandanti dei reggimenti \"Norge\" e \"Danmark\", la divisione mantenne la \"Collina Orfanotrofio\", distruggendo 113 carri armati sovietici il 29 luglio. Il 29 luglio i sovietici lanciarono una audace offensiva, che tenne impiegate tutte le unit\u00e0 tedesche. Le perdite furono altissime da ambo le parti, mentre il raggruppamento tedesco diede fondo alle sue ultime riserve corazzate nel tentativo di tenere la linea difensiva e riconquistare le alture. Lo scontro si risolse inaspettatamente a favore dei tedeschi, quando un contrattacco guidato dall'Hauptsturmf\u00fchrer Paul Maitla, comandante di un improvvisato gruppo di battaglia composto dai residui delle unit\u00e0 estoni, danesi e tedesche, riusc\u00ec a riprendere la collina centrale ed a costringere i sovietici al ripiegamento. Il gruppo di Maitla riusc\u00ec a consolidare le proprie posizioni, mentre i sovietici dovettero terminare l'attacco. Dei 137.000 coscritti sovietici che avevano partecipato all'attacco, soltanto poche migliaia erano sopravvissute. Le unit\u00e0 che costituivano il contingente sovietico dovettero essere smantellate ed inviate dietro le linee per essere riorganizzate.\nUlteriori attacchi furono tentati dai sovietici fino al 10 agosto, senza riuscire a sfondare le difese della forza multinazionale nazista germanica.\nIl 4 agosto, effettivi della Compagnia penale 103, un reparto punitivo, furono reintegrati ed assorbiti nel reggimento \"Danmark\". Il \"III. SS-Panzerkorps\" tent\u00f2 di mantenera salda la posizione della Linea Tannenberg, finch\u00e9 il 16 settembre fu ritirato in Lettonia per essere spostato nella capitale Riga. Riga cadde il 12 ottobre, e per la fine del mese tutte le unit\u00e0 di \"Waffen-SS\" furono ritirate in quella che sar\u00e0 ricordata come la \"Sacca di Curlandia\". Da fine ottobre a dicembre 1944, la \"Nordland\" combatt\u00e9 aspre battaglie difensive nella sacca, ed ai primi di dicembre gli effettivi della divisione erano scesi a 9\u00a0000 uomini. A gennaio 1945, la divisione ricevette l'ordine di spingersi al porto di baltico di Libau, da cui evacu\u00f2 via mare in Pomerania. La divisione sbarc\u00f2 a Stettino, con il \"Panzer Abteilung Hermann von Salza\" inviato a Gothafen per eseguire i ripristini necessari. A fine gennaio, la \"Nordland\" fu assegnata al \"SS Panzer-Armeeoberkommando 11.\" di Steiner, che all'epoca si stava formando per la difesa di Berlino.\nPerdite.\nIl numero delle perdite sovietiche non \u00e8 identificabile con esattezza, data l'assenza di studi approfonditi ed il silenzio che i comandi sovietici mantennero negli anni riguardo alla loro reale entit\u00e0. Il comando del raggruppamento tedesco denunci\u00f2 solo nel Febbraio 1944 23.963 perdite fra morti, feriti e dispersi. Ulteriori 34.159 furono contate al 30 luglio, 5748 delle quali classificate come \"morti\" e 1179 come \"dispersi\".. Le perdite totali germaniche sono approssimate in 68.000 uomini, 14.000 dei quali morti o dispersi in azione.\nConseguenze.\nIl 1\u00ba settembre 1944 la Finlandia annunci\u00f2 la cessazione delle ostilit\u00e0 e denunci\u00f2 la cooperazione militare con la Germania, firmando un duro armistizio con l'Unione Sovietica. Tre giorni dopo, Helsinki apr\u00ec i propri spazi marittimi alla flotta sovietica. Le truppe tedesche iniziarono il ripiegamento lungo una linea pi\u00f9 interna e maggiormente difendibile. L'Autorit\u00e0 sovietica, ottenuto mandato per l'Estonia occupata, inizi\u00f2 la collettivizzazione delle fattorie, espropriando 900.000 ettari negli anni successivi. Buona parte di queste terre venne assegnata a coloni russi risistemati in Estonia, allo scopo di sradicare l'identit\u00e0 nazionale del paese baltico. Ex militari estoni inquadrati negli squadroni nazisti dell'Asse continuarono a combattere tra i Fratelli della foresta, contro i quali il governo sovietico mise a punto la deportazione di 21.000 civili. L'organizzazione nazista continu\u00f2 a combattere fino alla met\u00e0 degli anni cinquanta, perdendo 1510 individui e causando la morte di 1728 fra soldati, uomini dei servizi segreti sovietici e miliziani comunisti. August Sabbe, l'ultimo combattente nazista dell'organizzazione, venne eliminato dal KGB nel 1978."}
{"id": "1476571", "revid": "767487", "url": "https://it.wikipedia.org/wiki?curid=1476571", "title": "El Rosario (Moraz\u00e1n)", "text": "El Rosario \u00e8 un comune del dipartimento di Moraz\u00e1n, in El Salvador."}
{"id": "1476574", "revid": "1543377", "url": "https://it.wikipedia.org/wiki?curid=1476574", "title": "ASFA Soccer League", "text": "La ASFA Soccer League \u00e8 la massima divisione delle Samoa Americane organizzato dalla Federazione Calcistica delle Samoa Americane\nNel 2009 il campionato \u00e8 stato annullato perch\u00e9 l'unico campo disponibile a Pago Pago, il Veterans Memorial Stadium, \u00e8 stato gravemente danneggiato da uno tsunami. Per le stagioni seguenti \u00e8 stato usato il Campo Kananafou Theological Seminary College Sports.\nSquadre Partecipanti.\nNella stagione del 2017, questi erano le squadre partecipanti al torneo\nAlbo d'oro.\nDi seguito sono elencati i vincitori:"}
{"id": "1476576", "revid": "1573940", "url": "https://it.wikipedia.org/wiki?curid=1476576", "title": "Okenia liklik", "text": "Okenia liklik \u00e8 un mollusco nudibranchio della famiglia Goniodorididae.\nDistribuzione e habitat.\nRinvenuta al largo della coste di Papua Nuova Guinea e di Luzon, nelle Filippine."}
{"id": "1476581", "revid": "110157", "url": "https://it.wikipedia.org/wiki?curid=1476581", "title": "Gualococti", "text": "Gualococti \u00e8 un comune del dipartimento di Moraz\u00e1n, in El Salvador."}
{"id": "1476592", "revid": "1269275", "url": "https://it.wikipedia.org/wiki?curid=1476592", "title": "Tahiti First Division", "text": "La Tahiti First Division \u00e8 la massima competizione calcistica della Federazione calcistica di Tahiti, nella Polinesia francese."}
{"id": "1476596", "revid": "110157", "url": "https://it.wikipedia.org/wiki?curid=1476596", "title": "Guatajiagua", "text": "Guatajiagua \u00e8 un comune del Dipartimento di Moraz\u00e1n, in El Salvador."}
{"id": "1476597", "revid": "38120", "url": "https://it.wikipedia.org/wiki?curid=1476597", "title": "Nazionale di calcio delle Fiji", "text": ""}
{"id": "1476601", "revid": "33751", "url": "https://it.wikipedia.org/wiki?curid=1476601", "title": "Krasimir Bal\u0103kov", "text": "Perno della nazionale bulgara dal 1988 al 2003, raggiunse il quarto posto al negli Stati Uniti. \u00c8 stato CT della nazionale bulgara da maggio a ottobre 2019.\nCaratteristiche tecniche.\nGiocatore talentuoso, agiva da centrocampista playmaker, distinguendosi per visione di gioco, intelligenza tattica, temperamento ed eccellenti doti tecniche, oltre che per un mancino potente e preciso.\nCarriera.\nGiocatore.\nClub.\nInizi\u00f2 la propria carriera nelle giovanili dell', squadra con la quale, nel 1982, debutt\u00f2 nella massima serie del campionato bulgaro. Nelle prime due stagioni gioc\u00f2 saltuariamente come riserva, poi nel 1984-1985 guadagn\u00f2 il posto da titolare e disput\u00f2 tutte le partite del campionato.\nNelle stagioni seguenti con l'FK Etar sfior\u00f2 l'accesso alle coppe europee ottenendo due terzi posti nel campionato bulgaro, nel 1988-1989 e nel 1989-1990.\nPoco tempo dopo l'inizio della stagione 1990-1991, nella quale l'FK Etar vinse il campionato, Bal\u0103kov si trasfer\u00ec in Portogallo, allo Sporting Lisbona, dove gioc\u00f2 come centrocampista centrale.\nNella stagione 1994-1995 con lo Sporting termin\u00f2 al secondo posto il campionato e vinse la Coppa di Portogallo, grazie alla vittoria per 2-0 in finale contro il Maritimo.\nNell'estate del 1995 Bal\u0103kov si trasfer\u00ec in Germania, allo Stoccarda, dove gioc\u00f2 come trequartista dietro le due punte Giovane \u00c9lber e Fredi Bobic. Lo Stoccarda in quella sagione chiuse il campionato al decimo posto.\nNella stagione 1996-1997 fece parte del tridente Bal\u0103kov-\u00c9lber-Bobic, soprannominato il \u201ctriangolo magico\u201d, che disput\u00f2 ottime prestazioni, realizzando 78 reti, di cui 13 segnate da Bal\u0103kov. Lo Stoccarda vinse la Coppa di Germania, battendo 2-0 in finale l'Energie Cottbus. In campionato, tuttavia, a causa di problemi in fase difensiva, termin\u00f2 quarto in classifica.\nNella stagione successiva Bal\u0103kov contribu\u00ec con due reti a raggiungere la finale in Coppa delle Coppe, persa contro il Chelsea. \nNelle stagioni successive lo Stoccarda si ritrov\u00f2 spesso invischiato nella lotta per non retrocedere, con Bal\u0103kov che nel frattempo divent\u00f2 il capitano della squadra, nominato da Ralf Rangnick. Nel 2000 vinse la Coppa Intertoto, e nel 2002-2003, dopo aver vinto un'altra volta l'Intertoto in estate, termin\u00f2 la stagione al secondo posto. Poco dopo gli venne rinnovato il contratto in scadenza, ma Bal\u0103kov annunci\u00f2 la fine della propria attivit\u00e0 agonistica.\nNel 2005 si trasfer\u00ec al Plauen, squadra tedesca militante in Oberliga, con la quale, oltre a fare l'allenatore, scese anche in campo per una partita, l'ultima della sua carriera.\nNazionale.\nNel 1985 partecip\u00f2 con la nazionale bulgara Under-20 al campionato del mondo Under-20.\nNel 1988 esord\u00ec con la nazionale maggiore. Venne convocato da Dimit\u0103r Penev per il campionato del mondo del 1994, concluso dai bulgari in quarta posizione. Per le sue buone prestazioni venne inserito nella formazione ideale della competizione mondiale e risult\u00f2 tra i primi venti nella classifica del Pallone d'oro alla fine dell'anno. Fu convocato per il campionato d'Europa del 1996, dove la Bulgaria venne eliminata al primo turno. Nel 1998 disput\u00f2 il campionato mondiale di Francia, dove ancora una volta la Bulgaria usc\u00ec al primo turno. Bal\u0103kov disput\u00f2 la propria ultima partita con la nazionale nel 2003, all'et\u00e0 di 37 anni. Pur avendo contribuito alla qualificazione della squadra al , si ritir\u00f2 prima della fase finale del torneo, in programma in Portogallo.\nConta 92 presenze e 16 reti con la nazionale bulgara.\nIl 5 dicembre 1997 fu membro della selezione europea, sconfitta per 5-2 in amichevole dal resto del mondo allo stadio Olimpico di Roma.\nAllenatore.\nSubito dopo il ritiro dal calcio giocato divenne vice-allenatore dello Stoccarda, firmando un contratto biennale. Rimase allo Stoccarda anche dopo la partenza di Felix Magath, diventando il vice di Matthias Sammer. Scadutogli il contratto nel 2005, rifiut\u00f2 un'offerta dalla nazionale bulgara e divenne allenatore del Plauen, per il quale gioc\u00f2 anche una partita.\nNel gennaio 2006 Bal\u0103kov divent\u00f2 l'allenatore del con cui termin\u00f2 il campionato al quarto posto. Nella stagione successiva, dopo un positivo avvio, gli venne rinnovato il contratto fino al 2008; tuttavia, dopo un periodo di crisi, nell'inverno venne esonerato a tre partite alla fine del campionato.\nIl 29 ottobre 2007 assunse la guida del , tuttavia Bal\u0103kov non riusc\u00ec ad evitare la retrocessione in Challenge League, perdendo lo spareggio contro il .\nIl 5 gennaio 2009 divent\u00f2 l'allenatore del , firmando un contratto valido per 5 anni. Il 7 dicembre 2010 il suo contratto venne rescisso.\nNell'estate 2011 divent\u00f2 l'allenatore dell'.\nDal marzo al maggio 2012 allen\u00f2 il per 8 partite.\nIl 12 giugno 2014 assunse la guida del , squadra militante nella massima serie bulgara. Termin\u00f2 il campionato al quarto posto, fuori dalle competizioni europee. Venne ammesso all'Europa League a seguito della mancata concessione della licenza UEFA al Lokomotiv Sofia. Si dimise dall'incarico il 10 luglio 2015, dopo la sconfitta del Litex ai primi turni preliminari di Europa League contro i meno quotati lettoni dello Jelgava. Il 4 gennaio 2018 torn\u00f2 in qualit\u00e0 di tecnico all', club con il quale aveva debuttato nel calcio professionistico. Ottenne la permanenza dell'SFK Etar nel massimo campionato bulgaro attraverso i play-out e il 18 giugno rinnov\u00f2 il contratto con il club fino al giugno 2019.\nIl 14 maggio 2019 venne nominato dalla Federazione calcistica bulgara nuovo commissario tecnico della nazionale. Si dimise dall'incarico dopo cinque mesi, a causa delle polemiche sorte dopo la partita del 14 ottobre 2019, valida per le qualificazioni al campionato europeo di calcio 2020, persa per 0-6 contro l' allo Stadio nazionale Vasil Levski. L'incontro fu sospeso tre volte a causa degli insulti ed ululati razzisti, provenienti militanti di estrema destra della tifoseria di casa e rivolti ai calciatori inglesi Marcus Rashford, Tyrone Mings e Raheem Sterling. Nonostante l'evidenza dei fatti, al termine dell'incontro Bal\u0103kov neg\u00f2 di aver sentito cori razzisti, aggiungendo che avrebbe chiesto scusa ai giocatori inglesi solo nel caso in cui l'UEFA avesse provato il fatto.\nIl 2 giugno 2020 divenne il nuovo allenatore del , neopromosso in P\u0103rva liga. Ottenuto un quinto posto in campionato, non rinnov\u00f2 il contratto con il club pur rimanendone a disposizione quale consulente."}
{"id": "1476607", "revid": "110157", "url": "https://it.wikipedia.org/wiki?curid=1476607", "title": "Joateca", "text": "Joateca \u00e8 un comune del dipartimento di Moraz\u00e1n, in El Salvador."}
{"id": "1476609", "revid": "481117", "url": "https://it.wikipedia.org/wiki?curid=1476609", "title": "Campionato di calcio di Tuvalu", "text": ""}
{"id": "1476611", "revid": "709565", "url": "https://it.wikipedia.org/wiki?curid=1476611", "title": "Eric (Cronache dei vampiri)", "text": "Eric \u00e8 un vampiro appartenente ai romanzi di Anne Rice. \u00c8 nato intorno al 1030 a.C., in Europa. \u00c8 stato vampirizzato da Maharet all'et\u00e0 di 30 anni. Lo si descrive come un europeo dagli occhi castani."}
{"id": "1476612", "revid": "110157", "url": "https://it.wikipedia.org/wiki?curid=1476612", "title": "Jocoaitique", "text": "Jocoaitique \u00e8 un comune del dipartimento di Moraz\u00e1n, in El Salvador."}
{"id": "1476615", "revid": "1670821", "url": "https://it.wikipedia.org/wiki?curid=1476615", "title": "Luigi Fontana (pittore)", "text": "Biografia.\n\u00c8 stato allievo del pittore e litografo Gaetano Palmaroli (1800-1853).\nOltre che nella collegiata del suo paese nativo dove numerose sono le sue opere pittoriche e nel palazzo comunale possiamo ammirare sue opere in molte citt\u00e0 delle Marche e del Lazio. \nA Roma opere pittoriche le troviamo nelle basiliche dei Santi Apostoli, di Basilica di San Lorenzo in Damaso, di San Giovanni in Laterano, di Santa Maria Maggiore, di Santa Maria sopra Minerva e nella chiesa di San Giovanni Battista de La Salle.\nPitture in graffito nella facciata del palazzo Sinimberghi e del palazzo Ricci. Sue sculture sono presenti al Verano, nel palazzo Colonna, nella basilica dei Santi Apostoli, al Ministero dell'Industria ed a quello delle Finanze.\nNella cattedrale di Montefiascone sono presenti affreschi, dipinti e 40 statue.\nNella seconda met\u00e0 dell'800 si occuper\u00e0 di affrescare per intero la nuova chiesa Collegiata del suo paese natale, Monte San Pietrangeli.\nTra il 1896 ed il 1904 cur\u00f2 il rifacimento interno della cattedrale di Amelia: sono sue, o dei suoi allievi, statue, tele, affreschi e decorazioni [2].\nSuoi dipinti sono presenti a Genazzano, Tivoli (Cattedrale di San Lorenzo e chiesa di Sant'Andrea) e Sutri.\nNelle Marche possiamo ammirare opere pittoriche a Tolentino (santuario di san Nicola).\nA Filottrano fu l'architetto della villa Carradori.\nDipinti e sculture sono presenti nel duomo di Macerata.\nNella cattedrale di Montalto Marche vi sono diversi dipinti e due gruppi scultorei che sono tra le opere pi\u00f9 significative dell'artista nelle Marche. A Grottazzolina opere pittoriche e quattro statue. Tele sono presenti a Fermo nel duomo, a San Filippo, nella chiesa dell'Angelo Custode e in quella della Piet\u00e0. Sempre a Fermo, nel palazzo del Municipio, il busto di Vittorio Emanuele II. A Malta si pu\u00f2 ammirare una superba e colossale statua di San Filippo d'Argirio fusa in argento.\nA Montefiore dell'Aso, nella Collegiata di Santa Lucia (opera del 1878) sono presenti numerosi affreschi.\nNote.\n2. Noemi Furiani, Un allievo di Tommaso Minardi ad Amelia: nuovi contributi su Luigi Fontana nella cattedrale di S. Firmina, in \"Ricerche umbre\" 1 (2013), pp. 97-110"}
{"id": "1476616", "revid": "217627", "url": "https://it.wikipedia.org/wiki?curid=1476616", "title": "Processo alla tappa", "text": ""}
{"id": "1476621", "revid": "938", "url": "https://it.wikipedia.org/wiki?curid=1476621", "title": "Kiribati National Championship", "text": "Il Campionato gilbertese di calcio \u00e8 la massima competizione calcistica delle Kiribati. Si disputa durante \"Te Runga\", i giochi nazionali multisport con scadenza biennale, fra squadre che rappresentano selezioni di ogni isola abitata degli arcipelaghi e non i club."}
{"id": "1476629", "revid": "599013", "url": "https://it.wikipedia.org/wiki?curid=1476629", "title": "Zoran Ban", "text": "Carriera.\nDopo tre anni nel Rijeka, dal 1990 al 1993, in cui totalizza 38 presenze e 11 gol, si guadagna il soprannome di \"nuovo Bok\u0161i\u0107\" finendo per questo nelle mire della che, ritenendolo un giocatore valido in prospettiva futura, lo acquista nell'estate 1993.\nTuttavia le premesse del suo arrivo a Torino vengono presto smentite, con il croato che non riesce a emergere in maglia bianconera, chiuso dai pi\u00f9 titolati compagni di reparto. Nel corso dell'annata il tecnico Giovanni Trapattoni gli concede solo due apparizioni in campionato contro e , una in Coppa Italia e tre in Coppa UEFA, dove contro la gioca la sua prima partita da titolare. Alla fine della stagione viene ceduto in Portogallo dove milita dapprima nel , 9 presenze e 2 reti, e poi nel , 16 presenze e 4 reti.\nTorna in Italia nel 1996 al , in Serie B, dove viene impiegato per 9 volte segnando 1 rete, contro il . Dal 1997 al 2004 \u00e8 invece in Belgio dove vive il suo periodo migliore, riuscendo ad andare in doppia cifra con due squadre, (65 partite e 30 reti) e (36 partite e 11 reti), e totalizzando in tutto un bottino di 121 partite e 46 reti. Nelle file del Genk, nel 2000, vince anche la Coppa del Belgio andando in rete nella finale giocata contro lo .\nFa nuovamente ritorno in Italia, in Serie C1, nel 2004, nel . Grazie a un buon precampionato, si candida a diventare il punto di riferimento dell'attacco della squadra, e infatti nelle prime 5 partite di campionato mette subito a segno 2 importanti reti; gravi problemi familiari, per\u00f2, lo costringono a rescindere il contratto per tornare urgentemente in patria. Qui cerca inizialmente una squadra vicino al suo paese, ma poco pi\u00f9 tardi decide di ritirarsi dall'attivit\u00e0 agonistica."}
{"id": "1476647", "revid": "226458", "url": "https://it.wikipedia.org/wiki?curid=1476647", "title": "Jocoro", "text": "Jocoro \u00e8 un comune del dipartimento di Moraz\u00e1n, in El Salvador."}
{"id": "1476648", "revid": "46291", "url": "https://it.wikipedia.org/wiki?curid=1476648", "title": "Pachypodium bispinosum", "text": "Pachypodium bispinosum ((L.f.) A.DC., 1844) \u00e8 una pianta della famiglia delle Apocynaceae, endemica del Sudafrica."}
{"id": "1476649", "revid": "122387489", "url": "https://it.wikipedia.org/wiki?curid=1476649", "title": "E-democracy", "text": "La democrazia digitale, o democrazia elettronica, (in inglese: e-democracy, contrazione di \"electronic democracy\") \u00e8 la forma di democrazia partecipativa e/o diretta, che si avvale delle moderne tecnologie dell'informazione e della comunicazione (in particolare Web 2.0) nella partecipazione politica e/o nelle consultazioni popolari.\nTerminologia.\nL'idea e il termine \"democrazia elettronica\" sono antecedenti rispetto al termine \"e-democracy\", che \u00e8 un neologismo inglese nato a met\u00e0 degli anni novanta, che ha dato pi\u00f9 linfa ai concetti legati alla partecipazione politica ed \u00e8 nato in coincidenza con l'avvio dei primi esperimenti pratici.\nSignificato di democrazia elettronica.\nSi parla di e-democracy relativamente a qualsiasi tipo di utilizzo o sperimentazione delle tecnologie telematiche (internet in particolare, ma anche telefonia mobile) offerto dalle istituzioni ai cittadini per la partecipazione politica alle scelte delle istituzioni in qualsiasi ambito e qualsiasi livello (locale, nazionale, sovranazionale).\nSignificato di democrazia diretta elettronica.\nLa democrazia diretta elettronica (in inglese: \"electronic direct democracy\", abbreviato in EDD) \u00e8 il campo della pi\u00f9 forte forma di democrazia digitale, poich\u00e9 suppone che il popolo sia coinvolto nella stessa funzione legislativa, ovvero \u00e8 il pi\u00f9 sostanzioso dispiego di effettivit\u00e0 del principio costituzionale della sovranit\u00e0 popolare.\nFondamenti giuridici.\nNella sua forma pi\u00f9 forte la democrazia digitale \u00e8 possibile nei sistemi costituzionali di paesi come la Svizzera, a livello sia federale sia locale, e gli Stati Uniti, a livello locale, in cui il quadro della democrazia rappresentativa \u00e8 affiancata da istituti di iniziativa popolare, come quello legislativo, o in cui esista una funzione legislativa compartita tra le assemblee legislative elettive e il popolo.\nIn Italia dal 2005 la firma autografata \u00e8 stata equiparata alla firma digitale e alcuni decreti hanno inserito numerosi diritti digitali del cittadino, ma a questo non \u00e8 mai seguito nessuna sperimentazione pratica a livello nazionale. Gli unici esempi vengono a livello locale, dove hanno costruito numerosi portali web sulla partecipazione per la raccolta di istanze, petizioni o proposte.\nLe prime esperienze pratiche dimostrano che \"e-democracy\" pu\u00f2 essere usata per migliorare la burocrazia relativa alle operazioni di voto (voto elettronico) e nei processi decisionali relativi alla deliberazione popolare.\nEstonia.\nL'Estonia detiene in questo campo un primato, infatti \u00e8 stato il primo paese al mondo a sperimentare il voto elettronico, tutto questo dal 2005. I cittadini estoni possono votare via internet sia per le elezioni sia per i referendum; nel luglio 2013 il governo ha iniziato a distribuire i sorgenti del proprio sistema di e-Voting, rendendolo cos\u00ec open-source.\nGermania.\nLa Germania \u00e8 una dei Paesi guida nell\"e-democracy\", in parte perch\u00e9 il locale mondo politico ha subito visto in questa la possibilit\u00e0 di interagire e fidelizzare l'elettorato, in parte per una tendenza culturale democratica non delegativa, tipica dei paesi a forte cultura calvinista.\nL'esperienza pi\u00f9 nota \u00e8 quella del Partito Pirata. Nato nel 2006, si \u00e8 via via sviluppato, promuovendo da sempre i temi della cittadinanza digitale e della democrazia diretta. Volendo dotarsi di uno strumento informatico per la gestione delle proposte interne al partito, sviluppa e adotta una piattaforma SW di delibera/voto: il software LiquidFeedback, che implementa i principi della democrazia liquida. La piattaforma di fatto costituisce unassemblea permanente e virtuale, dove tutte le iniziative vengono sviluppate e messe ai voti tra tutti gli iscritti al partito. Le iniziative che passano il vaglio dell'assemblea, sono portate avanti dai loro rappresentanti, eletti secondo le modalit\u00e0 classiche del sistema istituzionale tedesco.\nPer citare altre iniziative concernenti l'implementazione di \"e-democracy\", l'adozione da parte del Partito Socialdemocratico Tedesco della piattaforma deliberativa Adhocracy.\nIslanda.\nUn progetto ambizioso \u00e8 quello che si sta svolgendo in Islanda, dove, attraverso una piattaforma derivata da \"White House 2\", stanno cercando di riscrivere la Costituzione nazionale grazie all'apporto di tutti i cittadini. Il processo di revisione costituzionale, tuttavia, a causa dell'accidentato iter di approvazione della bozza della nuova costituzione e dei risultati delle ultime elezioni politiche, sembra essere fallito.\nItalia.\nNel 2004 il Ministero per l'Innovazione e le Tecnologie co-finanziava limitati progetti per lo sviluppo della cittadinanza digitale e della partecipazione dei cittadini nel governo del territorio. La maggior parte di queste esperienze si sono risolte nella diffusione di siti internet istituzionali, con (al limite) dei forum per la pubblica discussione.\nIntanto, assieme ad iniziative \"istituzionali\", hanno cominciato a emergere progetti \"privati\" (spesso amatoriali), allo scopo di realizzare piattaforme software destinate allo sviluppo della democrazia diretta e partecipata.\nIl Movimento 5 Stelle di Beppe Grillo include nel suo programma il concetto di e-democracy.\nNel giugno 2013 alcuni parlamentari del Partito Democratico, di Scelta Civica e di Sinistra Ecologia e Libert\u00e0 hanno aderito a una piattaforma di e-democracy, basata su liquidfeedback, promossa dalla senatrice PD Laura Puppato.\nAl 2015 la piattaforma non \u00e8 pi\u00f9 attiva.\nSempre nel 2013 si \u00e8 svolto nel Salento, per la prima volta in Italia, un referendum consultivo con una speciale urna digitale.\nStati Uniti d'America.\nAnche negli USA la \"e-democracy\" ha destato parecchio interesse, in quanto ramo di sviluppo delle tecnologie informatiche, da sempre considerate strategiche.\nInvece, la reazione a livello istituzionale si \u00e8 rivelata piuttosto fredda. I motivi sono sostanzialmente due:\nCiononostante si sono sviluppati diversi progetti, volendo citarne alcuni:\nAmbiti di applicazione.\nCom'\u00e8 evidente, l'ambito d'applicazione naturale dell\"e-democracy\" \u00e8 quello politico; ci\u00f2 non toglie che gli stessi principi possano essere applicati a realt\u00e0 non-politiche.\nSe l'e-democracy \u00e8 generalmente un modo di gestire una \"comunit\u00e0\", quest'ultima pu\u00f2 essere di varie dimensioni e caratteristiche; l'essenziale \u00e8 che, \"a priori\", sia stato definito che la \"comunit\u00e0\" avr\u00e0 una \"gestione democratica\" \"tra i suoi membri\".\nCampo politico.\nLa \"comunit\u00e0\" interessata all'applicazione dei principi dell'e-democracy, concettualmente non ha limiti di dimensioni: pu\u00f2 essere un quartiere, un comune, una provincia, una nazione o una confederazione. Pertanto \u00e8 possibile pensare a una modesta \"gestione collaborativa\" tra abitanti di un quartiere e rappresentanti istituzionali comunali, come \u00e8 concettualmente pensabile una democrazia diretta mondiale. Ovvio che realizzazioni pi\u00f9 estreme sono ancora molto al di l\u00e0 dal essere concepite.\nA titolo d'esempio c'\u00e8 l'iniziativa PartecipaMi.it nata per creare un luogo d'incontro tra la cittadinanza milanese e i loro amministratori (basata sulla piattaforma \"OpenDCN\"). Al capo opposto c'\u00e8 la gi\u00e0 citata iniziativa islandese, dove tutti i cittadini di uno Stato sono invitati a riscrivere la loro Costituzione.\nLa \"comunit\u00e0\" interessata all'applicazione dei principi dell'e-democracy pu\u00f2 anche non comprendere tutti i cittadini, ma solo persone che condividono idee comuni e che vogliano svilupparle tra di loro in maniera condivisa. Questo \u00e8 il caso tipico dei partiti o dei movimenti politici. In questo caso, gli aderenti alla forza politica (generalmente gli iscritti) utilizzano le piattaforme software per creare in maniera condivisa indirizzi politici, programmi, leggi, organizzare eventi e gestire candidature interne. Il risultato viene poi portato avanti dai loro rappresentanti presso le sedi istituzionali, secondo le leggi e le norme del Paese d'appartenenza. L'esempio pi\u00f9 famoso \u00e8 il gi\u00e0 citato Partito Pirata tedesco.\n\u00c8 importante sottolineare che i principi \"democratici\" sono applicati solo tra i membri della comunit\u00e0 che accedono alla piattaforma di discussione e di delibera. Questo a sottolineare che l'adozione di uno strumento di partecipazione democratica da parte di una comunit\u00e0, non assicura che questa abbia effettivamente tendenze democratiche.\nCampo gestionale.\nCome intuibile dal paragrafo precedente, le \"comunit\u00e0\" interessate a condividere idee (\"e interessi\") comuni, e che vogliano svilupparle tra di loro in maniera condivisa, possono essere moltissime. Possono essere piccole comunit\u00e0 di qualche centinaio di persone (come club o associazioni culturali), come possono essere migliaia di persone (come associazioni di categoria nazionali).\nIn questo campo si \u00e8 ancora agli inizi, ma qualche iniziativa \u00e8 in via di sviluppo (es. in campo sindacale o per la consultazione all'interno di specifiche associazioni di categoria).\nCampo ambientale.\nIn materia ambientale, l'Europa ha mosso i primi passi verso l'implementazione dei principi partecipativi attraverso la convenzione stipulata ad \u00c5rhus, Danimarca, il 25 giugno 1998. Ratificata dall'Italia con la legge 16 marzo 2001, n. 108, la Convenzione richiede ai governi di intervenire in tre settori: garantire a un pubblico il pi\u00f9 vasto possibile (persone fisiche o giuridiche, associazioni, gruppi o organizzazioni) il diritto di accesso alle informazioni ambientali detenute dalle istituzioni e dagli organi comunitari; prevedere che le informazioni in materia ambientale siano messe a disposizione del pubblico attraverso banche dati elettroniche facilmente accessibili; prevedere la partecipazione del pubblico all'elaborazione di piani e programmi in materia ambientale da parte della Comunit\u00e0.\nItalia e il campo ambientale.\nL'Italia ha, attraverso il Ministero dell'ambiente, presentato nel maggio 2005 il primo rapporto sull'applicazione della convenzione di \u00c5rhus e nel dicembre 2007 ne ha pubblicato un primo aggiornamento, nel frattempo dando attuazione alla direttiva comunitaria 2001/42/CE sulla Valutazione Ambientale Strategica, nota come VAS, comprendente una fase di consultazione del pubblico. La direttiva, recepita dallo Stato italiano con il decreto legislativo 3 aprile 2006, n. 162, \u00e8 stata fatta propria anche dalle regioni, spesso ricalcando l'iter della VAS comunitaria."}
{"id": "1476650", "revid": "226458", "url": "https://it.wikipedia.org/wiki?curid=1476650", "title": "Lolotiquillo", "text": "Lolotiquillo \u00e8 un comune del dipartimento di Moraz\u00e1n, in El Salvador."}
{"id": "1476653", "revid": "767487", "url": "https://it.wikipedia.org/wiki?curid=1476653", "title": "Palau Soccer League", "text": "Il Campionato palauano di calcio \u00e8 la massima competizione calcistica di Palau. Tutte le partite sono giocate in un unico impianto, il Palau Track And Field Stadium."}
{"id": "1476655", "revid": "226458", "url": "https://it.wikipedia.org/wiki?curid=1476655", "title": "Meanguera", "text": "Meanguera \u00e8 un comune del dipartimento di Moraz\u00e1n, in El Salvador."}
{"id": "1476661", "revid": "110157", "url": "https://it.wikipedia.org/wiki?curid=1476661", "title": "Osicala", "text": "Osicala \u00e8 un comune del dipartimento di Moraz\u00e1n, in El Salvador.\nAltri progetti.\n "}
{"id": "1476665", "revid": "6923", "url": "https://it.wikipedia.org/wiki?curid=1476665", "title": "Campionato niueano di calcio", "text": "Il Campionato niueano di calcio o Niue Soccer Tournament \u00e8 la massima competizione calcistica di Niue."}
{"id": "1476667", "revid": "1868193", "url": "https://it.wikipedia.org/wiki?curid=1476667", "title": "Perqu\u00edn", "text": "Perqu\u00edn \u00e8 un comune del dipartimento di Moraz\u00e1n, in El Salvador.\nLa citt\u00e0 \u00e8 sede del Museo della Rivoluzione che mostra artefatti ed esposizioni legate alla guerra civile salvadoregna (1980-1992). Tra l'altro, espone una ricostruzione di Radio Venceremos, una stazione radio dell'opposizione durante la guerra civile che trasmetteva in tutto il paese, e via onde corte anche nel resto del mondo, durante gli anni 80. Attualmente \u00e8 una radio commerciale chiamata \"la RV\".\nFestivit\u00e0.\nIn citt\u00e0 si svolge un famoso festival la prima settimana di agosto."}
{"id": "1476668", "revid": "15756", "url": "https://it.wikipedia.org/wiki?curid=1476668", "title": "Opel 34/80 PS", "text": "La 34/80 PS era un'autovettura di gran lusso prodotta dalla Casa automobilistica tedesca Opel dal 1914 al 1916.\nProfilo e storia.\nLa 34/80 PS fu introdotta all'inizio del 1914 come erede della 34/65 PS, uscita di produzione alla fine dell'anno precedente.&lt;br&gt;\nRispetto alla vettura che and\u00f2 a sostituire, la 34/80 PS era pi\u00f9 grande come spazio interno a disposizione dei passeggeri, pi\u00f9 potente e pi\u00f9 prestante.&lt;br&gt;\nLa 34/80 PS fu realizzata a partire da un telaio a longheroni e telaietti ausiliari in acciaio. Su tale telaio venivano fissate le sospensioni ad assale rigido e balestre a tre quarti: queste ultime andavano a sostituire le balestre semiellittiche presenti invece sulla 34/65 PS. Classico anche l'impianto frenante a nastro che agiva sull'albero a cardano.&lt;br&gt;\nL'albero a cardano faceva parte del consueto schema della trasmissione, schema che includeva anche una frizione a cono in pelle, al posto del cono metallico montato sulla 34/65 PS, e di un cambio a 4 marce.&lt;br&gt;\nIl motore benefici\u00f2 di interventi volti a renderlo pi\u00f9 moderno e prestante: l'architettura motoristica era la stessa dei modelli precedenti, vale a dire un 4 cilindri a disposizione appaiata con testata in ghisa e basamento in lega di alluminio. La cilindrata era di 8760 cm\u00b3, mentre la distribuzione era ovviamente a valvole laterali: in quel periodo erano ancora pochissime le Case che gi\u00e0 si cimentavano con le valvole in testa. La potenza massima crebbe fino a 85 CV a 1300 giri/min. La velocit\u00e0 massima era di 110 km/h, all'epoca una punta velocistica tipica delle ammiraglie al top di gamma, proprio come nel caso della 34/80 PS.&lt;br&gt;\nLa 34/80 PS fu disponibile in diverse varianti di carrozzeria: oltre alle classiche limousine, landaulet e double-phaeton, si potevano avere anche delle versioni che erano un misto tra le ultime due.&lt;br&gt;\nLa 34/80 PS fu prodotta fino alla fine del 1916: fu l'ultima Opel con motore sopra gli 8 litri di cilindrata, perci\u00f2 non ebbe eredi."}
{"id": "1476669", "revid": "729019", "url": "https://it.wikipedia.org/wiki?curid=1476669", "title": "Societ\u00e0 anonima Ferrovie Settentrionali Sarde", "text": "La Societ\u00e0 anonima Ferrovie Settentrionali Sarde, nota pi\u00f9 semplicemente come Ferrovie Settentrionali Sarde (FSS), era una societ\u00e0 ferroviaria italiana, operante in Sardegna.\nProfilo.\nLa societ\u00e0 nacque nel 1926 con l'intento di ottenere la concessione per le nuove ferrovie secondarie che il governo nazionale aveva deciso di costruire nella Provincia di Sassari. Le FSS presentarono un progetto, realizzato dell'ingegner Diego Murgia (futuro amministratore delegato della societ\u00e0), che prevedeva la costruzione di una linea da Sassari a Sorso, e di una che, dal capoluogo turritano, portasse a Tempio Pausania e Palau, sfruttando parte del tracciato gi\u00e0 esistente della Monti-Tempio delle Ferrovie Complementari della Sardegna. Come per le altre linee della rete secondaria sarda, fu richiesta la costruzione in economia, con tracciati a singolo binario a scartamento ridotto (950 mm) non elettrificati.\nIl 27 marzo 1927 venne approvato il Regio Decreto che concedeva alle Ferrovie Settentrionali Sarde la realizzazione del progetto e la successiva gestione delle linee. Non molto tempo dopo vennero aperti i cantieri, e il 12 maggio 1930 gli 11 chilometri della ferrovia Sassari-Sorso furono aperti al traffico. Proporzionalmente pi\u00f9 lunghi, data la maggior lunghezza, furono i lavori per la seconda linea delle FSS: i lavori del tronco tra la stazione di Sassari e la nuova stazione FSS di Tempio furono terminati nel 1931, e i primi convogli poterono transitarvi la prima volta il 16 novembre di quell'anno. Il tratto da Luras (dove terminava il tronco utilizzato in comune con la Monti-Tempio) alla stazione di Palau Marina venne invece inaugurato il 18 gennaio 1932.\nAlle FSS terminati i lavori spettava ora la sola gestione delle due linee (il tratto Tempio-Luras in coabitazione con le FCS), ma in realt\u00e0 gi\u00e0 l'anno dopo la conclusione dei lavori, nel 1933, la societ\u00e0 venne acquisita dalla Societ\u00e0 anonima per le strade ferrate pugliesi, che nel giro di qualche mese tramut\u00f2 la sua ragione sociale in Strade Ferrate Sarde.\nDal 2010 le linee ex FSS vengono gestite dall'ARST."}
{"id": "1476672", "revid": "125708454", "url": "https://it.wikipedia.org/wiki?curid=1476672", "title": "M*League Division 1", "text": "La M*League Division 1 \u00e8 la massima competizione calcistica delle Isole Marianne Settentrionali."}
{"id": "1476674", "revid": "22416", "url": "https://it.wikipedia.org/wiki?curid=1476674", "title": "Ferrovie Settentrionali Sarde", "text": ""}
{"id": "1476675", "revid": "1543377", "url": "https://it.wikipedia.org/wiki?curid=1476675", "title": "Federazione calcistica delle Isole Cook", "text": "La Federazione calcistica delle Isole Cook (in inglese Cook Islands Football Association, acronimo CIFA) \u00e8 l'ente che governa il calcio nelle Isole Cook.\nFondata nel 1971, si affili\u00f2 alla FIFA e all'OFC nel 1994. Ha sede nella capitale Avarua e controlla il campionato nazionale, la coppa nazionale e la Nazionale del paese."}
{"id": "1476677", "revid": "1226", "url": "https://it.wikipedia.org/wiki?curid=1476677", "title": "Teatro comunale Citt\u00e0 di Vicenza", "text": "Il teatro comunale Citt\u00e0 di Vicenza \u00e8 una moderna struttura teatrale, progettata dall'architetto Gino Valle, inaugurata nel 2007. Collocato in viale Mazzini a Vicenza, il teatro propone stagioni artistiche di danza, prosa, musica sinfonica e cameristica.\nDescrizione.\nIl teatro dispone di due sale, la maggiore da 910 posti e il ridotto da 380. Le poltrone sono rosse e tutta la pavimentazione \u00e8 in legno. Il rivestimento interno \u00e8 nero ed \u00e8 ritmato da pannelli acustici sospesi che convogliano il suono dal palcoscenico verso la platea. I giunti tra i pannelli nascondono un'illuminazione indiretta a led con tagli di luce che articolano pareti e soffitto.\nIl palcoscenico della sala maggiore \u00e8 dotato di molteplici macchinari scenici che favoriscono diversi allestimenti tra cui: una piattaforma traslante e rotante, il piano del palco diviso in quattro settori riposizionabili a diversi livelli e la fossa dell'orchestra con anch'essa una porzione mobile a pi\u00f9 livelli.\nEsternamente \u00e8 caratterizzato da un'alternanza di fasce a mattoni rossi e inserti in pietra bianca, che richiamano le prospicienti mura medioevali, ma anche i colori della citt\u00e0.\nStoria.\nLa questione della mancanza di un teatro in citt\u00e0.\nVicenza fino alla seconda guerra mondiale era dotata di diversi teatri. Le strutture pi\u00f9 importanti erano il Teatro Olimpico (capolavoro del Palladio), il teatro Eretenio (costruito nel 1784) e il teatro Verdi (inaugurato con tale nome nel 1901, ma gi\u00e0 esistente con il nome di \"comunale\" dal 1886). Durante la seconda guerra mondiale, nel bombardamento alleato del 2 aprile 1944 queste ultime due strutture furono colpite e ridotte ad un ammasso di macerie.\nOrfana delle due strutture, Vicenza si rese conto ben presto che il Teatro Olimpico non poteva sopportare tanti sforzi. L'opera palladiana, infatti, dispone di posti limitati e non ha una scenografia modificabile (n\u00e9 un impianto di riscaldamento). Le priorit\u00e0 per\u00f2 erano ben altre: sfollati, orfani, vedove, danni al patrimonio artistico, alle industrie e all'agricoltura imposero di aspettare diversi anni perch\u00e9 si arrivasse ad un progetto.\nStoria dei diversi progetti dal dopoguerra.\nLa storia della costruzione di un nuovo teatro nel dopoguerra a Vicenza \u00e8 stata particolarmente sofferta, essendo durata 60 anni e avendo contemplato 36 studi e progetti.\nNell'estate del 1969 il Comune chiese ai vicentini di scegliere fra tre progetti per la ricostruzione del teatro distrutto in guerra. I modelli in scala vennero messi in mostra a Palazzo Chiericati e visionati da un folto gruppo di cittadini. I progetti presentati erano quelli di Carlo Scarpa, Franco Albini e Ignazio Gardella, tra i pi\u00f9 importanti architetti italiani dell'epoca. Carlo Scarpa present\u00f2, in polemica con le condizioni poste dal concorso che egli riteneva troppo restrittive, una soluzione che fu scartata in quanto troppo costosa. Sembrava che ci si orientasse verso il progetto di Albini ma, terminata l'esposizione dei modelli, l'iter si blocc\u00f2.\nNella primavera del 1978 l'imprenditore Gaetano Ingui rilanci\u00f2 il dibattito sul teatro offrendo alla citt\u00e0 una struttura \"chiavi in mano\" in cambio della realizzazione di un complesso commerciale-direzionale pi\u00f9 albergo nell'area dell'ex Verdi. Il Comune prese tempo e band\u00ec un altro concorso di idee. Fra i progetti spiccava quello del brasiliano Oscar Niemeyer, che prevedeva la costruzione di due torri cilindriche bianche in Campo Marzo; quello dei fratelli Dalla Massara, che disegnarono un complesso polifunzionale comprendente il teatro. Anche questo concorso tuttavia non ebbe esiti esecutivi.\nSembra doveroso aggiungere che il progetto Niemayer non poteva essere realizzato perch\u00e9 proposto in area vincolata dal 1450 dalla famiglia Valmarana. come confermato dalle Sovrintendenze anche recenti. Il progetto dalla Massara era l'unico tra tutti i presentati: 'realizzabile'. Lo si costruiva infatti sulle orme del precedente Teatro Verdi e dove prima ancora era la vecchia Cavallerizza. \nIl progetto \u00e8 ben illustrato nel bel volume di Antonio Di Lorenzo dal titolo \"L'altalena dei sogni\" , I 36 progetti per Vicenza. in questo si fa riferimento anche al Museo di Bilbao di F O Gehry , che per\u00f2 \u00e8 del 1997.\nNella notte del 29 settembre 1979 il Consiglio comunale approv\u00f2 a larga maggioranza il progetto di Ignazio Gardella per il teatro da ricostruire in viale Verdi (dove c'era il teatro distrutto). La gara d'appalto si svolse a fine maggio del 1980: la prima ditta viene esclusa per eccesso di ribasso e i lavori non vennero pi\u00f9 assegnati, sia vista la tenacia delle voci contrarie, sia a causa di problemi politici che spaccavano i partiti a Vicenza. Nell'autunno dello stesso anno anche il ministero bocci\u00f2 il progetto, ritenuto dannoso per Campo Marzo.\nVisto il no del Ministero, nella primavera del 1985 fu deciso di scegliere un'altra zona per la futura struttura teatrale e venne individuata quella di viale Mazzini. Il progetto scelto fu quello dell'architetto udinese Gino Valle, che s'inserisce in un disegno urbanistico che venne battezzato dal sindaco Antonio Corazzin come \"il nuovo centro storico della Vicenza del Duemila\". Il Consiglio comunale approv\u00f2 il progetto nel 1987, ma ancora senza esito.\nLa costruzione del teatro.\nNel 2001 il comune con il Sindaco Enrico Hullweck riapr\u00ec l'ipotesi del nuovo teatro e decise di finanziarne i costi con la vendita della Centrale del latte di Vicenza, per 26 milioni di euro. All'architetto Valle venne allora chiesto di rielaborare il progetto, che venne infine approvato dal Consiglio comunale. La gara d'appalto fu vinta dalla ditta fiorentina Co.Gi. di propriet\u00e0 di Giuseppe Coccimiglio (ex presidente del Foggia Calcio). Dopo una bonifica dell'area di viale Mazzini dove sorge il cantiere, comprendente l'abbattimento del centro sociale autogestito \"Ya Basta!\" inviso all'amministrazione, la ditta inizi\u00f2 i lavori nel gennaio 2002. A fine 2004 tuttavia la ditta inizi\u00f2 a non pagare pi\u00f9 i lavoratori e giunse al fallimento. Gli operai protestarono fino all'occupazione del cantiere. Il Comune licenzi\u00f2 la ditta e i lavori si bloccarono. Il 22 giugno 2005, dopo 6 mesi di cantiere fermo, si giunse alla firma di un nuovo contratto con la seconda classificata nella gara d'appalto, l'Intercantieri Vittadello di Limena (PD).\nLa ditta riusc\u00ec a recuperare il ritardo sulla tabella di marcia, portando a compimento i lavori.\nI lavori terminarono il 9 novembre 2007, in anticipo di un mese e mezzo. Questo port\u00f2 il Comune a premiare la ditta con 450.000 euro, il massimo previsto in caso di chiusura anticipata del cantiere.\nInaugurazione.\nIl programma dell'inaugurazione, avvenuta il 10 dicembre 2007, venne congegnato come omaggio alle quattro arti che andranno a trovare ospitalit\u00e0 nella struttura di Gino Valle (prosa, lirica, musica e balletto). A presentare la serata inaugurale \u00e8 stata Milly Carlucci, ad omaggiare la prosa \u00e8 intervenuto Eros Pagni che ha recitato un pezzo del \"Mercante di Venezia\" insieme a Lina Sastri, Giorgio Albertazzi ed Alessandro Gassmann. La musica \u00e8 stata portata sul palco dall'orchestra del Teatro Olimpico e dal coro Pueri Cantores di Vicenza; la lirica dal tenore Jos\u00e8 Cura e dal soprano Sonia Peruzzo; la danza dalle ballerine Svetlana Zakharova (\"\u00e9toile\" del Bol'\u0161oj di Mosca) ed Eleonora Abbagnato (prima ballerina dell'Op\u00e9ra di Parigi). La regia \u00e8 stata affidata a Luca De Fusco, al tempo direttore del teatro stabile del Veneto.\nGestione ed organizzazione.\nNel 2007 venne costituita la Fondazione Teatro comunale Citt\u00e0 di Vicenza che gestir\u00e0 il teatro fino al 2050; i soci fondatori sono:\nAlla fondazione la presidenza venne assunta dall'allora sindaco di Vicenza Enrico H\u00fcllweck.\nDal 15 giugno 2010 la presidenza \u00e8 passata all'architetto e designer vicentino Flavio Albanese.\nDal 30 maggio 2016 il presidente \u00e8 il manager Roberto Ditri\nLa programmazione artistica \u00e8 curata in collaborazione con partner esterni:\nOltre ad essere luogo di spettacolo e di musica, il teatro comunale ospita regolarmente convegni e meeting aziendali di livello regionale e nazionale."}
{"id": "1476680", "revid": "147575", "url": "https://it.wikipedia.org/wiki?curid=1476680", "title": "Avvistamento di Ufo della Mexican Air Force nel 2004", "text": ""}
{"id": "1476682", "revid": "125867700", "url": "https://it.wikipedia.org/wiki?curid=1476682", "title": "Area metropolitana di Firenze, Prato e Pistoia", "text": "Per area metropolitana di Firenze, Prato e Pistoia si intende una metropoli toscana formata dal territorio delle province di Firenze, Prato e Pistoia, istituita il 29 marzo del 2000 con delibera del Consiglio regionale della Toscana.\nSecondo il rapporto CENSIS del 2015 questo territorio, denominato \"Area fiorentina\", \u00e8 composto da un totale di 22 comuni, comprendente abitanti.\nL'area in questione \u00e8 stata istituita dal Consiglio regionale della Toscana il 29/03/2000 (Delibera n\u00b0130) con la seguente dicitura: \"l'Area Metropolitana Fiorentina, di cui all'art. 17, comma 2 della legge 8.6.1990, n. 142 come modificato dalla legge n. 265/1999, \u00e8 costituita dall'intero territorio delle province di Firenze, Prato e Pistoia\".\nLo stesso decreto sottolinea altres\u00ec: \"nell'ambito dell'Area Metropolitana gli enti locali interessati promuoveranno, d'intesa tra loro, le opportune forme di cooperazione e integrazione\".\nL'area metropolitana ha valore esclusivamente statistico; infatti non esiste al momento, n\u00e9 \u00e8 previsto, alcun Ente pubblico che comprenda l'intero territorio in questione."}
{"id": "1476683", "revid": "1543377", "url": "https://it.wikipedia.org/wiki?curid=1476683", "title": "Federazione calcistica delle Figi", "text": "La Federazione calcistica delle Figi (in inglese Fiji Football Association, acronimo FFA) \u00e8 l'ente che governa il calcio nelle Figi.\nFondata nel 1938, si affili\u00f2 alla FIFA nel 1963, e all'OFC nel 1966. Ha sede nella capitale Suva e controlla il campionato nazionale, la coppa nazionale e la Nazionale del paese."}
{"id": "1476685", "revid": "226458", "url": "https://it.wikipedia.org/wiki?curid=1476685", "title": "San Carlos (Moraz\u00e1n)", "text": "San Carlos \u00e8 un comune del dipartimento di Moraz\u00e1n, in El Salvador."}
{"id": "1476686", "revid": "124123", "url": "https://it.wikipedia.org/wiki?curid=1476686", "title": "Carl von Linn\u00e9 jr.", "text": "\u00c8 noto anche come Linnaeus filius per distinguerlo dal ben pi\u00f9 famoso padre."}
{"id": "1476690", "revid": "729019", "url": "https://it.wikipedia.org/wiki?curid=1476690", "title": "Stazione di Porto San Giorgio-Fermo", "text": "La stazione di Porto San Giorgio-Fermo \u00e8 una stazione della ferrovia Adriatica a servizio del comune di Porto San Giorgio e della citt\u00e0 di Fermo.\n. Dal 1908 al 1956 era la stazione di partenza della ferrovia Porto San Giorgio-Amandola.\nFino al 2009 era chiamata semplicemente \"Porto San Giorgio\".\nServizi.\nLa stazione \u00e8 classificata da RFI nella categoria \"silver\".\nLa stazione dispone di:"}
{"id": "1476691", "revid": "767487", "url": "https://it.wikipedia.org/wiki?curid=1476691", "title": "San Fernando (Moraz\u00e1n)", "text": "San Fernando \u00e8 un comune del dipartimento di Moraz\u00e1n, in El Salvador.\nInformazioni generali.\nLa festa patronale, in onore di san Fernando, viene festeggiata nel mese di marzo o aprile.\nAltri progetti.\n "}
{"id": "1476696", "revid": "35804", "url": "https://it.wikipedia.org/wiki?curid=1476696", "title": "San Francisco Gotera", "text": "San Francisco Gotera \u00e8 il capoluogo del dipartimento di Moraz\u00e1n, in El Salvador."}
{"id": "1476697", "revid": "767487", "url": "https://it.wikipedia.org/wiki?curid=1476697", "title": "I giorni della violenza", "text": "I giorni della violenza \u00e8 un film del 1967 diretto da Alfonso Brescia.\nTrama.\nJohs Lee, dopo aver perso il fratello ucciso da sconosciuti, decide di unirsi ai guerriglieri del Sud. Dopo la guerra incontra Christine, moglie di uno spietato ufficiale, e la rapisce per vendetta trascinandola verso la frontiera.\nCuriosit\u00e0.\nIl regista Alfonso Brescia nei titoli di testa ha utilizzato lo pseudonimo di Al Bradley, cognome che aveva copiato dall'attore americano Harold Bradley che recitava nel film."}
{"id": "1476699", "revid": "1305772", "url": "https://it.wikipedia.org/wiki?curid=1476699", "title": "SFSS", "text": ""}
{"id": "1476702", "revid": "1543377", "url": "https://it.wikipedia.org/wiki?curid=1476702", "title": "Federazione calcistica della Nuova Caledonia", "text": "La Federazione calcistica della Nuova Caledonia (in francese F\u00e9d\u00e9ration Cal\u00e9donienne de Football, acronimo FCF) \u00e8 l'ente che governa il calcio in Nuova Caledonia.\nFondata nel 1928, si affili\u00f2 alla FIFA nel 2004, e all'OFC nel 1969. Ha sede nella capitale Numea e controlla il campionato nazionale, la coppa nazionale e la Nazionale del paese."}
{"id": "1476706", "revid": "125823999", "url": "https://it.wikipedia.org/wiki?curid=1476706", "title": "Tom Veitch", "text": "Per la DC Comics Veitch scrisse \"Animal Man\" insieme a due serie Elseworlds su Kamandi e un vecchio Superman.\nBiografia.\nTom Veitch fu uno dei contributori principali del movimento fumettistico underground della fine degli anni sessanta e i primi anni settanta. La sua collaborazione con l'artista Greg Irons agli inizi degli anni '70 (il team creativo noto come \"GI/TV\") comprende titoli come \"Legion of Charlies\" e molti altri famosi fumetti underground come \"Skull Comix\" e \"Slow Death Funnies\".\nAltre opere di Veitch sono \"The Light and Darkness War\", realizzato con Cam Kennedy (della Marvel Comics), \"The Nazz\", realizzato con Bryan Talbot, \"Clash\" realizzato con Adam Kubert, e \"My Name Is Chaos\" realizzato con John Ridgway (tutti pubblicati dall DC). \nTom Veitch pubblic\u00f2 anche novelle sperimentali: \"The Luis Armed Story\" (Full Court Press, 1978); \"Eat This!\" (Angel Hair Books, 1974); e \"Antlers in the Treetops\", scritta con il poeta Ron Padgett (Coach House Press, 1970). Una collezione delle sue poesie, con una postfazione di Allen Ginsberg, intitolata \"Death College and Other Poems\", fu pubblicata nel 1976 da Big Sky Books di Bill Berkson\nMor\u00ec all'et\u00e0 di 80 anni, a causa di complicazioni da COVID-19. La notizia del decesso fu annunciata dal fratello Rick Veitch, pure lui fumettista."}
{"id": "1476707", "revid": "4711", "url": "https://it.wikipedia.org/wiki?curid=1476707", "title": "F\u00e9d\u00e9ration Cal\u00e9donienne de Football", "text": ""}
{"id": "1476708", "revid": "838137", "url": "https://it.wikipedia.org/wiki?curid=1476708", "title": "Opel 40/100 PS", "text": "La 40/100 PS era un'autovettura di gran lusso prodotta dalla Casa automobilistica tedesca Opel dal 1912 al 1916.\nProfilo e storia.\nLanciata nel 1912, la 40/100 PS rappresent\u00f2 il massimo in termini di lusso e prestazioni per la Casa di R\u00fcsselsheim, ed in effetti era una vettura appannaggio di pochissimi eletti, in grado di rivaleggiare con le altre pi\u00f9 alte espressioni del lusso durante la prima met\u00e0 degli anni dieci.\nLa 40/100 PS fu proposta come torpedo, landaulet o limousine e montava un enorme motore da 10.160 cm\u00b3. Tale motore era un 4 cilindri a disposizione appaiata, con distribuzione a valvole laterali, testata in ghisa e basamento in lega di alluminio. La potenza massima era di 100 CV a 1300 giri/min.\nLa trasmissione era ad albero a cardano, con frizione a cono e cambio a 4 marce.\nIl telaio era a longheroni in acciaio, con telaietti ausiliari. Le sospensioni erano ad assale rigido e balestre a tre quarti. L'impianto frenante era a nastro ed agiva sul cambio.\nLa velocit\u00e0 massima era di 125 km/h, una punta velocistica di assoluto rilievo all'epoca, poich\u00e9 era appannaggio delle vetture di punta, come lo era anche la 40/100 PS.\nLa 40/100 PS rappresent\u00f2 il pi\u00f9 alto acuto della Opel nel campo delle vetture di prestigio: non fu erede di nessun modello e non ebbe a sua volta eredi. Fu tolta di produzione nel 1916."}
{"id": "1476709", "revid": "4711", "url": "https://it.wikipedia.org/wiki?curid=1476709", "title": "Federazione calcistica delle Fiji", "text": ""}
{"id": "1476710", "revid": "4711", "url": "https://it.wikipedia.org/wiki?curid=1476710", "title": "Fiji Football Association", "text": ""}
{"id": "1476711", "revid": "4711", "url": "https://it.wikipedia.org/wiki?curid=1476711", "title": "Cook Islands Football Association", "text": ""}
{"id": "1476714", "revid": "1573940", "url": "https://it.wikipedia.org/wiki?curid=1476714", "title": "Chalcopsitta duivenbodei", "text": "Il lori bruno (Chalcopsitta duivenbodei ) \u00e8 un uccello della famiglia degli Psittaculidi.\nDescrizione.\nColore generale bruno olivaceo, taglia attorno ai 31\u00a0cm, maschera facciale gialla sfumata in verdognolo pi\u00f9 o meno accentuata a seconda dei soggetti; spalline e cosce gialle, groppone violetto, soffusioni giallastre sul petto e nella parte ventrale, pi\u00f9 o meno visibili a seconda dei soggetti. Becco e zampe neri, iride rossa e anello perioftalmico scuro. I soggetti giovani hanno colorazione pi\u00f9 pallida e coda pi\u00f9 corta degli adulti, oltre all'anello perioftalmico chiaro. Si presenta in due sottospecie, il \"C. d. duivenbodei\" (sottospecie nominale, diffusa in un areale maggiore) e il \"C. d. syringanuchalis\" (dall'aspetto generale pi\u00f9 scuro e localizzato in popolazioni separate dalla sottospecie nominale).\nDistribuzione e habitat.\nNella parte nord-occidentale della Nuova Guinea, in un areale pi\u00f9 vasto troviamo la sottospecie nominale; la sottospecie invece \u00e8 localizzata in un areale pi\u00f9 ridotto, nella zona a nord-est. Poco studiato in natura, poco diffuso in cattivit\u00e0, dove per\u00f2 le poche coppie presenti si riproducono con una certa regolarit\u00e0.\nBiologia.\nVive in coppie isolate o in piccoli gruppi di 8 individui al massimo, nella foresta costiera nel nord della Nuova Guinea, fino ai 200 metri di quota (Rand e Gilliard 1967). Il periodo riproduttivo inizia a fine marzo-inizio aprile; la coppia sceglie un albero cavo e, nella parte pi\u00f9 lontana e protetta rispetto al foro d'entrata, allestisce una camera di cova abbastanza rustica ma adatta allo scopo."}
{"id": "1476715", "revid": "767487", "url": "https://it.wikipedia.org/wiki?curid=1476715", "title": "Per un pugno di canzoni", "text": "Per un pugno di canzoni \u00e8 un film del 1966 diretto da Jos\u00e9 Luis Merino. Distribuito anche con il titolo alternativo di Europa canta, si tratta di una pellicola di genere musicarello e presenta musiche di vari cantanti e gruppi, fra cui The Honeybeats.\nTrama.\nLittle Europe, una cittadina dell'ovest americano, viene scelta come sede di un festival musicale europeo da trasmettere in televisione a livello internazionale. L'elezione dei giudici mette a rischio la pace del paese perch\u00e9 si risveglieranno gli antagonismi sopiti dei discendenti italiani, spagnoli, francesi e tedeschi."}
{"id": "1476719", "revid": "287204", "url": "https://it.wikipedia.org/wiki?curid=1476719", "title": "Carlo Randoni", "text": "Biografia.\nNato a Torino, figlio del domestico dell'architetto regio Benedetto Alfieri, Carlo Randoni fu attivo in giovent\u00f9 probabilmente in un cantiere dell'architetto Filippo Castelli, il palazzo torinese dei Valperga di Masino (1780c), prima di venir nominato ufficialmente Architetto Civile nell'Universit\u00e0 di Torino il 17 maggio 1785. Collaboratore di Giuseppe Battista Piacenza, ricevette l'incarico di allestire in gusto neoclassico alcuni appartamenti del piano nuziale del Palazzo Reale di Torino, destinati ai Duchi d'Aosta. Sempre per gli Aosta, sono i lavori nel Castello di Moncalieri e nella grande Reggia di Venaria Reale: il re Vittorio Amedeo III, ammirato dalla maestria del Randoni, lo nomin\u00f2 Architetto di Corte.\nAnche il secondogenito del re, Vittorio Emanuele I, quando era ancora Duca d'Aosta, apprezz\u00f2 l'opera del Randoni, al punto da affidargli anche l'allestimento dell'appartamento al secondo piano del Castello di Rivoli: tali lavori verranno per\u00f2 interrotti nel 1798 con l'arrivo dei francesi e la cacciata dei Savoia.\nRandoni, assieme al collega Piacenza, entr\u00f2 quindi a far parte del seguito del nuovo potere, diventando nel 1801 Architetto Nazionale: al servizio del regime napoleonico, si occup\u00f2 dell'assetto urbanistico della citt\u00e0 di Torino e, per il governo d'oltralpe, lavor\u00f2 ancora nei palazzi regi. Nel periodo napoleonico fu a Parma come Ispettore della Lista Civile; accademico d'onore dell'Accademia di Belle Arti di Parma, nel dicembre 1811 partecipa con un progetto di teatro all'Esposizione degli oggetti d'arte e d'industria del Dipartimento del Taro. Nominato per un brevissimo tempo professore d'Architettura, fu definitivamente escluso nel 1816 da incarichi accademici e torn\u00f2 ben presto a Torino. A Parma pubblic\u00f2 un trattato sugli ornamenti d'architettura (1813). Reintegrato fra gli architetti di Corte, progett\u00f2 l'ampliamento del palazzo Doria-Tursi a Genova, dal 1820. Nel maggio 1821 divenne membro dell'Accademia delle Scienze torinese e nel 1823 espose agli Accademici due Osservazioni sulla prospettiva degli antichi. Dal 1824 fu professore con clausola speciale dell'Accademia di Belle arti torinese appena riformata da Carlo Felice. Fu anche Capitano del Corpo reale degli Ingegneri Civili e membro del Regio Consiglio degli Edili.\nMuore a Torino nel 1831."}
{"id": "1476720", "revid": "1610933", "url": "https://it.wikipedia.org/wiki?curid=1476720", "title": "Lori bruno", "text": ""}
{"id": "1476722", "revid": "1982", "url": "https://it.wikipedia.org/wiki?curid=1476722", "title": "Marco Bresciano", "text": ""}
{"id": "1476726", "revid": "4711", "url": "https://it.wikipedia.org/wiki?curid=1476726", "title": "Fiji Football Federation", "text": ""}
{"id": "1476727", "revid": "226458", "url": "https://it.wikipedia.org/wiki?curid=1476727", "title": "San Isidro (Moraz\u00e1n)", "text": "San Isidro \u00e8 un comune del dipartimento di Moraz\u00e1n, in El Salvador."}
{"id": "1476730", "revid": "767487", "url": "https://it.wikipedia.org/wiki?curid=1476730", "title": "San Sim\u00f3n", "text": "San Sim\u00f3n \u00e8 un comune del dipartimento di Moraz\u00e1n, in El Salvador.\nAltri progetti.\n "}
{"id": "1476731", "revid": "1573940", "url": "https://it.wikipedia.org/wiki?curid=1476731", "title": "Chalcopsitta", "text": "Chalcopsitta \u00e8 un genere di uccelli della famiglia degli Psittaculidi.\nDescrizione.\nIl genere comprende pappagalli di grossa taglia, oltre i 30\u00a0cm, con caratteristiche di colore diverse ma con conformazione morfologica comune: corpo forte e compatto, leggermente pi\u00f9 tozzo che negli altri lori e coda leggermente pi\u00f9 larga e piatta.\nTassonomia.\nComprende le seguenti specie:"}
{"id": "1476732", "revid": "827882", "url": "https://it.wikipedia.org/wiki?curid=1476732", "title": "Minestra ammaritata", "text": ""}
{"id": "1476733", "revid": "1543377", "url": "https://it.wikipedia.org/wiki?curid=1476733", "title": "Federazione calcistica della Nuova Zelanda", "text": "La Federazione calcistica della Nuova Zelanda (in inglese New Zealand Football, acronimo NZF) \u00e8 l'ente che governa il calcio in Nuova Zelanda.\nFondata nel 1891, si affili\u00f2 alla FIFA nel 1948, e all'OFC nel 1966. Ha sede ad Auckland e controlla il campionato nazionale, la coppa nazionale e la Nazionale del paese.\nLa NZF \u00e8 a capo della nazionale di calcio (soprannominata \"All Whites\"), della rappresentativa giovanile e di quella femminile (soprannominata \"Football Ferns\"), dei campionati maschili e femminili per club (la massima serie maschile \u00e8 la ASB Premiership).\nNata come NZS (\"New Zealand Soccer\"), nel maggio del 2007 ha modificato il proprio nome in NZF, rimpiazzando il termine \"soccer\" con il pi\u00f9 diffuso \"football\".\nLa NZF governa le sette federazioni calcistiche in cui \u00e8 suddiviso il territorio nazionale: Auckland Football Federation, United Soccer 1, Waikato/Bay of Plenty Football, Central Football, Capital Football, Mainland Football, Football South."}
{"id": "1476735", "revid": "169529", "url": "https://it.wikipedia.org/wiki?curid=1476735", "title": "Lissa (mitologia)", "text": "Lissa (, in attico \u039b\u03cd\u03c4\u03c4\u03b1, \"L\u00fdtta\") \u00e8, nella mitologia greca, la dea della rabbia ardente e del furore cieco.\nMito.\n\u00c8 nata dall'unione di Nix e del sangue di Urano. Lissa \u00e8 rappresentata da Euripide nell'\"Eracle\" come una Furia: per ordine di Era, Iride la conduce al cospetto di Eracle perch\u00e9 se ne impossessi; l'eroe, impazzito per furore, uccide la moglie e i figli. Rappresenta un personaggio abbastanza spietato e colmo di terribili sfaccettature, prime tra tutte la crudelt\u00e0; pur rappresentando la pura pazzia di Eracle, Euripide sceglie di connotare la furia di Lissa con un minimo di furbizia, come si addice a tutti i demoni: non condivide la scelta di Era e si ribella alla sua decisione, ma essendo costretta ad agire, lo fa nel modo pi\u00f9 terribile, spietato e crudele.\nSecondo un altro mito, raffigurato su un cratere a campana conservato al Museum of Fine Arts di Boston, Lissa fece impazzire i cani del giovane Atteone per uccidere il loro padrone, dopo che il cacciatore aveva visto Artemide nuda mentre faceva il bagno e non aveva distolto lo sguardo."}
{"id": "1476736", "revid": "4711", "url": "https://it.wikipedia.org/wiki?curid=1476736", "title": "New Zealand Football", "text": ""}
{"id": "1476738", "revid": "4711", "url": "https://it.wikipedia.org/wiki?curid=1476738", "title": "New Zealand Soccer", "text": ""}
{"id": "1476739", "revid": "226458", "url": "https://it.wikipedia.org/wiki?curid=1476739", "title": "Sensembra", "text": "Sensembra \u00e8 un comune del dipartimento di Moraz\u00e1n, in El Salvador."}
{"id": "1476743", "revid": "93595590", "url": "https://it.wikipedia.org/wiki?curid=1476743", "title": "Sociedad", "text": "Sociedad \u00e8 un comune del dipartimento di Moraz\u00e1n, in El Salvador."}
{"id": "1476745", "revid": "226458", "url": "https://it.wikipedia.org/wiki?curid=1476745", "title": "Torola", "text": "Torola \u00e8 un comune del dipartimento di Moraz\u00e1n, in El Salvador."}
{"id": "1476750", "revid": "1573940", "url": "https://it.wikipedia.org/wiki?curid=1476750", "title": "Chalcopsitta scintillata", "text": "Il lori striegialle (Chalcopsitta scintillata ) \u00e8 un uccello della famiglia degli Psittaculidi.\nDescrizione.\nLori piuttosto particolare e non facile da descrivere: piumaggio generale di un bel verde intenso con sfumature rossastre sul petto; fronte rossa, cosce, parte sotto della coda e copritrici sottoalari rosse con banda giallognola; becco e zampe nere, iride arancio-gialla. La peculiarit\u00e0 \u00e8 che su tutto il corpo, ma soprattutto sul capo, ai lati del collo e sul petto compaiono piume sottili e setose di colore giallo oro, che danno un effetto di doratura scintillante al piumaggio. I giovani hanno sul capo una predominanza del nero e l'iride marrone; impiegano alcuni anni a raggiungere la livrea adulta. Ha taglia attorno ai 31\u00a0cm e si presenta con tre sottospecie:\nDistribuzione e habitat.\nLa sottospecie nominale \u00e8 diffusa con una certa abbondanza nella zona a sud-ovest della Nuova Guinea; la sottospecie \"C. s. chloroptera\" \u00e8 invece localizzata nella parte a sud-est, mentre la sottospecie \"C. s. rubrifrons\" \u00e8 localizzata nelle isole Aru. In cattivit\u00e0 \u00e8 presente, seppur in numero limitato, e si \u00e8 gi\u00e0 riprodotto in pi\u00f9 allevamenti.\nAbita le foreste secondarie di pianura, quelle a galleria (boscaglia lungo i fiumi), le piantagioni di cocco e le savane: un lori piuttosto adattabile; si muove a singole coppie o in stormi rumorosi, anche di una trentina di individui. Si nutre di nettare (\u00e8 goloso di quello dell'albero ombrello, \"Brassaia actinophylla\") e di polpa di frutta, e si muove con un volo che pare stentato, fatto di battiti poco profondi e rapidi. Le poche osservazioni compiute sulla sua riproduzione in natura fanno pensare che nidifichi in cavi di alberi molto in alto nel periodo di agosto-settembre."}
{"id": "1476753", "revid": "226458", "url": "https://it.wikipedia.org/wiki?curid=1476753", "title": "Yamabal", "text": "Yamabal \u00e8 un comune del dipartimento di Moraz\u00e1n, in El Salvador."}
{"id": "1476754", "revid": "812213", "url": "https://it.wikipedia.org/wiki?curid=1476754", "title": "Lori dalle strisce gialle", "text": ""}
{"id": "1476755", "revid": "729019", "url": "https://it.wikipedia.org/wiki?curid=1476755", "title": "Declan Mulholland", "text": "Attore caratterista di cinema e televisione, esord\u00ec nel film britannico \"Ponte di comando\" (1962) nel ruolo di Morrison. Mulholland recit\u00f2 anche nel ruolo di Jabba the Hutt in una scena tagliata di \"Guerre stellari\" (1977). La scena fu ripristinata nell'edizione speciale per il ventesimo anniversario del 1997, in cui Mulholland venne sostituito con un Jabba computerizzato. Ebbe un ruolo importante nel film del 1975 \"La terra dimenticata dal tempo\", della Amicus Productions. Le sue molte apparizioni televisive includono le \"macrostorie\" \"The Sea Devils\" (1972) e \"The Androids of Tara\" (1978) della serie \"Doctor Who\", \"Metropolitan Police\", \"Capitan Onedin\", \"To the Manor Born\" e \"Quatermass Conclusion - La Terra esplode\".\nMulholland mor\u00ec d'infarto il 29 giugno 1999, all'et\u00e0 di 66 anni."}
{"id": "1476756", "revid": "46291", "url": "https://it.wikipedia.org/wiki?curid=1476756", "title": "Pachypodium geayi", "text": "Pachypodium geayi (Costantin &amp; Bois, 1907) \u00e8 una pianta della famiglia delle Apocynaceae, endemica del Madagascar.\nDescrizione.\nLe piante giovani hanno il fusto cilindrico, alto fino a 6-8 metri, con solo all'apice rami sottili, che si ramificano formando una piccola chioma rada quasi globosa, biancastra per la presenza di peluzzi molto brevi e fitti. Ancora pi\u00f9 bianche sono le basi fogliari, larghe, rilevate con ciascuna 3 spine lunghe 3-4 centimetri pure coperte da peluzzi bianchi che poi cadono. \nLe foglie sono lunghe pi\u00f9 di 26\u00a0cm e larghe 1\u00a0cm; esse sono coriacee, verdi-grigiastre chiare, col nervo mediano molto grosso e sporgente, rosso chiaro.\nI fiori sono bianchi.\nDistribuzione e habitat.\nIl suo habitat \u00e8 la foresta spinosa del Madagascar sud-occidentale."}
{"id": "1476757", "revid": "226458", "url": "https://it.wikipedia.org/wiki?curid=1476757", "title": "Yoloaiqu\u00edn", "text": "Yoloaiqu\u00edn \u00e8 un comune del dipartimento di Moraz\u00e1n, in El Salvador."}
{"id": "1476758", "revid": "773636", "url": "https://it.wikipedia.org/wiki?curid=1476758", "title": "Cappella della Compagnia della Santissima Annunziata", "text": "La cappella della Compagnia della Santissima Annunziata si trova a Chianni, in provincia di Pisa.\nStoria e descrizione.\nL'edificio, completamente interrato, probabilmente fu costruito durante i lavori di ampliamento della parrocchiale, nei primi anni del XVIII secolo.\nLa sua importanza si deve alle decorazioni musive che ricoprono sia l'ampia volta a botte della copertura, sia le pareti laterali. Si tratta di un ciclo di affreschi eseguito dal pisano Giovanni Battista Tempesti nel 1739. Nella volta sono raffigurati l\"Eterno\", la \"Nativit\u00e0 di Cristo\"e l\"Assunzione della Vergine\". Agli angoli dell'episodio centrale spiccano le figure, dipinte a monocromo, dei quattro profeti, \"Isaia, Abacuc, David, Michaea\".\nSull'altare, risalente al 1750, le statue dell\"Angelo annunciante\" e della \"Madonna annunciata\", in gesso dipinto a smalto."}
{"id": "1476764", "revid": "1573940", "url": "https://it.wikipedia.org/wiki?curid=1476764", "title": "Pseudeos cardinalis", "text": "Il lori cardinale (Pseudeos cardinalis ()) \u00e8 un uccello della famiglia degli Psittaculidi.\nDescrizione.\nDel tutto simile al lori nero, per conformazione morfologica e taglia, si diversifica per la colorazione rosso cardinale di base, scurita da riflessi bruni diffusi su tutto il corpo, e per il becco arancio-bruno.\nDistribuzione e habitat.\n\u00c8 una specie endemica delle isole Salomone.\nVive di preferenza nelle foreste di pianura e in quelle costiere di mangrovie e nelle piantagioni di palme da cocco, ma \u00e8 stato osservato fino a 1200 metri di quota."}
{"id": "1476765", "revid": "773636", "url": "https://it.wikipedia.org/wiki?curid=1476765", "title": "Chiesa di San Donato (Chianni)", "text": "La chiesa di San Donato si trova a Chianni.\nStoria e descrizione.\nLe notizie pi\u00f9 antiche riguardanti la chiesa risalgono all'8 maggio 1277, quando viene menzionata in un'enfiteusi a favore del vescovo di Volterra.\nPapa Bonifacio VIII nel 1301 invi\u00f2 una bolla al pievano di Chianni, per incaricarlo di rivendicare i beni della badia di Morrona, a suo dire abusivamente alienati dagli abati che vi facevano parte.\nL'edificio fu completamente rifatto nel 1812, ricavando l'abside in una torre del castello ed ampliando la chiesa preesistente.\nL'interno \u00e8 ad unica navata con quattro cappelle. Al centro dell'abside si erge il maestoso altare maggiore, risalente alla fine del Seicento, realizzato in pregiati marmi policromi e giunto nel 1812 dalla distrutta collegiata di San Pietro (Massa). \nAi lati, due statue dei santi Pietro e Paolo della prima met\u00e0 del XVIII secolo.\nIl catino absidale \u00e8 affrescato da Antonio Gaioni (1964): \"Cristo tra i santi Donato, Maura, Francesco, Caterina, Lino, Domenico\".\nIn una cappella, si trova la \"Sacra famiglia\" di Giovanni Battista Tempesti.\nIn contraffacciata, la cantoria con al centro \"Sant'Antonio in adorazione di Ges\u00f9 Bambino\", attribuito a Ventura Salimbeni."}
{"id": "1476767", "revid": "1610933", "url": "https://it.wikipedia.org/wiki?curid=1476767", "title": "Lori cardinale", "text": ""}
{"id": "1476769", "revid": "110157", "url": "https://it.wikipedia.org/wiki?curid=1476769", "title": "La canarina assassinata", "text": "La canarina assassinata \u00e8 uno dei romanzi di S. S. Van Dine, il secondo della serie di gialli con Philo Vance.\nNella versione cinematografica del 1929, il personaggio della canarina venne portato sullo schermo da Louise Brooks in \"The Canary Murder Case\" con William Powell nel ruolo di Philo Vance.\nDal romanzo \u00e8 stata tratta nel 1974 una fiction televisiva omonima inserita nella miniserie \"Philo Vance\", con Giorgio Albertazzi, nel ruolo del protagonista, e con Virna Lisi come attrice ospite.\nTrama.\nUna stella di Broadway, Margaret Odell, viene trovata strangolata nel suo appartamento un marted\u00ec mattina. La cameriera al servizio della Odell, una volta rinvenuto il cadavere, si mette subito in contatto con la polizia. Dopo un breve sopralluogo, il Procuratore Distrettuale Markham decide di coinvolgere il suo amico Philo Vance, con il quale aveva avuto una discussione due sere prima sulle contraddizioni giuridiche rispetto ai meri fatti.\nSulla scena del delitto tutto \u00e8 sottosopra, mostrando chiari segni di un furto. La signorina Odell \u00e8 adagiata sul divano, con segni di strangolamento; l'omicidio sarebbe avvenuto tra le 22:30 e la mezzanotte di luned\u00ec. Il sergente Heath, Markham e i loro colleghi sono convinti che sia una semplice effrazione, sennonch\u00e9 Vance nota come l'unico luogo non toccato dall'assassino sia l'armadio, la cui chiave \u00e8 inserita all'interno e non all'esterno dell'anta. Le impronte fresche ritrovate sulla parte interna dell'armadio non lasciano dubbi: qualcuno era chiuso dentro, e Vance dubita che fosse l'assassino. Questo porta alla bizzarra teoria di due intrusi nascosti, l'uno ignaro della presenza dell'altro.\nNel corso delle indagini si scopre come la vittima fosse incline al ricatto economico verso gli uomini infatuati di lei. Questo porta le indagini verso chi aveva avuto rapporti con la donna nell'ultimo anno. Ma un intricato enigma attanaglia gli investigatori: come sono entrati due intrusi senza che nessuno li vedesse?"}
{"id": "1476771", "revid": "44654", "url": "https://it.wikipedia.org/wiki?curid=1476771", "title": "Casatiello sugna e pepe", "text": ""}
{"id": "1476772", "revid": "1674424", "url": "https://it.wikipedia.org/wiki?curid=1476772", "title": "Samuele Sbrighi", "text": "Biografia.\nDebutta all'et\u00e0 di quattro anni, girando una scena assieme a Roberto Benigni nel film \"Chiedo asilo\" (1979), regia di Marco Ferreri. Tra gli otto e i dieci anni gira un paio di spot pubblicitari e fino ai dodici anni studia pianoforte e solfeggio. Nel 1997 si diploma presso l'Accademia d'arte drammatica Antoniana di Bologna.\nDopo alcuni lavori teatrali, nel 2000 \u00e8 uno dei protagonisti della docu-fiction in ventiquattro puntate, \"In crociera\", in onda su Rete 4. Studia quindi recitazione presso il \"Centro di cinema e teatro Duse\" di Roma, diretto da Francesca De Sapio. Contemporaneamente prende parte ai film \"Radio West\", regia di Alessandro Valori, e \"Da zero a dieci\", regia di Luciano Ligabue. Nel 2004 dirige \"La vida es un carnaval\", di cui \u00e8 anche autore, oltre che uno degli interpreti, uscito nelle sale nel 2006.\nSuccessivamente partecipa a varie fiction tv, tra cui: la soap opera \"CentoVetrine\", una puntata della serie tv \"Carabinieri 5\", regia di Sergio Martino, entrambe in onda su Canale 5, \"L'ultima frontiera\", miniserie tv diretta da Franco Bernini e trasmessa da Rai Uno, \"Crimini\" dei Manetti Bros., in onda su Rai 2, le miniserie \"Liberi di giocare\", regia di Francesco Miccich\u00e8, e \"Chiara e Francesco\", regia di Fabrizio Costa, in onda su Rai Uno nel 2007, \"Il commissario De Luca\", regia di Antonio Frazzi, e il film tv \"Le ali\", regia di Andrea Porporati, queste ultime due fiction in onda nel 2008.\nNell'estate del 2008 e del 2009 \u00e8 nel cast di \"Un posto al sole d'estate\". Dal settembre 2010 entra nel cast ricorrente della soap opera \"CentoVetrine\", nella quale interpreta l'ispettore dell'Interpol Giacomo Romani. Sul set della soap, conosce quella che poi sarebbe diventata la sua compagna, ovvero l'attrice Sara Zanier, dalla quale il 15 dicembre 2012 ha avuto la sua prima figlia.\nNel 2013 gira per Rai 1 \"La Prof 5 \"nei panni di Nino Ballotta, esce al cinema con \"Una notte agli Studios \"di Claudio Insegno e gira la serie \"Forse sono io 2\" di Vincenzo Alfieri. Sempre nel 2014 prende parte allo spettacolo diretto da Claudio Insegno \"Come un Cenerentolo\" al fianco di Biagio Izzo, Peppe Barra e della compagna Sara Zanier."}
{"id": "1476773", "revid": "1431409", "url": "https://it.wikipedia.org/wiki?curid=1476773", "title": "I ragazzi della prateria", "text": "I ragazzi della prateria (\"The Young Riders\") \u00e8 una serie televisiva statunitense trasmessa in prima televisiva dal 1989 al 1992.\nRacconta le avventure di un gruppo ragazzi assunti come Pony Express negli anni immediatamente precedenti il 1860, prima dello scoppio della guerra di secessione americana.\nTrama.\n1860, a Sweetwater, piccola cittadina del Nebraska, a Teaspoon Hunter viene dato il compito di formare un gruppo di Pony Express che vivranno nel ranch gestito da Emma Shannon. Il gruppo di pony express \u00e8 composto da ragazzi molto diversi tra loro, l'unica cosa che li accomuna \u00e8 il fatto di essere tutti orfani. Del gruppo fanno parte l'ottimista William F. Cody, il ribelle Jimmy Hickok, il leale Kid, il ragazzo muto Ike McSwain, l'indiano Buck Cross e Lou McCloud, una ragazza che si finge maschio per poter far parte del gruppo. In seguito si uniranno a loro il ragazzo di colore Noah Dixon e il futuro rapinatore Jesse James.\nPersonaggi e interpreti.\nGuest stars.\nMitchell Ryan, Rob Estes, Chris Penn, Lloyd Bochner, Jay O. Sanders, Ted Shackelford, Roger Rees, James Gammon, Meg Foster, Albert Salmi, Kelli Williams, Fisher Stevens, Della Reese, Melissa Michaelsen, David Carradine, Stacy Keach Sr., Pernell Roberts, David Soul, Cynthia Nixon, Richard Roundtree, Buck Taylor, Nick Ramus, Jamie Walters, Frances Fisher, Noble Willingham, James Cromwell, William Russ, John Slattery, Rebecca Staab, Peter MacNicol, Tim Thomerson, Stan Shaw, Bart the Bear, Brian Keith, Park Overall, Brian Bonsall, John Schuck, Gloria Reuben, Khrystyne Haje, Gary Sandy, John DeLancie, Tammy Grimes, Frederic Forrest, William Sanderson, Sydney Walsh, Cassie Yates, Robert Clohessy, e Jenny O'Hara\nDistribuzione.\nFu trasmessa in Italia tra l'autunno 1991 e l'estate 1993 in 3 stagioni."}
{"id": "1476774", "revid": "773636", "url": "https://it.wikipedia.org/wiki?curid=1476774", "title": "Santuario della Madonna del Carmine (Chianni)", "text": "Il santuario della Madonna del Carmine si trova a Chianni.\nStoria e descrizione.\nGi\u00e0 nel XIII secolo qui sorgeva una chiesa dedicata a Santa Maria. Nel corso del XVII secolo l'edificio ricevette il titolo di Santa Maria del Carmine ed intorno fu costruito un loggiato che \u00e8 stato completamente incorporato nel 1929 ampliando l'edificio.\nAttualmente la chiesa viene aperta al pubblico solo in occasione di particolari ricorrenze religiose, tra cui la domenica successiva al 16 luglio, in cui si commemora la Madonna del Carmine, il 15 agosto e l'8 settembre."}
{"id": "1476777", "revid": "98077", "url": "https://it.wikipedia.org/wiki?curid=1476777", "title": "Alfonso Capecelatro", "text": ""}
{"id": "1476778", "revid": "1027057", "url": "https://it.wikipedia.org/wiki?curid=1476778", "title": "Nazran'", "text": "Nazran' ( anche traslitterata come \"Nazran\", , \"Na'sara\") \u00e8 una citt\u00e0 della Russia meridionale, centro maggiore della Repubblica di Inguscezia e sua capitale fino al 2002.\nStoria.\nFondata nel XIX secolo, Nazran' ha ottenuto lo status di citt\u00e0 nel 1967 ed \u00e8 diventata la prima capitale inguscia nel 1991, dopo la divisione della Repubblica Socialista Sovietica Ceceno-Inguscia. Nel 2002 il titolo di capitale \u00e8 passato nella nuova citt\u00e0 di Magas e nel 2004 vi sono stati dei raid di guerriglia su larga scala da parte di un gruppo di ribelli ceceni ed ingusci, guidati da \u0160amil Basaev.\nGeografia fisica.\nLa citt\u00e0 \u00e8 capoluogo del distretto omonimo. Sorge nella parte centro-meridionale dell'Inguscezia, al confine con l'Ossezia-Alania, a circa 20\u00a0km dalla cittadina di Beslan, 40 da Vladikavkaz e circa 200 da Groznyj. Nella citt\u00e0 \u00e8 presente un mausoleo, monumento alle vittime dell'oppressione politica.\nInfrastrutture e trasporti.\nSi trova lungo la strada che da Rostov porta a Maha\u010dkala, verso Baku; e conta una stazione sul medesimo tracciato ferroviario, interrotto nella tratta Nazran-Groznyj.\nL'aeroporto che la serve \u00e8 quello della vicina Magas."}
{"id": "1476779", "revid": "12678096", "url": "https://it.wikipedia.org/wiki?curid=1476779", "title": "Nazran", "text": ""}
{"id": "1476780", "revid": "1013865", "url": "https://it.wikipedia.org/wiki?curid=1476780", "title": "Magas", "text": "Magas (\u041c\u0430\u0433\u0430\u0441 in russo e inguscio; \"citt\u00e0 del sole\" tradotto in italiano) \u00e8 una citt\u00e0 della Russia, capitale dell'Inguscezia.\nStoria.\nLa citt\u00e0 venne fondata nel 1995 dal presidente inguscio Ruslan Au\u0161ev, onde sostituire Nazran' come capitale, cosa avvenuta nel dicembre del 2002.\nIl nome trae origine dai resti della citt\u00e0 medievale di \"Maghas\", capitale dell'Alania, un regno del Grande Caucaso.\nAl gennaio del 2008, con soli 300 abitanti circa, Magas era la pi\u00f9 piccola citt\u00e0 della Russia; ma la citt\u00e0 \u00e8 stata progettata per ospitare circa 30.000 persone e per essere il centro delle funzioni amministrative regionali.\nGeografia fisica.\nSorge a circa 4\u00a0km a sud-ovest di Nazran' sulle rive della Sun\u017ea, nella parte centro-occidentale dell'Inguscezia e nei pressi del confine con il turbolento rajon Prigorodnyj, Ossezia del Nord. Da Vladikavkaz dista circa 50\u00a0km, da Groznyj circa 200 e da Beslan 30.\nGeografia antropica.\nLa citt\u00e0 costituisce un distretto urbano, prima facente parte del Nazranovskij rajon.\nMonumenti e luoghi d'interesse.\nNella piccola citt\u00e0 \u00e8 presente il palazzo del parlamento della Repubblica Inguscia.\nInfrastrutture e trasporti.\nLa citt\u00e0 conta un aeroporto, mentre la stazione ferroviaria pi\u00f9 vicina \u00e8 quella di Nazran', sulla Rostov-Baku. Sempre a Nazran' passa un'importante arteria stradale nazionale, che da Rostov porta a Macha\u010dkala, verso il confine azero quindi a Baku."}
{"id": "1476786", "revid": "773636", "url": "https://it.wikipedia.org/wiki?curid=1476786", "title": "Chiesa dei Santi Fabiano e Sebastiano (Rivalto)", "text": "La chiesa dei Santi Fabiano e Sebastiano si trova a Rivalto, una frazione del comune di Chianni.\nStoria e descrizione.\nLa chiesa mostra chiaramente i segni di numerosi rifacimenti avvenuti nel corso dei secoli. La facciata conserva lo stemma della nobile famiglia fiorentina Mazzinghi.\nIn origine era ad unica navata; nel corso del XVII secolo fu aggiunta una navatella laterale, inglobando un chiostro, per ampliare l'edificio. L'interno oggi si presenta spoglio di gran parte dell'arredo originario, di cui rimangono due dipinti raffiguranti i \"Santi Fabiano e Sebastiano\" e la \"Madonna addolorata\", del XVII secolo, ed una pala d'altare in terracotta dipinta raffigurante la Vergine col bambino, san Domenico, santa Caterina e il beato Giordano da Rivalto in abito domenicano. \nA destra dell'edificio sorge il bel campanile in laterizi, che conserva ancora la bifora originale."}
{"id": "1476789", "revid": "22414", "url": "https://it.wikipedia.org/wiki?curid=1476789", "title": "Earl", "text": ""}
{"id": "1476791", "revid": "834", "url": "https://it.wikipedia.org/wiki?curid=1476791", "title": "Donald Hebb", "text": ""}
{"id": "1476792", "revid": "106976299", "url": "https://it.wikipedia.org/wiki?curid=1476792", "title": "Strumentista (industria)", "text": "In ambito industriale uno strumentista \u00e8 un tecnico che in un impianto si occupa della installazione e/o manutenzione dei sistemi di controllo (DCS, ESD F&amp;G) e della strumentazione di misura e regolazione (misuratori di pressione, portata, temperatura, livello, analisi, regolatrici di flusso etc. etc.)\nSono richieste competenze di fisica base, elettriche, elettroniche e pneumatiche\nDi seguito vengono indicate le principali attivit\u00e0 (non esaustive):\n1) installazione e manutenzione di strumentazione di controllo e regolazione di tipo industriale \n2) interventi per il controllo e la taratura degli strumenti sia analogici che digitali sulle linee di processo\n3) interventi su strumentazione collegata ad impianti gestiti da PLC\n4) lettura ed interpretazione di schemi elettrici e di processo\n5) ricerca guasti"}
{"id": "1476793", "revid": "12678202", "url": "https://it.wikipedia.org/wiki?curid=1476793", "title": "Na'sara", "text": ""}
{"id": "1476794", "revid": "1664554", "url": "https://it.wikipedia.org/wiki?curid=1476794", "title": "Alerami", "text": ""}
{"id": "1476796", "revid": "12678233", "url": "https://it.wikipedia.org/wiki?curid=1476796", "title": "Gorod Solnca", "text": ""}
{"id": "1476797", "revid": "446353", "url": "https://it.wikipedia.org/wiki?curid=1476797", "title": "Classe Van Speijk", "text": "Le fregate della Classe Van Speijk sono delle Leander costruite per la marina olandese su licenza britannica, il cui standard di equipaggiamenti, dopo gli ammodernamenti ricevuti, \u00e8 stato sistemato in maniera migliore rispetto a quello di quasi tutte le navi inglesi, in particolare con l'installazione dei missili Harpoon per una elevata capacit\u00e0 antinave, ma si sono tenuti anche quella artiglieresca con un moderno cannone da 76mm, mentre la componente elettronica \u00e8 quasi interamente olandese.\nL'armamento originale era comune a quello delle sorelle inglesi con il cannone binato da 114mm a prua, 2 sistemi Sea Cat, il mortaio ASW Mk 10 Limbo e l'elicottero Westland Wasp.\nDopo gli ammodernamenti ricevuti alla fine degli anni settanta si ebbero l'installazione del lanciamissili Harpoon in due lanciamissili quadrupli, la rimozione del mortaio Mk 10 Limbo per rendere agibile il ponte di volo per l'elicottero Westland Lynx, mentre per non penalizzare le capacit\u00e0 antisommergibile vennero anche aggiunti due lanciasiluri tripli da 324mm STWS-1 del tipo MK 32 per siluri leggeri Mk 46. Successivamente venne anche sostituito il Sea Cat ormai obsoleto con il sistema Simbad e venne anche sostituito il cannone originario con un moderno 76mm Compatto dell'Oto Melara di fabbricazione italiana.\nLe unit\u00e0 di questa classe dopo aver prestato servizio per circa un ventennio nella marina olandese una volta poste in disarmo sono state vendute tra il 1986 ed il 1990 all'Indonesia e ad oggi tutte attualmente in servizio. Nella Tentara Nasional Indonesia Angkatan Laut, la Marina Indonesiana, le \"Van Speijk\" costituiscono la Classe Ahmad Yani.\nUnit\u00e0.\nTutte le unit\u00e0 portano nomi di ufficiali olandesi"}
{"id": "1476798", "revid": "773636", "url": "https://it.wikipedia.org/wiki?curid=1476798", "title": "Oratorio della Compagnia della Santa Croce", "text": "L'oratorio della Compagnia della Santa Croce si trova a Rivalto, una frazione del comune di Chianni.\nStoria e descrizione.\nL'edificio \u00e8 ad unica navata e all'interno mantiene ancora l'aspetto sei-settecentesco, con l'altare in muratura e parte delle decorazioni musive nelle fasce alte delle pareti.\nSull'altare campeggia un bel dipinto, con \"Maria addolorata e san Giovanni\", del XVII secolo, che ingloba una teca in cui si conservava un venerato crocifisso, che venne per\u00f2 trafugato.\nIn controfacciata sorge la cantoria in legno."}
{"id": "1476801", "revid": "1485334", "url": "https://it.wikipedia.org/wiki?curid=1476801", "title": "Rag\u00f9 napoletano", "text": "Il rag\u00f9 napoletano \u00e8 il condimento pi\u00f9 conosciuto della cucina napoletana nonostante la sua poca diffusione nell'uso quotidiano, ci\u00f2 dovuto all'elevata complessit\u00e0 di preparazione a causa anche dei tempi di preparazione molto lunghi.\nPer questi e altri motivi, il rag\u00f9 napoletano risulta essere un piatto tipicamente festivo consistente nell'unione di carne di manzo tracchia di locena, cotta in una salsa di pomodoro, San Marzano, a fuoco molto lento.\nLa leggenda del rag\u00f9.\nIl rag\u00f9 napoletano \u00e8 decantato anche da Eduardo De Filippo in una sua poesia dal titolo, appunto: \"'O rra\u00f9\".\nSecondo la leggenda, a Napoli alla fine del Trecento esisteva la Compagnia dei Bianchi di giustizia che percorreva la citt\u00e0 a piedi invocando \"misericordia e pace\".\nLa compagnia giunse presso il \"Palazzo dell'Imperatore\" tuttora esistente in via Tribunali, che fu dimora di Carlo, imperatore di Costantinopoli e di Maria di Valois figlia di re Carlo d'Angi\u00f2. All'epoca il palazzo era abitato da un signore nemico di tutti, tanto scortese quanto crudele, e che tutti cercavano di evitare. La predicazione della compagnia convinse la popolazione a rappacificarsi con i propri nemici, ma solo il nobile che risiedeva nel \"Palazzo dell'Imperatore\" decise di non accettare l'invito dei bianchi nutrendo da sempre antichi e tenaci rancori. Non cedette neanche quando il figliolo di tre mesi, in braccio alla balia sfil\u00f2 le manine dalle fasce e incrociandole grid\u00f2 tre volte: \"Misericordia e pace\".\nIl nobile era accecato dall'ira, serbava rancore e vendetta, e un giorno la sua donna, per intenerirlo gli prepar\u00f2 un piatto di maccheroni. La provvidenza riemp\u00ec il piatto di una salsa piena di sangue. Finalmente, commosso dal prodigio, l'ostinato signore si rappacific\u00f2 con i suoi nemici e vest\u00ec il bianco saio della Compagnia.\nSua moglie in seguito all'inaspettata decisione, prepar\u00f2 di nuovo i maccheroni, che anche quella volta, come per magia, divennero rossi. Ma quel misterioso intingolo aveva uno strano e invitante profumo, molto buono, e il signore nell'assaggiarlo trov\u00f2 che era veramente buono e saporito.\nLo chiam\u00f2 cos\u00ec \"ra\u00f9\" lo stesso nome del suo bambino.\nIn realt\u00e0 il termine rag\u00f9 deriva dal francese \"rago\u00fbt\", che indica un tipo di cottura di carne e verdure, simile allo spezzatino. Bisogna inoltre ricordare che il pomodoro non arriv\u00f2 in Europa prima della fine del XVI secolo.\nCaratteristiche.\nOriginariamente costituiva il piatto unico della domenica, in quanto il sugo veniva utilizzato per condire la pasta, e la carne consumata come seconda portata.\nI tipi di carne impiegati nella preparazione del rag\u00f9 sono numerosi, e possono variare anche da quartiere a quartiere, e inoltre questa non \u00e8 macinata ma \u00e8 cotta a pezzi grossi, da 500 g fino a un kg, tagliati a mo' di grossa bistecca, farcita con ingredienti vari (uvetta, pinoli, formaggio, salame o lardo, noce moscata, prezzemolo) e legata con uno spago. Generalmente viene utilizzato un misto di carne di manzo (tagli anteriori e poco pregiati, che necessitano di lunga cottura) e di maiale. Troviamo il muscolo di manzo (gamboncello o colarda), le spuntature di maiale (tracchie), l'involtino di cotenna (cotica), la polpetta e la braciola, termine che viene usato per\u00f2 per indicare un involtino di carne di manzo ripieno con aglio, prezzemolo, pinoli, uva passa e dadini di formaggio.\nTradizionalmente, la preparazione del rag\u00f9 incomincia di buon mattino, se non il sabato sera, in quanto la salsa deve addensarsi molto, cuocendo a fuoco lento, fino a diventare di una consistenza molto cremosa, prima di poter condire degnamente una buona pastasciutta. In molte varianti del rag\u00f9 napoletano viene impiegato anche un cucchiaio di concentrato di pomodoro.\nLa ricetta.\nIl rag\u00f9, come recita la poesia di Eduardo, non \u00e8 la \"carne c' \u2018a pummarola\". Non \u00e8 di facile realizzazione e inoltre per essere saporito come \"quello della mamma del de Filippo\" richiede una lunghissima cottura.\nAttualmente si usa chiamare rag\u00f9 un sugo di pomodoro nel quale si \u00e8 cotta della carne.\nIl rag\u00f9, come recita Eduardo, veniva cotto su di una fornacella a carbone e doveva cuocere per almeno sei ore.\nLa pentola in cui si dovrebbe cuocere \u00e8 un tegame di rame, e per rimestarlo occorre la \"cucchiarella\" (il cucchiaio di legno). Il rag\u00f9 napoletano \u00e8 il piatto tipico domenicale e base per altre pietanze altrettanto saporite, come ad esempio la tipica lasagna che a Napoli viene preparata con una grande quantit\u00e0 di ingredienti durante il periodo di Carnevale.\nPreparazione.\n\u00c8 consigliabile prepararlo il giorno prima mettendo la carne nel tegame, unitamente alle cipolle affettate sottilmente e all'olio. Carne e cipolla dovranno rosolare insieme: la prima facendo la sua crosta scura, le seconde dovranno man mano appassire senza bruciare.\nPer ottenere questo risultato, bisogna rimanere ai fornelli, pronti a rimestare con la cucchiarella di legno, e bagnare con il vino, appena il sugo si sar\u00e0 asciugato: le cipolle si dovranno consumare, fino quasi a dileguarsi. Quando la carne sar\u00e0 diventata di un bel colore dorato, sciogliete il cucchiaio di conserva nel tegame e aggiungete la passata di pomodoro.\nRegolate di sale e mettete a cuocere a fuoco bassissimo, il rag\u00f9 dovr\u00e0, come si dice a Napoli, \"pippiare\" o \"pappuliare\" e cio\u00e8 dovr\u00e0 sobbollire a malapena. A quel punto coprirete il tegame con un coperchio, senza chiuderlo del tutto.\nIl rag\u00f9 dovr\u00e0 cuocere per almeno tre ore, di tanto in tanto rimestatelo facendo attenzione che non si attacchi sul fondo della pentola.\nIn alcuni quartieri, si \u00e8 soliti aggiungere del cioccolato fondente al 70%, nella misura di 150 g su 5 litri, per correggere l'acidit\u00e0 dei pomodori."}
{"id": "1476808", "revid": "1573940", "url": "https://it.wikipedia.org/wiki?curid=1476808", "title": "Eos (zoologia)", "text": "Eos \u00e8 un genere della famiglia degli Psittaculidi.\nDescrizione.\nLa colorazione base \u00e8 un rosso intenso, a cui si sovrappongono segni blu-viola-neri pi\u00f9 o meno marcati a seconda della specie. Gli adulti hanno un coloratissimo becco arancio, grigio aranciato nei giovani, e zampe grigio scuro. Nessuna specie mostra evidente dimorfismo sessuale.\nTassonomia.\nComprende le seguenti specie:\nAllevamento.\nSi tratta di un gruppo di animali molto belli, eccellenti volatori, chiassosi e allegri che quindi dovrebbero essere alloggiati in voliera per poterne gustare appieno l'esuberante comportamento. \"Eos bornea\" \u00e8 il pi\u00f9 diffuso e allevato in cattivit\u00e0."}
{"id": "1476811", "revid": "773636", "url": "https://it.wikipedia.org/wiki?curid=1476811", "title": "Santuario della Madonna del Carmine (Rivalto)", "text": "Il santuario della Madonna del Carmine \u00e8 un luogo di culto cattolico di Rivalto, nel comune di Chianni.\nStoria e descrizione.\nCompletamente immerso nel bosco, l'edificio risale al XVIII secolo ed \u00e8 caratterizzato da un elegante portico. La nascita del santuario risale, tuttavia, al secolo precedente e coincide con l'arrivo di alcuni frati carmelitani, provenienti dal monastero di San Torp\u00e8 di Pisa, che attraverso le loro predicazioni diffusero in tutta la zona il culto della Madonna del Carmine, come conferma l'omonimo santuario della vicina Chianni. Dal santuario di Rivalto proviene una bella immagine raffigurante la \"Madonna del Carmine\", della seconda met\u00e0 del XVII secolo, del pittore fiorentino Carlo Dolci."}
{"id": "1476818", "revid": "339392", "url": "https://it.wikipedia.org/wiki?curid=1476818", "title": "Compagnia (Heroes)", "text": ""}
{"id": "1476819", "revid": "253269", "url": "https://it.wikipedia.org/wiki?curid=1476819", "title": "Julian Sands", "text": "Carriera.\nSands ha iniziato la propria carriera cinematografica nel 1984 comparendo in ruoli di secondo piano, ottenendo poi la sua prima parte da protagonista in \"Camera con vista\" di James Ivory l'anno successivo. Nel 1985, dopo il grande successo di \"Camera con vista\" e di \"Gothic\" di Ken Russell, decise di trasferirsi a Hollywood per continuare la carriera nel cinema statunitense. Ha preso quindi parte a numerose pellicole, sia ad alto che a basso budget, come \"Warlock\" (1989), \"Il pasto nudo\" (1991), \"Aracnofobia\" (1990), \"Boxing Helena\" (1993) e \"Via da Las Vegas\" (1995).\nHa interpretato il ruolo del Fantasma nella versione del 1998 de \"Il fantasma dell'Opera\" e vestito i panni di Laurence Olivier in uno sceneggiato prodotto dalla BBC. Nell'agosto 2011 ha portato in scena all'Edinburgh Fringe \"A Celebration of Harold Pinter\", per la regia di John Malkovich. La performance \u00e8 stata ben accolta da pubblico e critica e uno dei teatri dove erano previste le repliche, l'Irish Repertory Theatre, ha prolungato la messa in scena per tre ulteriori settimane. Nel 2013 \u00e8 stato candidato al Drama Desk Award nella categoria dei performer solisti.\nDoppiatori italiani.\nNelle versioni in italiano delle opere in cui ha recitato, Julian Sands \u00e8 stato doppiato da:"}
{"id": "1476824", "revid": "1573940", "url": "https://it.wikipedia.org/wiki?curid=1476824", "title": "Chiesa di San Michele (Crespina)", "text": "La chiesa di San Michele si trova a Crespina.\nStoria e descrizione.\nFu costruita fra il 1885 e il 1891 e sostitu\u00ec un edificio risalente all'VIII secolo, posto ai piedi del castello.\nLa semplice facciata, ad un solo ordine tuscanico con paraste lisce che sostengono un timpano triangolare, \u00e8 animata da una statua di \"San Michele Arcangelo\". All'interno spicca il grande arcone del presbiterio retto da doppie colonne marmorizzate ornate di capitelli in stucco. La decorazione del soffitto della navata, della cupola e dell'abside con \"Storie di Cristo e di san Michele\" (1950-1954) \u00e8 di Antonio Gaioni. Di particolare interesse due tavole trecentesche: un \"San Michele Arcangelo che abbatte il drago\" attribuita a Bernardo Daddi, e una \"Madonna col Bambino e angeli musicanti\" di Giovanni di Bartolomeo Cristiani."}
{"id": "1476828", "revid": "15756", "url": "https://it.wikipedia.org/wiki?curid=1476828", "title": "Cellula staminale pluripotente indotta", "text": "Una cellula staminale pluripotente indotta (conosciuta anche come iPS o iPSC dall'inglese \"Induced Pluripotent Stem Cell\") \u00e8 un tipo di cellula staminale generata artificialmente a partire da una terminalmente differenziata (in genere una cellula somatica adulta), mediante l'introduzione di quattro geni specifici codificanti determinati fattori di trascrizione che ne inducono la conversione in cellula staminale di una specifica linea cellulare, che a sua volta potr\u00e0 svilupparsi in cellula differenziata.\nSulla base di tali propriet\u00e0, le iPSC offrono grandi speranze nel campo della medicina rigenerativa: la possibilit\u00e0 di indurne la differenziazione nella maggior parte dei tipi cellulari di un organismo (come ad esempio cellule neuronali, pancreatiche, cardiache ed epatiche), pu\u00f2 essere sfruttata nella rigenerazione di tessuti o organi danneggiati.\nCaratteristiche.\nQueste cellule sono veramente simili alle cellule staminali embrionali, riguardo alla morfologia, fenotipo, trascrizione, epigenetica. Entrambi i tipi di queste cellule mostrano simile potenzialit\u00e0, differenziabilit\u00e0, e tasso di divisione cellulare. Inoltre, sono in grado di aggregare in corpi embrionali. Ci sono diversi saggi che verificano la pluripotenzialit\u00e0 delle cellule staminali: il pi\u00f9 conosciuto \"in vivo\" \u00e8 il saggio del teratoma, basato sull\u2019iniezione di cellule staminali potenzialmente pluripotenti in vari siti del corpo di un topo immunocompromesso , seguito dalla crescita di un tumore. Quando le cellule iniettate sono pluripotenti, il tumore dimostra le caratteristiche di un teratoma, vale a dire lo sviluppo di cellule differenziate proveniva da tutti i tre stati germinali (ectoderma, mesoderma, endoderma). Uno dei test alternativi \u00e8 l\u2019analisi dell\u2019espressione della pluripotenza associata a dei markers, e lo sfruttamento delle modificazioni epigenetiche responsabili della pluripotenza. Un altro metodo si basa sui modelli spontanei dei corpi embrionali in vitro, e la differenziazione diretta ,ad esempio da cellule cardiache isolate possono essere generati corpi cardiaci che danno origine ai cardiomiociti, cellule endoteliali e cellule dei muscoli lisci. Un\u2019alternativa dello studio in vivo utilizza uova di pollo in cui le cellule staminali sono trapiantate sulla membrana corioallantoidea dell\u2019embrione di pollo e poi un tumore simile al teratoma pu\u00f2 sorgere. Un\u2019altra opzione per studiare la pluripotenza \u00e8 un\u2019analisi in situ, in cui vengono iniettate le cellule staminali in un tessuto, come la pelle, e poi o il loro sviluppo e differenziazione o ripopolazione delle cellule lasciate dietro una matrice extracellulare da cellule staminali sono osservate. Molti miglioramenti dell\u2019uso di queste tecniche sono stati ottenuti per risolvere i problemi associati all\u2019ottenimento di una linea cellulare di iPSC, come limitare l\u2019immunogenicit\u00e0, la tumorogenicit\u00e0 e per aumentarne l\u2019efficienza. Una delle preoccupazioni \u00e8 che le sollecitazioni di riprogrammazione potrebbero condurre a danni del DNA delle linee iPSC, poich\u00e9 l\u2019acquisizione di uno stato pluripotente sembra essere difficile da controllare, in quanto le Ipsc e le cellule tumorali condividono alto tasso di proliferazione, crescita cellulare immortale, somiglianze nell\u2019espressione genica, instabilit\u00e0 nello stato epigenetico e cromosomico. \nMetodi di induzione alla pluripotenza.\nTutti i metodi che portano all\u2019induzione di pluripotenza si dividono in uso di vettori virali e non vettori. Lentivirus e retrovirus sono vettori usati per creare iPSC da cellule di adulti umani (in un sistema retrovirale le cellule erano trasdotte con i fattori Oct4, Sox2, Klf4 e c-Myc ,mentre in un lentivirus con Oct3/4, Sox2, Nanog, Lin28). L'induzione delle cellule staminali potrebbe essere ottenuta tramite un sistema che utilizza plasmidi episomiali inviati da virus Sendai non integranti (SeV), dove il virus RNA pu\u00f2 essere facilmente rimosso con anticorpi, anche se il costo di questo metodo \u00e8 molto superiore a quello degli altri metodi virali. Un altro sistema \u00e8 basato su un\u2019attivit\u00e0 transitoria di un trasposone, in cui i fattori di riprogrammazione vengono clonati in un trasposone PiggyBac, e in presenza di una trasposasi transitoriamente espressa, questo vettore pu\u00f2 essere integrato nel genoma ospite e tagliato.\nNei metodi di riprogramamzione non virale si fa ricorso a uso di DNA plasmidico che non si integra nel genoma, ma viene mantenuto nella cellula per alcuni cicli cellulari e fatto esprimere transitoriamente.\nUn diverso metodo di riprogrammazione utilizza molecole di mRNA sintetizzate che codificano i fattori Yamanaka ,consegnate in cellule somatiche attraverso un veicolo lipidico cationico. L\u2019mRNA \u00e8 sintetizzato usando reazioni di trascrizione in vitro trattate con ribonucleotidi modificati e fosfatasi, e il mezzo \u00e8 integrato da un inibitore dell\u2019interferone che consente una minore tossicit\u00e0, acquisendo elevati livelli di espressione delle proteine e miglioramento della vitalit\u00e0 cellulare. Anche i miRNA svolgono un ruolo importante nella riprogrammazione, attraverso la regolazione epigenetica del rimodellamento dei complessi della cromatina. Alcuni cluster di miRNA partecipano al controllo di geni relativi al mantenimento della pluripotenza. \u00c8 stato dimostrato che MiR93, cos\u00ec come anche i miRNA della famiglia di miR302, in combinazione con i fattori di Yamanaka, pu\u00f2 migliorare l\u2019efficienza della riprogrammazione. Inoltre, mir-200, mir- 302 e mir-369 potrebbero indurre pluripotenza nelle cellule umane. Un cocktail di mir 302-367 riprogramma in maniera rapida ed efficiente cellule somatiche allo stato pluripotente di topo e di uomo, senza ausilio di fattori di riprogrammazione. La modifica genetica potrebbe essere omessa usando metodi che non impiegano uso di acidi nucleici, come la consegna di una proteina ricombinante codificata dalla riprogrammazione dei fattori interni alle cellule, invece dei fattori stessi, \u00e8 un altro metodo promettente. \nLa maggior parte delle piccole molecole sono modulatori epigenetici e influenzano la metilazione di DNA e modifiche istoniche nelle cellule. Modelli di metilazione di geni promotori di pluripotenza dovrebbero essere simili a quelli trovati nelle cellule staminali embrionali, e ci sono gruppi di composti che \u00e8 stato dimostrato o sono ancora in fase sperimentale che sono inducenti di pluripotenza, come per esempio 5-azacitidina e la zebularina che sono analoghi della citidina. Tra le caratteristiche comuni con le cellule staminali embrionali vi sono, oltre l'espressione di geni e proteine staminali, il pattern di metilazione della cromatina, il tempo di raddoppiamento, la creazione di teratoma, la possibilit\u00e0 di formare chimere, la potenza e la differenziabilit\u00e0 in qualsiasi cellula derivante dai 3 foglietti germinativi, sebbene la loro relazione con le cellule staminali pluripotenti naturali non sia ancora completamente definita.\nStoria.\nLe iPSCs sono state prodotte per la prima volta nel 2006 a partire da cellule di topo, e nel 2007 da cellule umane in una serie di esperimenti condotti dal gruppo del professor Shinya Yamanaka presso l'Universit\u00e0 di Kyoto, in Giappone. Questa scoperta gli ha valso sia il premio Wolf sia il premio Nobel, entrambi per la medicina. Le iPSCs sono state indicate come un importante passo in avanti nella ricerca sulle cellule staminali, in quanto permettono ai ricercatori di ottenere cellule staminali pluripotenti, importanti in ricerca e potenzialmente in terapia, senza ricorrere ai controversi embrioni. Inoltre la possibilit\u00e0 di ottenere cellule staminali a partire dalle cellule somatiche del paziente le rende potenzialmente non immunogeniche, sebbene alcuni ricercatori abbiano espresso dubbi su questa possibilit\u00e0.\nA seconda del metodo usato, la riprogrammazione di cellule adulte per ottenere iPSCs pu\u00f2 comportare rischi significativi che ne potrebbero limitare l'uso nell'uomo. Ad esempio, se per alterare geneticamente la cellula vengono utilizzati virus potrebbe potenzialmente essere aumentata l'espressione di geni oncogeni. Nel febbraio del 2008 un gruppo di scienziati ha annunciato la scoperta di una tecnica che potrebbe rimuovere i geni oncogeni in seguito all'induzione della pluripotenza, aumentando quindi il potenziale uso terapeutico delle iPS. Nell aprile del 2009 \u00e8 stato dimostrato che la generazione di cellule iPS \u00e8 possibile senza alcuna alterazione genetica delle cellula adulta: un ripetuto trattamento delle cellule con certe proteine introdotte nella cellula tramite ancore di poli-arginina \u00e8, infatti, sufficiente ad indurre la pluripotenza. Ci si riferisce alle iPS ottenute mediante questa tecnica come piPSCs (dall'inglese \"protein-induced pluripotent stem cells\").\nPrima generazione.\nLe staminali pluripotenti indotte all'inizio vennero generate dal team del Dr. Shinya Yamanaka all'Universit\u00e0 di Kyoto, Giappone, nel 2006. Yamanaka utilizz\u00f2 retrovirus per trasdurre fibroblasti di ratto con altri geni che si pensavano associati alle cellule staminali. Ad un certo punto, quattro geni chiave per la produzione di staminali pluripotenti vennero isolati: Oct-3/4, Sox2, c-Myc, e Klf4. Le cellule vennero selezionate tramite selezione antibiotica per le cellule Fbx15+. Per\u00f2 questa linea di iPS mostr\u00f2 errori nella metilazione del DNA in confronto agli schemi naturali nella linea ESC e la produzione di chimere funzionali fall\u00ec.\nSeconda generazione.\nNel giugno del 2007, lo stesso gruppo pubblic\u00f2 uno studio innovativo insieme con altri due gruppi di ricerca indipendenti di Harvard, del MIT, e dell'Universit\u00e0 della California di Los Angeles, ottenendo con successo la riprogrammazione dei fibroblasti in iPS ed anche la produzione di chimere vitali. Queste linee cellulari sono derivate dai fibroblasti di ratto tramite riattivazione retrovirale degli stessi quattro fattori endogeni, ma i ricercatori questa volta selezionarono marker differenti.\nInvece di Fbx15, utilizzarono Nanog, che \u00e8 un gene importante per la ESC (cellula staminale embrionale).\nGli schemi di metilazione del DNA e la produzione di chimere vitali (di conseguenza contribuendo alla produzione delle successive linee germinali) indica che Nanog \u00e8 uno dei fattori principali per la pluripotenzialit\u00e0 cellulare.\nSfortunatamente, una delle quattro sequenze genetiche (c-Myc) necessarie per l'induzione di pluripotenzialit\u00e0, \u00e8 cancerogena, ed il 20% dei ratti con impianti iPS sviluppano teratomi cancerosi. In uno studio successivo, Yamanaka ha riferito che si possono creare IPS anche senza c-Myc. Il processo richiede pi\u00f9 tempo e non \u00e8 efficiente come l'altro, ma le chimere risultanti non sviluppano il cancro.\nProduzione.\nLe cellule iPS vengono tipicamente derivate per trasfezione (pi\u00f9 propriamente tramite trasduzione) di particolari geni associati alle staminali, all'interno di cellule non pluripotenti, come i fibroblasti adulti. La trasduzione \u00e8 normalmente ottenuta attraverso vettori virali, come i retrovirus. I geni trasdotti includono regolatori trascrizionali Oct-3/4 (Pouf51) e Sox2, anche se ci sono indizi che altri geni migliorino l'efficienza dell'induzione. Dopo 3/4 settimane, piccoli gruppi di cellule trasdotte cominciano a diventare morfologicamente e biochimicamente simili alle staminali pluripotenti, e sono tipicamente isolate tramite selezione morfologica, tempi di divisione, o attraverso un gene reporter e selezione tramite antibiotico.\nVi sono anche altri metodi per la produzione delle cellule staminali:\nTopi con due padri.\nAlcuni scienziati della riproduzione dell'Universit\u00e0 del Texas M.\nD. Anderson Cancer Center, hanno creato topi con DNA nucleare (nDNA)\nproveniente solo da due padri, ricorrendo alle tecniche iPS.[13][14] Fibroblasti fetali\nprovenienti da un padre (XY) sono stati coltivati e l'1% delle cellule risultanti hanno\nspontaneamente perso il cromosoma Y; presentando un corredo cromosomico analogo\nad individui con Sindrome di Turner (X0).[15] Le cellule sono state inserite in blastociti femminili (XX) che sono stati impiantati in madri surrogato per formare chimere femmine (X0/XX). Quindi questi topi sono stati fatti accoppiare con topi maschi (XY). Alcuni dei figli avevano il nDNA del padre originale sia del padre dell'accoppiamento, ma non dei blastociti femminili o della madre surrogato. Sia i topi maschi che femmine con due padri erano interfecondi.\nCellule staminali pluripotenti indotte.\nNel novembre del 2007, \u00e8 stata posta una pietra miliare ampiamente documentata nella stampa con la creazione di iPS da cellule umane adulte da due gruppi di ricerca indipendenti - uno su \"Science\" by James Thomson e colleghi dell'Universit\u00e0 del Winsconsin-Madison ed il secondo su \"Cell\" da Shinya Yamanaka e colleghi dell'Universit\u00e0 di Kyoto, Giappone.\nCon lo stesso principio applicato ai ratti, Yamanaka ha con successo trasformato i fibroblasti umani in cellule staminali pluripotenti usando gli stessi geni: Oct3/4, Sox2, Klf4, e c-Myc, per mezzo di infezione retrovirale. Thomson e colleghi utilizzarono OCT4, SOX2, NANOG, ed un gene differente, LIN28, con sistema lentivirale. Questo avanzamento pu\u00f2 eliminare la necessit\u00e0 del controverso utilizzo delle staminali embrionali umane (hESC) nella ricerca applicata.\nComunque, i ricercatori in questo campo sono generalmente d'accordo sul continuare le ricerche sulle hESC fino a quando le iPSC diverranno una realt\u00e0 sufficientemente diffusa nei laboratori di ricerca negli anni a venire.\nApplicazioni.\nLe cellule staminali pluripotenti meglio caratterizzate sono quelle\nembrionali ma il loro utilizzo comporta problemi etici associati alla manipolazione\ne/o alla distruzione dell'embrione nella fase di preimpianto. Tali problemi possono essere evitati utilizzando cellule staminali derivate da quelle adulte indotte\nalla pluripotenza. Ci\u00f2 permette la loro applicazione in trapianti autologhi,\nche riducono il rischio di rigetto, anche se tale tecnologia non \u00e8 ritenuta del\ntutto sicura. Le iPSC vengono anche utilizzate per lo sviluppo di cure\npersonalizzate sulla base della loro risposta a trattamenti farmacologici.\nProblemi nell'utilizzo di cellule IPSC\nI fattori trasdotti sono tumorogenici o possono indurre tumori (es. c-Myc \u00e8 un oncogeno), i vettrori retrovirali che si utilizzano possono inserirsi casualmente e possono attivare oncogeni. Non si conosce l'efficienza della procedura su larga scala."}
{"id": "1476829", "revid": "842", "url": "https://it.wikipedia.org/wiki?curid=1476829", "title": "Rise of legends", "text": ""}
{"id": "1476830", "revid": "78273", "url": "https://it.wikipedia.org/wiki?curid=1476830", "title": "Jesus Flores Magon", "text": ""}
{"id": "1476831", "revid": "78273", "url": "https://it.wikipedia.org/wiki?curid=1476831", "title": "Enrique Flores Magon", "text": ""}
{"id": "1476832", "revid": "1573940", "url": "https://it.wikipedia.org/wiki?curid=1476832", "title": "Oratorio di San Francesco (Crespina)", "text": "L'oratorio di San Francesco si trova a Crespina.\nDescrizione.\nNell'interno dell'oratorio, a navata unica, si trova un altare con la \"Madonna con il Bambino e san Francesco di Paola\", tela firmata dal pisano Tommaso Tommasi e datata 1743."}
{"id": "1476835", "revid": "767487", "url": "https://it.wikipedia.org/wiki?curid=1476835", "title": "Il terribile Teodoro", "text": "Il terribile Teodoro \u00e8 un film del 1959 diretto da Roberto Bianchi Montero.\nTrama.\nIl signor Teodoro \u00e8 direttore di un importante negozio di moda che non riesce a vendere i suoi indumenti. Infatti sua moglie Eulalia, il braccio destro dell'atelier, essendo una donna all'antica, vuole che si vendano solo costumi e indumenti molto rigidi che non piacciono molto al pubblico.\nLa situazione peggiora ancora quando Teodoro scopre che dalla citt\u00e0 stanno arrivando le sue tre nipoti. Queste gli renderanno la vita un inferno anche perch\u00e9, esortate dalla moglie Eulalia, seguono lo zio durante tutta la notte e vengono a sapere che Teodoro passa le sue serate nei night club.\nLe tre mettono quindi lo zio sotto torchio, costringendolo a soddisfare le loro aspirazioni: diventare modelle famose e fare spettacoli in locali notturni; Eulalia scopre tutto e minaccia di far fallire l'atelier e di querelare Teodoro, ma viene catturata da agenti segreti i quali credono che lei possegga degli importanti documenti. Tuttavia il buon Teodoro decide con le nipoti di accorrere in suo aiuto e riesce a trovare un accordo con la moglie, che gli consente di vendere abiti all'ultima moda anzich\u00e9 in stile primo Novecento."}
{"id": "1476836", "revid": "773636", "url": "https://it.wikipedia.org/wiki?curid=1476836", "title": "Oratorio di San Rocco (Crespina)", "text": "L'oratorio di San Rocco si trova a Crespina.\nStoria e descrizione.\nDi origine seicentesca, costruito in laterizi, di semplice ma elegante proporzione, la sua edificazione si lega, come \u00e8 consueto per gli edifici sacri intitolati a questo santo pellegrino, ad uno scampato pericolo di peste. \u00c8 stato restaurato nel 2008 e con l'occasione sono stati scoperti gli antichi affreschi seicenteschi, un tempo oscurati dall'intonaco.\n\u00c8 possibile riscoprire il volto del marchese Malaspina, il cui ramo della nobile famiglia della Lunigiana risiedeva nella localit\u00e0 il Borgo di Crespina, e del figlio, rappresentati nell'atto di donare a san Rocco il grazioso oratorio. Era rappresentata anche santa Caterina, ormai perduta dagli interventi di intonacatura degli interni risalenti all'Ottocento. Rimangono di questo affresco visibili, dopo le scoperte del 2008, i segni evidenti delle stimmate della santa ricevute in Pisa, e la rappresentazione della piazza del Duomo con la torre pendente. Di questo affresco ne fa menzione il Mariti nel suo celebre Odeporico."}
{"id": "1476838", "revid": "466539", "url": "https://it.wikipedia.org/wiki?curid=1476838", "title": "Giovanni Parodi", "text": "Biografia.\nNato da una famiglia operaia, cominci\u00f2 a lavorare subito dopo aver concluso gli studi elementari. Trasferitosi con la famiglia a Torino nel 1905, si iscrisse al Partito socialista e fu membro della direzione della FIOM. Tornato dalla guerra, nel 1919 fu assunto alla FIAT e fu delegato al XVI Congresso socialista di Bologna, appartenente alla corrente astensionista di Bordiga. Nel settembre 1920 fu uno dei protagonisti delle lotte operaie e dell'occupazione della FIAT. Partecip\u00f2 nel gennaio 1921 al XVII Congresso socialista di Livorno per la frazione comunista, che vide la nascita del Partito comunista, divenendone membro del Comitato centrale.\nCon l'avvento del fascismo, emigr\u00f2 in Unione Sovietica e si avvicin\u00f2 alle posizioni di Gramsci, collaborando a \"L'Ordine Nuovo\" e a \"l'Unit\u00e0\". Rientrato in Italia per organizzare l'attivit\u00e0 clandestina del Partito comunista, fu arrestato nel 1927 e condannato dal Tribunale Speciale Fascista a 21 anni di carcere. Amnistiato nel 1937 ma soggetto a libert\u00e0 vigilata, fugg\u00ec in Francia dove continu\u00f2 la sua attivit\u00e0 politica presso il Centro estero comunista. Arrestato nel 1940 dalla polizia di Vichy, evase dal campo di prigionia nel 1941, continuando il lavoro politico clandestino.\nTornato in Italia alla caduta del fascismo, combatt\u00e9 in Liguria la guerra partigiana. Segretario della federazione comunista genovese, fu tra i capi dell'insurrezione della citt\u00e0 contro i tedeschi nel 1945. Nel dopoguerra fu membro del Comitato centrale del PCI e poi Segretario generale della FIOM."}
{"id": "1476839", "revid": "46291", "url": "https://it.wikipedia.org/wiki?curid=1476839", "title": "Pachypodium horombense", "text": "Pachypodium horombense (Poiss., 1924) \u00e8 una pianta della famiglia delle Apocynaceae, endemica del Madagascar.\nDescrizione.\nIl \"Pachypodium horombense\" \u00e8 una specie a foglia caduca. Fiorisce a marzo con fiori di color giallo-arancio.\nDistribuzione e habitat.\nL'areale della specie \u00e8 ristretto al Madagascar centro-meridionale."}
{"id": "1476841", "revid": "1573940", "url": "https://it.wikipedia.org/wiki?curid=1476841", "title": "Chiesa dei Santi Jacopo e Cristoforo", "text": "La chiesa dei Santi Jacopo e Cristoforo si trova a Tripalle, frazione del comune di Crespina Lorenzana, in provincia di Pisa.\nDescrizione.\nNella chiesa \u00e8 conservata una trecentesca \"Madonna con il Bambino e i Santi torp\u00e8 e Antonio\", attribuita al pisano Neri di Nello."}
{"id": "1476847", "revid": "287204", "url": "https://it.wikipedia.org/wiki?curid=1476847", "title": "Classe Condell", "text": "La classe Condell era una classe di fregate missilistiche composta da due unit\u00e0, in servizio con la marina militare cilena a partire dal 1973 e dismesse nei primi anni 2000, quando entrambe furono vendute all'Ecuador; si trattava di una versione modificata della classe Leander britannica.\nStoria.\nNel 1969, durante il governo di Eduardo Frei Montalva, il Cile ordin\u00f2 la costruzione di due nuove fregate ai cantieri inglesi. Le fregate erano del tipo del Lotto II con delle modifiche dietro richiesta cilena. Le unit\u00e0 cilene erano pi\u00f9 corte di tre metri rispetto alle sorelle inglesi e non ebbero il mortaio Mk 10 Limbo per permettere l'ampliamento del ponte di volo per un elicottero Bell 206. Venne rimosso il sonar filabile e venne installata una batteria di 4 missili, MM-38 Exocet.\nLa costruzione delle due unit\u00e0 avvenne nei cantieri Yarrow di Glasgow in Scozia. La costruzione della \"Almirante Condell\" inizi\u00f2 nel 1971, il varo il 12 giugno 1972 e venne consegnata ai cileni il 21 dicembre 1973, raggiungendo la sua base operativa di Valpara\u00edso il 2 settembre 1974. La costruzione della \"Almirante Lynch\" inizi\u00f2 nel dicembre 1971, il varo il 6 dicembre 1972 e, consegnata ai cileni il 25 maggio 1974, dopo aver trascorso un periodo di addestramento con la Royal Navy, raggiunse Valpara\u00edso il 14 febbraio 1975.\nTra le attivit\u00e0 da menzionare, la partecipazione nel 1978 al dispiegamento nel canale di Beagle per la crisi con l'Argentina.\nAll'inizio degli novanta le due unit\u00e0 vennero modernizzate nei cantieri cileni. Tra le modifiche, l'ampliamento dell'hangar e il rinforzo del ponte di volo per l'elicottero Cougar e l'installazione di missili antinave MM-40 Exocet con 70 chilometri di gittata.\nIn seguito, il sistema Sea Cat, ormai obsolescente, venne sostituito nel 2001 sull\"Almirante Lynch\" con il sistema Phalanx e venne installato il Sistema di Controllo SIS-DEF SP-100, di fabbricazione cilena. L\"Almirante Condell\" ricevette le stesse modifiche nell'agosto del 2005.\nLe unit\u00e0 del Lotto III.\nNei primi anni '90, contemporaneamente alla modernizzazione delle Leander in servizio, il Cile acquist\u00f2 dal Regno Unito alti due Leander del Lotto III la HMS \"Achilles\" e la HMS \"Ariadne\", che vennero ribattezzate rispettivamente \"Ministro Zenteno\" (PFG-08) e \"General Baquedano\" (PF-09) per sostituire due cacciatorpediniere classe Sumner, il \"Ministro Zenteno\" e il \"Ministro Portales\" posti in disarmo.\nIl \"Baquedano\" giunse a Valparaiso nel giugno 1992, mentre il \"Zenteno\" a causa del cattivo stato di manutenzione, giunse in Cile a bordo de un bacino galleggiante. Nel 1997 sul \"Zenteno\" venne sostituito il sistema Sea Cat con quattro MM-38 Exocet provenienti dal cacciatorpediniere \"Almirante Williams\", conferendo cos\u00ec all'unit\u00e0 capacit\u00e0 antinave, modifiche gi\u00e0 effettuate sul \"Baquedano\"\nDestino.\nNel 1998 il \"Baquedano\" fu il primo ad essere posto in riserva, per poi essere affondato come bersaglio navale nel 2004.\nNel 2006 ad essere posto in riserva \u00e8 stato il \"Zenteno\".\nL\"Almirante Lynch\", ritirato dal servizio attivo a ottobre 2006, \u00e8 stato posto in disarmo il 4 luglio 2007, mentre l\"Almirante Condell\" e andato in disarmo l'11 dicembre 2007. Per il \"Lynch\" e il \"Condell\" \u00e8 stata disposta la vendita all'Ecuador e la stessa sorte potrebbe toccate al \"Zenteno\"."}
{"id": "1476853", "revid": "297745", "url": "https://it.wikipedia.org/wiki?curid=1476853", "title": "Oratorio di Santa Maria e San Ranieri (Villa Belvedere)", "text": ""}
{"id": "1476859", "revid": "767487", "url": "https://it.wikipedia.org/wiki?curid=1476859", "title": "Provincia di Caman\u00e1", "text": " \nLa provincia di Caman\u00e1 \u00e8 una provincia del Per\u00f9, situata nella regione di Arequipa.\nGeografia antropica.\nSuddivisioni amministrative.\nLa provincia di Caman\u00e1 comprende otto distretti:"}
