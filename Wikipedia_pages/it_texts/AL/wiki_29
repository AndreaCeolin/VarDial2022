{"id": "1464325", "revid": "26630", "url": "https://it.wikipedia.org/wiki?curid=1464325", "title": "Arteterapia", "text": "L'arteterapia \u00e8 un percorso di appoggio e/o cura di indirizzo psichico. Questo tipo di tecnica con risvolti terapeutici \u00e8 nata attorno agli anni quaranta, e discende da esperienze di psicoterapia dinamica e da pratiche dedotte dall'applicazione della psicoanalisi.\nL'arteterapia ieri e oggi.\nPer la musicoterapia e la teatroterapia vi sono origini che risalgono all'antichit\u00e0. All'epoca, le suddette arti o le loro espressioni pi\u00f9 coinvolgenti trovavano applicazione nella cosiddetta \"normalit\u00e0\". Un esempio fra i tanti \u00e8 la struttura del teatro greco che con i suoi rituali, ritmi e coro costituiva un \"appoggio arteterapeutico\" di massa senza esser stato studiato a tavolino per questo scopo, cos\u00ec come certi canti militari strutturati in determinato modo servivano a togliere, o meglio lenire, la paura dei combattenti allorquando si lanciavano contro l'avversario. Fra i metodi utilizzati, quelli seguiti \"tramite il travisamento dei partecipanti\", presso \"la nazione delle 5 trib\u00f9\", erano correlati a una \"situazione teatralizzata\". Di questi parla diffusamente Sigmund Freud nella prefazione delle prime edizioni del libro \"Totem e tab\u00f9\". Il saggio infatti risente dell'influenza dei lavori dell'antropologo James George Frazer, il cui studio \u00e8 una delle basi su cui si basa la ricerca riportata nel libro stesso. La tecnica citata di tipo \"teatrale\", considerata come anticipazione della metodica psicoanalitica, permetteva, anzi, invitava il combattente a convocare un \"consiglio degli uomini\", nel caso fosse turbato da ansie anche \"incomprensibili\". Tale consiglio ascoltava timori, fantasie e quant'altro il \"guerriero\" potesse pensare fossero per lui causa di turbamento e di stati angosciosi che avrebbero, oltretutto, messo a rischio, a causa della sua scarsa o nulla efficienza in determinate circostanze, la vita sociale. Tutti i membri del Consiglio erano tenuti al silenzio, in caso contrario sarebbero incorsi in un perpetuo ostracismo cio\u00e8 all'allontanamento dalla comunit\u00e0 di colui che avesse infranto tale norma. Si tramanda che il guerriero dopo avere aperto il proprio animo al consesso, ne provasse gran giovamento.\nNei manicomi arabi sembra fossero applicate sedute di musicoterapia, mentre nel XIX secolo il dottor Philippe Pinel (1745-1826) e discepoli introdussero tale tecnica negli Istituti di cura europei per malattie psichiche. Ma \u00e8 solo dal 1950 che l'arteterapia incominci\u00f2 ad avere un suo peso nell'appoggio/cura di stati psichici disturbati divenendo terapia individuale per poi espandersi, laddove possibile, al gruppo, e orientandosi con maggior vigore verso metodi di espressione non verbale. Negli anni sessanta, sempre nell'ambito dell'arteterapia, si sviluppa un'altra modalit\u00e0 di lavoro chiamata fototerapia che utilizza le foto come strumento riabilitativo.\n\u00c8 utile ricordare che fino a oggi l'arteterapia, in Italia, \u00e8 stata utilizzata come tecnica riabilitativa e/o di sostegno con il fine di ridurre gli handicap psicofisici di miglioramento delle capacit\u00e0 relazionali e di inserimento di gruppo per personalit\u00e0 affette da patologia che va al di l\u00e0 della nevrosi: \u00e8 stata applicata da professionisti esperti nei pi\u00f9 diversi campi, che vanno dalla musica alla letteratura, non arrivando mai alla psicoterapia in senso stretto, per mancanza di istituzioni che selezionassero e formassero un arteterapeuta professionalmente, con specifiche e istituzionalizzate nozioni di psicoterapia correlate alla loro applicazione col metodo dell'Arte. Attualmente cominciano a sorgere scuole di questo tipo.\n\u00c8 necessario sottolineare la mancanza di una figura che sappia riunire in modo coerente una solida formazione psichiatrica-psicoanalitica con spiccate e affermate, anche se relative, si intende, qualit\u00e0 artistiche. In Gran Bretagna tali interventi sono impostati da uno psicoanalista e/o psichiatra, che oltre a possedere rilevanti attitudini artistiche, corredate con bagaglio teorico necessario alla sua cosiddetta \"spersonalizzazione artistica\", ha la capacit\u00e0 di elaborare in forma terapeutica quanto pu\u00f2 assorbire dalla seduta di arteterapia di gruppo e/o di singolo. In tal modo si viene a riunire in un unico soggetto sia lo psicoanalista sia il \"maestro\" artista. Va anche detto che la figura dell'arteterapeuta in Inghilterra si configura come specializzazione autonoma dopo gli studi in psichiatria e psicoanalisi. In Italia la situazione \u00e8 profondamente differente.\nIl luogo preposto all'applicazione della metodica arteterapeutica \u00e8 generalmente un laboratorio avente in dotazione materiali a basso costo e possibilmente di vario tipo e provenienza. In casi particolari per\u00f2 l'applicazione nella scultura richiede un particolare settore del laboratorio con attrezzi e materiale ben specifici e talvolta costosi nonch\u00e9 misure di protezione e sicurezza. Per le espressioni corporee come gli esercizi ginnici e la danza, lo spazio a disposizione deve esser sicuro e adeguato alla libert\u00e0 di movimenti.\nIn ambito localistico genovese, l'azione incominciata da Claudio Costa con lo psichiatra Antonio Slavich, ex-collaboratore di Franco Basaglia, coinvolse, con gli anni, un sempre maggior numero di artisti e professionisti, Miriam Cristaldi, critico d'arte, Gianfranco Vendemiati, attuale presidente dell'associazione IMFI, Roberto Manfredi cofondatore del Centro Socioriabilitativo \"Franco Basaglia\" e l'artista, psichiatra, Margherita Levo Rosenberg, che, a partire dal 1990, conduce per alcuni anni laboratori di arte terapia, coadiuvata da altri artisti che si sono succeduti nel tempo. Tra questi Cea Boggiano, Serena Olivari e Alfonso Gialdini. La terapia col mezzo pittorico ha dunque una lunga storia a Quarto mentre, col mezzo scultoreo, prese avvio solo successivamente. Dopo la morte di Costa, che a Quarto aveva soprattutto portato avanti un'azione di rottura culturale con l'istituzione stessa dell'Ospedale psichiatrico - non aveva infatti competenze specifiche per occuparsi di arteterapia in senso stretto - Margherita Levo Rosenberg, cui competeva gi\u00e0 da anni la responsabilit\u00e0 operativa degli atelier di arte terapia, ha assunto anche il ruolo di riferimento culturale nell'ambito dell'IMFI. \nL'arteterapia in Italia.\nIn Italia Nicola Velotti nel 1991 stila il Manifesto per l\u2019Arteterapia coadiuvato da artisti come Camillo Capolongo e conduce laboratori di arteterapia con l\u2019artista Claudio Costa in collaborazione con lo psichiatra Antonio Slavich nell\u2019ex O.P. di Quarto di Genova e nell\u2019ex O.P. di Aversa con lo psichiatra Sergio Piro.\nGli obiettivi e le modalit\u00e0 dell'arteterapia.\nL'arteterapia solitamente viene svolta in laboratori appositi che svolgono un vero e proprio setting terapeutico. In questi laboratori l'espressione dell'arte serve sia per raggiungere una propria autoconsapevolezza ma \u00e8, anche, utile per la \"cura\" di situazioni problematiche. L'arteterapeuta gioca un ruolo importante perch\u00e9 deve cercare di evidenziare il lato significativo e comunicativo di questa terapia piuttosto che il lato bello nel senso estetico. L'obiettivo fondamentale \u00e8 creare una relazione empatica con il soggetto, cosicch\u00e9 egli possa esprimersi senza filtri e non mostrare ansia da prestazione.\nL'arteterapia permette al soggetto di:\nL'obiettivo, quindi, dell'arteterapia non \u00e8 tanto il prodotto artistico, piuttosto il percorso che l'utente attiva per raggiungere tale prodotto.\nIl gruppo di lavoro.\nL'artista.\nFigura centrale, anche se non indispensabile, dell'arteterapia. Pu\u00f2 infatti bastare un buon terapeuta con competenze artistiche indirette a curare con il medium artistico. La premessa affinch\u00e9 l'artista possa garantire un solido contributo in interventi di tale genere \u00e8 \"l'annullamento\" di parte della \"personalit\u00e0 artistica\" del \"maestro\", o per meglio dire di quei dati caratteriali spesso legati alla cosiddetta \"capacit\u00e0 artistica\" che non solo possono essere di peso, ma deleteri e invalidanti (e \"in primis\" la tendenza egocentrica dell'artista).\nGli interventi, in tal caso potrebbero essere inutili o addirittura peggiorare la situazione psichica dei discenti (malati), quindi deve esser ben chiaro al \"maestro\" sia il perch\u00e9 vuole interagire con gruppi di persone che spesso la gente \"normale\" tende a evitare, sia il modo con cui intender\u00e0 impostare tale interazione.\nA questo scopo sono indispensabili una serie di colloqui propedeutici prima dell'inizio del corso con uno o pi\u00f9 professionisti, ovvero psichiatri e psicoanalisti, anche a livello personale, se possibile.\nIl maestro deve fare in modo che l'allievo possa autocorreggersi limitando al massimo gli interventi diretti su di lui e lasciandogli piena libert\u00e0 di affrancarsi dai propri tormenti. Lo stesso discente, con l'aiuto discreto, non invadente, del maestro, dovr\u00e0 col tempo trovare un suo equilibrio applicando a s\u00e9 stesso una forma di autodisciplina, indotta discretamente, non imposta, dal maestro.\nImportante \u00e8 anche il momento del consenso, da parte del fruitore, dell'opera svolta e prodotta da questo particolare tipo di rapporto fra discente e maestro. Il momento della comprensione del lavoro svolto e la gratificazione che ne deriva per il discente generano in tal modo o potenziano la sua autostima.\nTrabucco prosegue:\nQuindi \u00e8 necessario, sotto la guida dello psichiatra-artista, che il \"maestro\" organizzi (o collabori quantomeno con la sua assidua presenza), incontri e/o mostre dei lavori svolti. Compito specifico dello psichiatra-artista \u00e8 fare in modo che l'autostima non sfoci nella megalomania da parte dei \"discenti\". Dovr\u00e0 altres\u00ec prendere, nel contempo, visione per l'utilizzo terapeutico, del caos fuoriuscito dal lavoro del \"discente\". Compito comune fra \"maestro\" e psichiatra-artista \u00e8 dimostrare al gruppo la sussistenza, fra di loro, di rapporti di amicizia e collaborazione nella fase organizzativa degli incontri col pubblico. \u00c8 questa una dimostrazione ovvia e indispensabile che deve aver luogo durante lo svolgimento del corso scultoreo.\nUno o due incontri col futuro gruppo di discenti, presente lo psichiatra-artista, che deve osservare e aver funzione di moderatore-mediatore, sono consigliabili prima dell'articolazione della struttura operativa del corso stesso onde poter raggiungere un grado di familiarizzazione soddisfacente all'interno del gruppo. Il \"maestro\" deve cimentarsi senza preparazione di soggetto, anche a richiesta dei futuri possibili discenti, su un blocco di gesso o cemento che ha preparato prima, tentando di attrarre l'attenzione sul futuro lavoro scultoreo in persone che la lunga degenza nell'ospedale psichiatrico pu\u00f2 aver reso \"spente\" agli stimoli. Tale situazione con i relativi \"rischi\" di non riuscita (qui interverr\u00e0 lo psichiatra-artista nella sua funzione di mediatore-moderatore), \u00e8 molto importante per la formazione del futuro gruppo e per diffondere la credenza sulle possibilit\u00e0 terapeutiche di tali metodi di intervento poggiandosi sull'ambiente della comunit\u00e0. \u00c8 inoltre di grande utilit\u00e0 che il \"maestro\" in prima persona si occupi della preparazione, rinvenimento, aggiustamento, recupero, revisione degli attrezzi necessari per i quali \u00e8 fondamentale la messa a punto e posizione idonea per poter interagire col gruppo di discenti. \u00c8 necessaria anche la presenza di pesanti e robusti \"cavaletti\" ovvero di banconi da lavoro. In tale azione \u00e8 coinvolta la comunit\u00e0 presente, non solo i futuri discenti, con l'aiuto fattivo e relazionale della comunit\u00e0 degli ausiliari pi\u00f9 adeguati e pazienti verso un tipo di lavoro inusuale.\nLa figura dello psichiatra-artista.\nIl coconduttore del gruppo assieme al \"maestro\" scultore deve essere inevitabilmente uno psichiatra, ovvero un esperto dei rapporti che dovranno instaurarsi con i vari discenti e che ne conosca la singolare storia. Lo psichiatra si occuper\u00e0 della scelta del gruppo assieme al \"maestro\" dopo aver vagliato le capacit\u00e0 del \"maestro scultore\" che a sua volta vaglia il rapporto empatico che ha con lo psichiatra. Non vi possono essere disaccordi di fondo sulla gestione del gruppo, e la priorit\u00e0 di decisione l'ha lo psichiatra, ovviamente.\nMolto spesso si occupa di questo settore uno psichiatra con forti tendenze artistiche, se non artista lui stesso, e non \u00e8 escluso uno specialista assolutamente al di fuori sia delle problematiche sia degli aspetti estetici. In tal caso potrebbe per\u00f2 essere meno agevole il gi\u00e0 complesso rapporto empatico fra psichiatra e \"maestro\" scultore perch\u00e9 verrebbe a mancare una linea di interesse comune di l\u00e0 dal lavoro sul gruppo. Anche se gli stili prediletti da psichiatra e \"maestro\" possono essere diversi, la loro sensibilit\u00e0 ed esperienza devono comunque guidarli nella scelta ritenuta migliore per i discenti.\n lo spazio reinventato di Margherita Levo Rosenberg, conduttrice degli interventi con metodo scultoreo, e prosegue\n\u00c8 altres\u00ec indispensabile, durante il ciclo di incontri, tenere pi\u00f9 o meno brevi riunioni con lo psichiatra-artista, che conduce il corso assieme al \"maestro\", subito prima e subito dopo ogni incontro. Subito prima, sia affinch\u00e9 lo/la psichiatra renda edotto il maestro delle sue deduzioni sull'incontro precedente sia per la tattica da seguire nell'imminente incontro che pu\u00f2 variare a seconda dell'umore anche momentaneo dei \"discenti\" e della dinamica del gruppo. \u00c8 anche utile, se non indispensabile, un corso comune fra maestro e psichiatra-artista supervisionato da un terzo psicologo, \"direttore\" del corso, ma non partecipante al corso. Quest'ultimo pu\u00f2 al massimo effettuare rapide visite senza alcun intervento sul gruppo. Ovvero il tipico osservatore esterno, parafrasando il gergo usato nelle scienze fisico-matematiche. Il colloquio personale fra psichiatra-artista e maestro \u00e8 necessario non solo per analizzare quanto fatto per progettare un successivo incontro ma anche per il \"maestro\" che se fortemente empatico (cosa utilissima per lo svolgimento del corso a condizione che non faccia trasparire in modo disturbante le emozioni), ha bisogno del supporto dello psichiatra-artista per elaborare il dolore \"assorbito\" dal gruppo dei malati e dall'ambiente. Pi\u00f9 il corso va avanti, pi\u00f9 questa fase diventa meno pesante per motivi di adeguamento da parte del \"maestro\" sia al gruppo sia all'ambiente.\nGli ausiliari.\nNelle prime fasi la presenza di ausiliari \u00e8 dovuta a motivi di sicurezza e di intervento immediato vista la pericolosit\u00e0 degli attrezzi utilizzati nello specifico della scultura. L'esperienza dimostra comunque che pur con tensioni non ci son stati mai episodi che richiedessero un intervento diretto degli ausiliari, la cui presenza pu\u00f2 essere sempre meno indispensabile e anche sparire del tutto se il corso ottiene buoni risultati. Da questo si deduce che anche il personale ausiliario dovr\u00e0 avere un ottimo rapporto con i malati in questi tipi di interventi. Gli ausiliari possono \"sparire\" del tutto, ma la loro presenza \u00e8 generalmente gradita e utile per aumentare il peso del rapporto empatico positivo di gruppo.\nLe prime azioni che misero in contatto diretto i malati con strumenti utilizzabili come armi sotto il controllo di ausiliari specializzati in tale tipo di terapie di gruppo furono poste in atto dagli operatori psichiatrici di Pratozanino (ospedale psichiatrico di Cogoleto) che diedero vita con i malati a una comunit\u00e0 agricola. Tale intervento, pur non essendo \"arteterapico\" ha avuto un'importanza storica proprio perch\u00e9, come si \u00e8 gi\u00e0 accennato, si avvaleva di tecniche scultoree, ponendo i malati a contatto diretto con attrezzi usabili come armi: l'intervento ebbe pieno successo e permise alla comunit\u00e0 stessa di prosperare per lungo tempo.\nBisogna mettere in evidenza che tale intervento, fra i pi\u00f9 efficaci del settore, non \u00e8 stato sottolineato mediaticamente in maniera proporzionale al suo peso, forse perch\u00e9 (ricordando Sigmund Freud col suo detto sulla Saggezza della Balia, che dopo tanti anni di studio si rese conto quanto capisse una buona balia per istinto e intuizione) part\u00ec in maniera pratica, di intuito, da \"subalterni\", anche se successivamente fu poi supportato anche da una parte dei medici dell'ospedale psichiatrico di Cogoleto.\nIl gruppo dei discenti.\nIl gruppo formato dai discenti non pu\u00f2 andare oltre le cinque unit\u00e0, visto che il \"maestro\" dovr\u00e0 tendere a seguirli in modo equo (in considerazione anche della complessit\u00e0 e della particolarit\u00e0 dell'intervento nel senso tecnico della parola), ovviamente con le dovute eccezioni per le quali \u00e8 instradato dallo psichiatra-artista.\nIl gruppo ha delle importanti funzioni terapeutiche, la condivisione della stessa esperienza e il sostegno reciproco alimenta la speranza nella risoluzione delle difficolt\u00e0, aiuta a contenere le ansie persecutorie, a disciplinarsi, a strutturare il tempo e a contenere l\u2019ansia del vuoto, inoltre se i partecipanti vengono impegnati costantemente per il raggiungimento di obiettivi costruttivi l\u2019esperienza di gruppo mette un argine alle forze autodistruttive presenti nel disturbo psichico, di cui la persona non sa, ma che costantemente la minacciano; il gruppo svolge anche una funzione di rispecchiamento, infatti nelle attivit\u00e0 arte terapiche si mettono in gioco le proprie capacit\u00e0 o difficolt\u00e0 espressive, relazionali, introspettive; il gruppo pu\u00f2 supportare le funzioni dell\u2019io del soggetto in panne, dapprima sostituendolo nello svolgimento dei suoi compiti, poi sostenendolo, gradualmente sempre meno, durante il suo percorso di crescita. \nIl problema del vandalismo nel suo risvolto originale dell'aggressivit\u00e0.\nUna chiarezza su questa problematica \u00e8 indispensabile sia per la scelta e la strutturazione del gruppo sia per il buon rendimento del gruppo stesso. Ci\u00f2 \u00e8 diretta conseguenza della metodica usata, in quanto gli attrezzi vengono impiegati per colpire ovvero \"offendere\" il materiale duro, che pur sicuri che non \u00e8 niente di vivo, per alcuni degenti rappresenta un atto collegato ad aspetti del loro carattere che ha bisogno di esser tenuto sotto controllo in modo ferreo. Accade infatti che, per coloro che possiedono un'aggessivit\u00e0 superiore alla media nel gruppo discente, ci siano difficolt\u00e0 a colpire il sasso in quanto hanno paura loro stessi della propria potenziale aggressivit\u00e0 e di usare gli attrezzi non solamente per lavorare il sasso.\nRicapitolando, nel corso preparatorio per un intervento di tipo scultoreo, e durante il suo sviluppo, assume fondamentale importanza, il problema dell'aggressivit\u00e0. Non tanto per il banale motivo che si utilizzano attrezzi che potrebbero anche essere mezzi di offesa, ma piuttosto per il correlato psichico che invece permette di sfruttare, opportunamente guidato e controllato, il moto aggressivo. La relazione fra vandalo e artista ha radici molto antiche nel vissuto personale, e il vandalismo \u00e8 strettamente legato all'aggressivit\u00e0, per cui \u00e8 indispensabile aver nozioni sull'argomento inerenti aspetti psichici della scultura e nello specifico in riferimento al correlato aggressivo prima di poter intervenire mediante una tecnica scultorea come mezzo di appoggio terapeutico.\nSi sono occupati di questi aspetti numerosi studiosi della mente e un buon numero di scultori. Dal relativo saggio di Simona Argentieri, studiato nella sua estensione, si traggono utilissime indicazioni, visto anche che come soggetto di studio \u00e8 considerato fondamentalmente Michelangelo:\nOvvero l'opera attaccata dal vandalo o creata dall'artista, oltre ad aver basi comuni a livello di azione fisica pu\u00f2 essere anche una sintesi fra azione di distruttivit\u00e0 e creativit\u00e0 nel caso dell'artista. Simona Argentieri spiega tali concetti focalizzando l'attenzione sulla Piet\u00e0 Rondanini.\nSecondo la studiosa vi sono collegamenti simbolici a ricordi molto pi\u00f9 antichi della mente, difficilmente recuperabili in modo cosciente, sia in senso distruttivo, sia riparatorio, sia in entrambi i sensi. Tali collegamenti, essendo indissolubilmente legati fra di loro, sono talvolta difficilmente recuperabili verbalmente anche con tecniche psicoanalitiche del profondo.\nL'impulso \"vandalico\", quindi, \u00e8 utilizzabile se guidato e instradato verso la creativit\u00e0, in senso lato non strettamente artistico, ovvero la costruzione di un oggetto che soddisfi l'autore e permetta di esser mostrato e quindi entrare in relazione col fruitore: tale elaborazione dell'impulso vandalico, ovvero aggressivo, per tornare alla sua radice, ricorda il verso:\nLa definizione di atto distruttivo data da Giulio Carlo Argan, per indicare sinteticamente il processo creativo, \u00e8 da prendere nel contesto del discorso di Argan e non nel senso letterale del termine, ovviamente, e viene espresso con forza per sottolinearlo; Simona Argentieri analizza poi nel dettaglio le evoluzioni della piet\u00e0 di Michelangelo fino alla Rondanini.\nD'altro canto Sir Herbert Read, poliedrico scrittore, critico e poeta, parla della possibilit\u00e0 di trasformare un impulso aggressivo in maniera creativa e la sua intuizione \u00e8 stata rielaborata e sviluppata in modo da poter essere utilizzata come parte del sostrato teorico per gli interventi con la tecnica scultorea su materiale duro. Secondo Herbert Read l'impulso aggressivo-distruttivo pu\u00f2 essere trasformato in qualcosa di creativo. Un'evoluzione della sua intuizione prende atto che l'impulso di per s\u00e9 stesso non si pu\u00f2, in generale, trasformare ma si pu\u00f2 utilizzare in modo diverso, cos\u00ec come un'ascia pu\u00f2 servire per spaccar teste come facevano i Frisoni o si pu\u00f2 usare per far legna da ardere per cuocere i cibi.\nQuando il malato psichico con tendenze aggressive spezza un blocco di materiale duro, certo che c'\u00e8 il piacere distruttivo, cos\u00ec come c'\u00e8 nel \"maestro\" scultore, ma vedendo che quel gesto se instradato pu\u00f2 fare \"cose belle\", nel senso anche soggettivo del termine, (ovvero sculture nello specifico in questione), il piacere distruttivo viene soppiantato, in parte, ma mai azzerato, dal piacere della riuscita dell'opera e quindi vi \u00e8 come logica conseguenza una forma di controllo e finalizzazione creativa della distruttivit\u00e0 stessa, e in prima istanza dell'aggressivit\u00e0 generatrice della distruttivit\u00e0: il piacere di spezzare il sasso, in quanto gesto distruttivo, rimane, ma \u00e8 subordinato alla costruzione del lavoro scultoreo.\nLa comprensione, ovvero il prender atto della realt\u00e0, cio\u00e8 che l'impulso aggressivo non \u00e8 trasformabile interamente e/o tout court \u00e8 fondamentale per il buon fine dell'intervento di appoggio terapeutico. Questa conclusione pu\u00f2 infastidire il \"maestro\" stesso, perch\u00e9 pu\u00f2 essere vista sminuente della \"purezza\" e \"l'importanza\", soprattutto, del \"risultato\" dell'intervento \"artistico\" sui particolari discenti.\nTorniamo quindi alla necessit\u00e0 della preparazione sul retroterra psichico, nel campo specifico della scultura, ma non solo, che deve possedere il \"maestro\", d'altro canto in generale \u00e8 sempre meglio prendere atto dei limiti che la realt\u00e0 impone e l'intervento di appoggio terapeutico, proprio per i suoi fini, deve esser ben radicato nella realt\u00e0.\nA prescindere dal problema dell'aggressivit\u00e0, ma comunque correlato, in quanto riguarda problemi di vissuto personale del discente specifico o dell'artista in genere, hanno altres\u00ec importanza fondamentale gli scritti di Henry Moore sulla figura guida, che, a suo dire, confermato da Sir Herbert Read, \u00e8 la figura di \"donna\", il breve scritto di \u00c9mile-Antoine Bourdelle sul problema del rapporto fra lo scultore e il \"Dio\" (o \"Dei\", volendo), la \"confessione\" di Arturo Martini inerente alla fonte fondamentale della plastica della sua opera, il lavoro (sulla Sindrome di Stendhal) di Graziella Magherini \"Psicoanalisi e arte tra emozione e ricerca Michelangelo e il linguaggio degli affetti\", il lavoro di Luca Trabucco \"Edvard Munch. Arte e trasformazione della sofferenza mentale. Riflessioni psicoanalitiche su un percorso artistico\", per citarne solo alcuni."}
{"id": "1464328", "revid": "110157", "url": "https://it.wikipedia.org/wiki?curid=1464328", "title": "Fu\u00dfball-Bundesliga 1986-1987", "text": "L'edizione 1986-1987 della Bundesliga si \u00e8 conclusa con la vittoria finale del che conquista il suo decimo titolo, il terzo consecutivo.\nCapocannoniere del torneo \u00e8 stato Uwe Rahn del Borussia M\u00f6nchengladbach con 24 reti.\nStagione.\nIn questa stagione il di Udo Lattek prende presto la testa della classifica, che lascia per\u00f2 alla dodicesima giornata; questo in occasione della sconfitta interna con il , comunque l'unica dell'anno in Bundesliga. Ad ogni modo i rossoneri guidano per qualche giornata il campionato, ma \u00e8 l' a laurearsi \"campione d'inverno\". Tuttavia al ventunesimo turno bavaresi riprendono la vetta e la mantengono fino alla fine, riuscendo a chiudere con quattro punti in pi\u00f9 dello stesso Amburgo, che conquista poi la Coppa di Germania. In coda l'Homburg si salva vincendo lo spareggio contro il St. Pauli.\nIl Bayern \u00e8 protagonista anche in Coppa dei Campioni, dove raggiunge la finale, che si gioca a Vienna contro il Porto. I tedeschi arrivano a questa partita dopo cinque anni, ma come nell'ultima occasione sono gli avversari ad avere la meglio: al settantottesimo minuto Rabah Madjer riesce a pareggiare con un famoso gol di tacco l'iniziale vantaggio di Ludwig K\u00f6gl, mentre due minuti dopo Juary batte nuovamente Jean-Marie Pfaff segnando la rete del definitivo 2-1. In Coppa UEFA, invece, il Borussia M\u00f6nchengladbach raggiunge la semifinale, dove viene eliminato dai futuri vice-campioni del Dundee United.\nClassifica finale.\nLegenda:"}
{"id": "1464329", "revid": "339392", "url": "https://it.wikipedia.org/wiki?curid=1464329", "title": "Blau-Wei\u00df 90 Berlino", "text": ""}
{"id": "1464331", "revid": "122731799", "url": "https://it.wikipedia.org/wiki?curid=1464331", "title": "Il re di Girgenti", "text": "Il re di Girgenti \u00e8 un romanzo storico di Andrea Camilleri pubblicato dall'editore Sellerio nel 2001, unico scritto interamente in siciliano.\nIn una nota posta al termine del romanzo Camilleri racconta quale fu il motivo d'ispirazione del racconto. Nel giugno del 1994 in una libreria romana gli capit\u00f2 sottocchio un libretto intitolato \"Agrigento\" dove si narrava un episodio avvenuto nella citt\u00e0 che in passato si chiamava Girgenti.\nIl popolo d'Agrigento, sopraffatta e cacciata la guarnigione sabauda che presidiava la citt\u00e0 in nome di un re scomunicato dal papa, aveva eletto come suo sovrano Zosimo, un contadino che poi soccombette al ritorno dei soldati sabaudi.\nCamilleri scopr\u00ec in quell'occasione che Agrigento, la citt\u00e0 a pochi chilometri dal suo paese natio, era stata una monarchia ed incuriosito si mise in contatto con Antonino Marrone, l'autore del libretto, il quale gli raccont\u00f2 che egli aveva attinto per la stesura del suo libro a un'opera intitolata \"Memorie storiche agrigentine\" di Giuseppe Picone edite nel 1866.\nTramite un amico, Camilleri ne pot\u00e9 consultare una copia fotostatica dove per\u00f2 non si capiva bene quale fosse stata la fine di Zosimo, re di Girgenti, definito dall'autore \u00abuna belva feroce\u00bb.\nCamilleri trov\u00f2 altre brevissime notizie di Zosimo nel primo dei tre volumi di Luigi Riccobene \"Sicilia ed Europa\" edito da Sellerio nel 1996.\nQuesta ritrosia a parlare della vita di questo singolare personaggio convinse Camilleri a scrivere una biografia di Zosimo, questa per\u00f2 del tutto inventata trasformando la realt\u00e0 storica in un grottesco racconto fiabesco dai mille personaggi e dai mille avvenimenti tra cui quello tragicomico della \"Controversia liparitana\".\nTrama.\nZosimo Gisu\u00e8, contadino che si \u00e8 appena affrancato dalla miseria in cui ha vissuto nei primi tempi del suo matrimonio con la bella e fedele Filonia, ha avuto la fortuna ma anche la sventura di aver sentito gridare aiuto nella notte e di aver salvato la vita al principe don Filippo Pensabene che appeso a un cespuglio stava per precipitare in un burrone.\nLa fortuna, perch\u00e9 sar\u00e0 ricompensato dal principe, la sventura, perch\u00e9 entrer\u00e0 suo malgrado in un gioco di potere molto pi\u00f9 grande di lui.\nIl principe che ha perso al gioco ogni sua propriet\u00e0 vuole suicidarsi con l'aiuto di Gisu\u00e8 che in cambio ricever\u00e0 una somma di denaro. Gisu\u00e8 soddisfer\u00e0 il volere del principe ma sar\u00e0 accusato della sua morte dal duca Sebastiano Venasco Pes y Pes, nuovo padrone e genero del vicer\u00e9 che fa imprigionare Gisu\u00e8 imponendo al capitano di giustizia, don Stellario Spidicato, di accusarlo dell'omicidio del nobiluomo.\nIl duca far\u00e0 anche uccidere il valletto omosessuale Coc\u00f2, servitore devoto e sottomesso, anche sessualmente, al principe defunto, che aveva riferito di aver sentito il suo padrone mettersi d'accordo con Gisu\u00e8 per essere aiutato a morire.\nIl duca Pes y Pes ha un grande rimpianto: non riesce ad avere un figlio da sua moglie Isabella; pensa allora di usare la prestanza fisica di Gisu\u00e8 per ingravidare la focosa moglie: in cambio di questo \"servizio\" liberer\u00e0 il contadino. La nobildonna sar\u00e0 soddisfatta tanto che rifiuter\u00e0 di avere qualsiasi rapporto con il duca che l'allontaner\u00e0 mandandola a Palermo dove partorir\u00e0 il figlio di Gisu\u00e8: Simon de Pes y Pes.\nZosimo ormai libero grazie alle sue \"qualit\u00e0\" mette incinta nella stessa notte anche la moglie Fil\u00f2nia che dar\u00e0 alla luce nel giugno del 1670, in una sorta di epifania, Michele Zosimo detto Zo' che d\u00e0 subito segni prodigiosi: anzich\u00e9 piangere come fanno abitualmente i neonati, scoppia in un riso fragoroso, ad appena tre mesi non vuole pi\u00f9 il latte materno, mangia olive e sarde salate e beve vino, a sette mesi parla fluentemente.\nTutto questo fa sospettare la presenza diabolica. Viene quindi chiamato padre Ugo Ferl\u00ecto detto Uhu, un personaggio a met\u00e0 tra il santo \"parrino\"(prete) e l'esaltato religioso che ogni tanto appare nel corso del romanzo sempre pi\u00f9 magro ed evanescente. Padre Uhu accerta l'assenza del diavolo e le meravigliosi doti d'intelligenza del piccolo Zo' a cui il mago Apparenzio e il suo pappagallo parlante hanno predetto che diventer\u00e0 re. Sorte pi\u00f9 modesta toccher\u00e0 al fratello Peppino, destinato a rimanere contadino, che si guadagner\u00e0 il pane con la fatica nei campi.\nLa siccit\u00e0 e la carestia che ne segue colpisce il popolo di Montelusa che invoca l'acquisto di grano dall'avido vescovo Raina che sar\u00e0 costretto a fuggire dal vescovo di Caltanissetta per la ribellione guidata da Zosimo.\nLa citt\u00e0 di Montelusa subir\u00e0 anche il flagello della peste diffusa dal tappeto di un pirata arabo durante la quale moriranno i familiari di Zosimo che scamper\u00e0 al morbo e sar\u00e0 alla fine liberato dalla prigione dov'era stato rinchiuso perch\u00e9 per non far diffondere la peste in citt\u00e0 si era opposto alla volont\u00e0 del vescovo di far celebrare una messa in cattedrale e non riuscendo a convincerlo aveva dato fuoco a tutte le chiese.\nLa storia di Zosimo s'intreccer\u00e0 con episodi tragici e grotteschi come l'apparizione del diavolo in groppa a un coccodrillo, evocato da padre Uhu che subir\u00e0 le crudeli torture dell'Inquisizione e che morir\u00e0 tuffandosi in un calderone d'olio bollente. Nonostante morto sar\u00e0 lo stesso condannato al rogo il suo cadavere che, riempito di esplosivo da Zosimo, esploder\u00e0 come una bomba durante l'auto da f\u00e8.\nInterverr\u00e0 nella vita di Zosimo anche la grande storia con il passaggio della Sicilia dagli Spagnoli ai Savoiardi dopo la pace Utrecht (1713) che sostituiranno al malgoverno spagnolo l'affamamento del popolo con la loro avidit\u00e0 fiscale.\n\u201cSi cunta e si boncunta\u201d poi come dopo una serie di tormentate vicende nel 1718, Zosimo diventa re di Montelusa, a cui d\u00e0 il vecchio nome arabo di Girgenti e che incider\u00e0 le sue nuove leggi sul tronco di un sorbo scortecciato.\nI nobili non accetteranno le nuove leggi che impongono la cessione della met\u00e0 dei latifondi ai contadini e quindi tradiranno Zosimo e lo consegneranno ai suoi nemici.\nAncora una volta in prigione Zosimo, come quando era bambino, si fabbrica una \"comerdia\" (un aquilone) di cui terr\u00e0 stretto nella sua mano un capo riuscendo cos\u00ec a sfuggire alla lama del boia innalzandosi nel libero cielo della fantasia.\nLa controversia liparitana.\n\u00ab\"Lu Santu Patri ni livau la missa,\"\n\"lu Re conza la furca a li parrini,\"\n\"la Sicilia \u00e8 fatta carni di sasizza,\"\n\"cca c'\u00e8 la liggi di li saracini.\"\u00bb\nEcco come and\u00f2 la faccenda come la racconta Camilleri che riprende un fatto storico di cui si occup\u00f2 anche Leonardo Sciascia in una sua opera:\n\"La tristi facenna era principiata una jornata ai primi di novembrino ...per una sullenissima minchiata. Il vescovo di Lipari aviva mannato du servi so al mercato per vendere quattro sacchi di ciceri...du catapani, che erano guardie spagnole appena nominate...addimannarono ai servi di pagare la tassa. I servi si arrefutarono...Allora i du catapani assiquistrarono un sacco... Sconoscivano le liggi in base alle quali i parrina non pagavano gabelle. Quanno il vescovo seppe la faccenna arraggi\u00f2 come un cani, tanto che i du' catapani s'addecisero a restituire il sacco. Appena se li vitti davanti, il vescovo incani\u00f2 ancora di pi\u00f9, fece voci che era stato compiuto sacrilegio, dato che i ciceri erano sacri perch\u00e9 lui li aveva benidiciuti, e fulmin\u00f2 i du' poverazzi con l'anatema.\" (da \"Il re di Girgenti\" pagg. 317-318)\nIn Sicilia c'era per\u00f2 da secoli una legge, l'Apostolica Legazia, per cui nessun membro del clero, compreso il Papa poteva lanciare anatemi, interdetti o scomuniche senza l'approvazione del magistrato laico Giudice di Monarchia, che allora era Miranda, il quale dichiar\u00f2 nullo l'anatema del vescovo.\nIl vescovo di Lipari mand\u00f2 allora al vicer\u00e9, che stava a Messina, un suo prete con una lettera a chiedere il licenziamento del giudice Miranda, cento messe di riparazione, l'arresto dei due soldati spagnoli e cento sacchi di ceci.\nIl Vicer\u00e9 fece imprigionare il legato con tutta la lettera. Il vescovo di Lipari and\u00f2 a Messina per chiedere spiegazioni ma non fu ricevuto ed allora si rec\u00f2 dal Papa che scomunic\u00f2 Miranda e diede ragione al vescovo ribadendo in una lettera ai magistrati siciliani la facolt\u00e0 del clero di disporre anatemi, interdetti e scomuniche.\nIl governo siciliano dichiar\u00f2 nulla la lettera senza la firma del vicer\u00e9 e proibi che si parlasse della faccenda nelle chiese dove invece se ne parl\u00f2 ampiamente come fecero i vescovi di Messina e Catania che il Vicer\u00e9 fece mandar via dalla Sicilia.\nDa quel momento i preti fecero chiudere le chiese e non si amministrarono pi\u00f9 i sacramenti.\nCon il trattato dell'Aja (1718) che pose fine alla guerra della Quadruplice Alleanza, la Sicilia pass\u00f2 sotto il governo austriaco che mise fine alla controversia inducendo il Papa Benedetto XIII a riconoscere la validit\u00e0 della \"Apostolica Legatia\" annullando l'interdetto."}
{"id": "1464333", "revid": "75435", "url": "https://it.wikipedia.org/wiki?curid=1464333", "title": "Dieci piaghe", "text": ""}
{"id": "1464335", "revid": "339392", "url": "https://it.wikipedia.org/wiki?curid=1464335", "title": "Canon Yaounde", "text": ""}
{"id": "1464338", "revid": "37401", "url": "https://it.wikipedia.org/wiki?curid=1464338", "title": "Agdistis", "text": "Nella mitologia greca, Agdistis () era il nome di uno dei figli di Zeus, dotato di intersessualit\u00e0, a cui vengono legate diverse leggende.\nIl mito.\nEsistono due distinte leggende sulla nascita di Agdistis: la prima narra che una notte, durante un sonno agitato, Zeus sogn\u00f2 di unirsi sessualmente con la Cibele la Grande Dea, e dalla sua divina e prorompente eiaculazione il suo seme arriv\u00f2 fino sulla Terra colpendo una pietra, generando cos\u00ec il giovane intersessuale Agdistis; la seconda narra che Zeus tent\u00f3 di avere un rapporto sessuale completo con Cibele, la quale per\u00f2 divincolandosi si liber\u00f2 dalla stretta del signore degli dei proprio nel momento della sua eiaculazione e ci\u00f2 fece cadere il seme di Zeus sulla Terra che rimanendo fecondata dette alla luce il giovane intersessuale Agdistis.\nIl giovane Agdistis, proprio a causa della sua doppia natura maschile e femminile, fu ritenuto potenzialmente pericoloso dagli altri dei dell'Olimpo che organizzarono cos\u00ec di recidergli il membro virile e lasciarlo con solo i genitali femminili. Dal sangue sgorgato dal membro perduto nacque una pianta di mandorlo (o di melograno). La pianta quando crebbe attir\u00f2 l'attenzione di Sangaride, figlia del dio fluviale Sangario, la quale prese una mandorla e la mise fra i seni, rimanendo incinta. Da questa gravidanza nacque Attis, ragazzo di indubbia bellezza che fece innamorare diverse persone fra cui anche Agdistis. Alla vigilia delle nozze di Attis con la figlia del re Mida, Agdistis si present\u00f2 alla festa in preda alla gelosia e fece impazzire tutti i presenti, compreso suo \u201cfiglio\u201d Attis, che si evir\u00f2 sotto un pino. Cibele, mossa a piet\u00e0 per la sorte del bellissimo giovane, fece in modo che si salvasse e lo prese come suo paredro, facendolo diventare il cocchiere del suo sacro carro.\nPareri minori.\nSecondo altri mitografi, Zeus voleva giacere con Cibele, ma lei non voleva, e Zeus, pur di eiaculare, introdusse il suo divino membro virile nella Terra e la fecond\u00f2 oppure secondo altre leggende il signore degli dei eiacul\u00f2 su una pietra, la quale fecondata fu chiamata Agdos, perch\u00e9 Cibele era raffigurata da una pietra di una scogliera. La storia prosegue similmente alla precedente, con la differenza che questa volta non era una pianta di mandorlo, ma di melograno e che a raccogliere il seme fosse Nana (altri dicono sempre la stessa Sangaride). In questa versione del mito, Attis era desiderato sia da Agdistis sia da Cibele, la prima lo fece impazzire fino a farlo uccidere, la seconda seppell\u00ec il suo corpo. Dal sangue nacquero delle viole, mentre Agdistis ebbe in premio che il corpo del defunto non solo non si corrompesse mai, ma anche che i suoi capelli continuassero a crescere.\nDiffusione del culto.\nAnatolia, Egitto, Lesbo e Ramnunte."}
{"id": "1464339", "revid": "287204", "url": "https://it.wikipedia.org/wiki?curid=1464339", "title": "Campionati del mondo di atletica leggera indoor 2012", "text": "La XIV edizione dei Campionati del mondo di atletica leggera indoor si sono svolti ad Istanbul in Turchia dal 9 all'11 marzo 2012.\nAssegnazione.\nIl 25 marzo 2007 la IAAF ha annunciato, ad un consiglio tenutosi a Mombasa in Kenya, di aver ricevuto offerte dalla Turchia e dal Qatar per l'organizzazione dei campionati. Il 25 novembre 2007 ad un meeting svoltosi a Monaco la IAAF ha annunciato che Istanbul ospiter\u00e0 i campionati.\nCriteri di partecipazione.\nLe tabelle che seguono riportano i tempi e le misure minimi che gli atleti dovevano aver stabilito (tra il 1\u00ba gennaio 2011 e il 27 febbraio 2012) per poter partecipare ai mondiali indoor di Istanbul."}
{"id": "1464341", "revid": "767487", "url": "https://it.wikipedia.org/wiki?curid=1464341", "title": "Rolls-Royce Silver Shadow", "text": "La Silver Shadow \u00e8 una berlina di lusso prodotta dalla Rolls-Royce Motors tra il 1965 ed il 1981.\nLa Silver Shadow I.\nAll'inizio degli anni sessanta la Silver Cloud, ancora molto apprezzata dalla facoltosa clientela del marchio britannico, iniziava a sentire, sia a livello estetico che tecnico, il peso degli anni. Occorreva un nuovo modello in grado di riportare la casa di Crewe ad un livello consono al proprio blasone. Sotto questi auspici nacque la \"Silver Shadow\", prima Rolls-Royce con telaio monoscocca (la \"Cloud\" aveva ancora il telaio separato).\nL'adozione della scocca portante (soluzione utilizzata dalla maggior parte dei costruttori europei sin dai primi anni cinquanta) consentiva un maggiore rigidit\u00e0 torsionale del veicolo a prezzo di un comfort inferiore (a causa del minor isolamento del corpo vettura dalle asperit\u00e0 dei fondi stradali). Per questo i tecnici inglesi, nello sviluppare il progetto, posero grande attenzione alle sospensioni: oltre a scegliere un moderno schema a ruote indipendenti (sia davanti che dietro), curarono particolarmente il \"filtraggio\" degli scuotimenti, attraverso l'applicazione di elementi elastici in gomma e l'impiego di un sistema autolivellante idropneumatico (basato su brevetti Citro\u00ebn) su entrambi gli assi.\nGli altri organi meccanici della \"Silver Shadow\", lanciata nel 1965, erano ripresi dalla terza serie della \"Silver Cloud\", a partire dal poderoso motore V8 di 6230 cm\u00b3, che, alimentato con 2 carburatori SU HD 8, erogava una potenza di 200 cv (SAE) potenza stimata e collegato alle ruote posteriori attraverso un cambio automatico con comando al volante, Borg-Warner a 4 rapporti per le versioni con guida a destra e General Motors \"GM 400\" a 3 per quelle con guida a sinistra\nLa \"Shadow\", pur rimanendo una classica berlina a 3 volumi e 4 porte, proponeva linee pi\u00f9 tese e moderne, senza rinunciare agli elementi identificativi tipici della marca, come la celebre calandra a \"tempio greco\" sormontata dalla statuetta Spirit of Ecstasy.\nRiccamente rifiniti, come da tradizione, gli interni, realizzati con pelle Connoly, legno pregiato e materiali di qualit\u00e0 (acciaio cromato) anche per la componentistica minore (pulsanti, bocchette dell'aria ecc). Anche la dotazione di bordo era al top: alzacristalli elettrici su tutte le porte, tavolinetti in radica di noce e, a richiesta, un impianto di aria condizionata che era fra i pi\u00f9 sofisticati e funzionali che fossero in commercio a quel tempo, con svariati sensori di temperatura dentro e fuori dell'abitacolo, e la possibilit\u00e0 di impostare la temperatura desiderata e della regolazione automatica dei flussi d'aria; con i vari aggiornamenti e restyling, questo optional venne reso di serie su tutti i modelli\nGrazie all'attenzione dedicata allo scopo, la \"Silver Shadow\", poteva contare su un comfort di marcia eccezionale, anche a discapito della precisione di guida (messa in discussione dal peso elevato, dalla tendenza ad \"affondare\" delle sospensioni anteriori e dalla taratura estremamente morbida del servosterzo idraulico, che rendeva un po' \"vaga\" la direzionalit\u00e0). Del resto la \"Shadow\" non era nata per correre, ma per trasportare nella comodit\u00e0 e nel silenzio pi\u00f9 assoluto (l'isolamento acustico era ai massimi livelli) i passeggeri.\nNel 1966 la versione con passo standard (304cm) venne affiancata dalle \"LWB\", con telaio allungato di 11\u00a0cm. La \"LWB\" era riconoscibile anche per il tetto rivestito in vinile e per il lunotto pi\u00f9 piccolo.\nNel 1969 la cilindrata del motore crebbe da 6230 a 6750\u00a0cm\u00b3 (la potenza raggiunse i 220 CV sempre SAE). Con l'occasione la vettura fu oggetto di alcuni affinamenti: i sistemi autolivellanti idropneumatici, fonti di alcuni problemi d'affidabilit\u00e0, vennero eliminati in favore di un pi\u00f9 semplice sistema pneumatico (montato solo sulle ruote posteriori), mentre il circuito frenante divenne sdoppiato e ad alta pressione. Tutte le versioni adottarono il cambio automatico \"GM 400\" a tre rapporti.\nA livello estetico l'unica novit\u00e0 era rappresentata dall'eliminazione delle prese d'aria sotto i fari anteriore, sostituite da 2 fendinebbia tondi montati sui paraurti. All'interno spiccava, invece, una nuova consolle centrale coi comandi dell'aria condizionata (di serie da questo momento in poi su tutte le versioni) e del nuovo impianto audio, completo di lettore di musicassette.\nNel 1974 la versione per il mercato USA adott\u00f2 l'alimentazione a iniezione per contenere le emissioni inquinanti (la potenza \"cadeva\" a 172cv). Le varianti europee rimasero invariate.\nLa Silver Shadow II.\nNel 1977 una serie di aggiornamenti diede vita alla \"Silver Shadow II\". L'entit\u00e0 delle modifiche (estetiche, tecniche e agli interni) non sarebbe, in realt\u00e0, tale da far nascere una vera e propria seconda serie ma la Rolls-Royce prefer\u00ec definirla cos\u00ec.\nDal punto di vista estetico le novit\u00e0 principali riguardavano i paraurti (pi\u00f9 ampi e rivestiti da una fascia protettiva in gomma), la calandra (leggermente rivista), l'adozione di uno spoiler anteriore sotto al paraurti, che inglobava anche i fendinebbia rettangolari, dei retronebbia sotto al paraurti posteriore e dello scarico sdoppiato.\nAnche gli interni furono aggiornati (nuova plancia, nuovo impianto di aria condizionata bizona, ancora pi\u00f9 ingegnoso e pregiato del precedente, e altri particolari rivisti), mentre le uniche novit\u00e0 tecniche erano rappresentate dall'adozione della scatola di guida a cremagliera e di 2 nuovi carburatori SU. . La versione a passo lungo assunse il nome di \"Silver Wraith II\", ma mantenne il tetto rivestito in vinile.\nNel 1980 anche le versioni per l'Europa adottarono l'alimentazione a iniezione elettronica Bosch K-Jetronic.\nLa \"Silver Shadow II\" usc\u00ec di listino nel 1981, rimpiazzata dalla Silver Spirit.\nLa produzione.\nComplessivamente sono state prodotte 30.059 esemplari di \"Silver Shadow\", suddivisi in 19.493 prima serie (di cui 2776 \"LWB\") e 10.566 seconda serie (di cui 2144 \"Wraith\" a passo lungo)."}
{"id": "1464345", "revid": "228587", "url": "https://it.wikipedia.org/wiki?curid=1464345", "title": "Tiro ai Giochi della XXIV Olimpiade", "text": "Si sono svolte 13 gare, 9 maschili e 4 femminili."}
{"id": "1464346", "revid": "767487", "url": "https://it.wikipedia.org/wiki?curid=1464346", "title": "Tiro ai Giochi della XXIII Olimpiade", "text": "Si sono svolte 11 gare, 8 maschili e 3 femminili."}
{"id": "1464348", "revid": "122392600", "url": "https://it.wikipedia.org/wiki?curid=1464348", "title": "John Woodroffe", "text": "Il suo lavoro ha contribuito a promuovere in Occidente un profondo interesse per la filosofia indiana, le pratiche yoga e quelle tantriche.\nVita.\nNato il 15 dicembre 1865 come primogenito di James Tisdall Woodroffe, avvocato generale del Bengala e di sua moglie Florence, venne educato alla Woburn Park School ed in seguito allo University College di Oxford, dove si laurea in giurisprudenza. Nel 1890 si trasferisce in India dove lavora come avvocato a Calcutta, nella High Court, che arriva a presiedere come Capo della Corte di Giustizia nel 1915. Oltre ai suoi doveri giudiziari studi\u00f2 sanscrito e filosofia ind\u00f9, interessandosi particolarmente di una branca dell'Induismo esoterico nota come la \"Shakti Tantrica\". Tradusse una ventina di testi originali dal Sanscrito, tenne conferenze sulla filosofia indiana e pubblic\u00f2 diversi volumi, spaziando dallo Yoga ai Tantra. La sua opera pi\u00f9 popolare e influente \u00e8 il libro \"Il Potere del Serpente (The Serpent Power) del (1917), importante contributo all'apprezzamento della spiritualit\u00e0 e della filosofia indiana, ancor'oggi fonte di interesse per gli occidentali dediti alla pratica del Kundalini yoga, argomento che prima della pubblicazione del libro godeva di scarsissima divulgazione scritta. Rientrato in Inghilterra trascorse i suoi ultimi anni in Francia dove mor\u00ec nel 1936.\nStudi sanscriti.\nInsieme ai suoi doveri di avvocato studi\u00f2 sanscrito e filosofia indiana ed era particolarmente interessato nel Tantra indiano. Tradusse venti testi sanscriti dall'originale e, sotto lo pseudonimo di \"Arthur Avalon\", pubblic\u00f2 e tenne conferenze sulla filosofia indiana e su un'ampia variet\u00e0 di tematiche collegate allo Yoga ed al Tantra.\nT.M.P. Mahadevan scrisse: \"Pubblicando testi originali sanscriti e saggi sui differenti aspetti dello shaktismo, dimostr\u00f2 che la religione ed il culto hanno alle spalle una profonda filosofia e che non vi \u00e8 niente di irrazionale ed oscurantista sulle tecniche di culto raccomandate.\"\nUrban (2003: p.\u00a0135) identifica Woodroffe come l'apologeta di una societ\u00e0 pudica per i Tantra che egli tradusse in inglese:\n\"Mentre manteneva il suo profilo pubblico di giudice e studioso di legge britannica e indiana, Woodroffe era anche nel privato uno studente dei \"tantra\", che pubblic\u00f2 un vasto corpus di testi e traduzioni facendo da pioniere per i moderni studi accademici sul Tantra in occidente. Inoltre Woodroffe fu anche un apologeta, che difese i Tantra contro i loro molti critici dimostrando che essi rappresentano un sistema filosofico nobile, puro, ed etico in accordo di base con i Veda ed i Vedanta.\""}
{"id": "1464351", "revid": "729019", "url": "https://it.wikipedia.org/wiki?curid=1464351", "title": "Porta San Sebastiano", "text": "Porta San Sebastiano \u00e8 la pi\u00f9 grande e tra le meglio conservate delle porte nella cinta difensiva delle Mura Aureliane di Roma.\nStoria.\nIl nome originario era \"Porta Appia\" perch\u00e9 da l\u00ec passava la via Appia, la \"regina viarum\" che cominciava poco pi\u00f9 indietro, dalla Porta Capena delle mura serviane, e lo conserv\u00f2 a lungo. Nel medioevo sembra fosse chiamata anche \u201cAccia\u201d (o \u201cDazza\u201d o \u201cDatia\u201d), la cui etimologia, alquanto incerta, sembra per\u00f2 legata al fatto che l\u00ec vicino scorresse il fiumicello Almone, chiamato \u201cacqua Accia\u201d. Un documento del 1434 la menziona come \u201cPorta Domine quo vadis\u201d. Solo dopo la met\u00e0 del XV secolo \u00e8 finalmente attestato il nome che conserva ancora oggi, dovuto alla vicinanza alla basilica e alle catacombe di San Sebastiano.\nLa struttura originaria d'epoca aureliana, edificata quindi verso il 275, prevedeva un'apertura con due fornici sormontati da finestre ad arco, compreso tra due torri semicilindriche. La copertura della facciata era in travertino. In seguito ad un successivo restauro le due torri furono ampliate, rialzate e collegate, con due muri paralleli, al preesistente arco di Druso, distante pochi metri verso l'interno, in modo da formare un cortile interno in cui l'arco aveva la funzione di controporta.\nIn occasione del rifacimento operato nel 401-402 dall'imperatore Onorio la porta fu ridisegnata con un solo fornice, con un attico rialzato nel quale si aprono due file di sei finestre ad arco e venne fornita di un camminamento di ronda scoperto e merlato. La base delle due torri fu inglobata in due basamenti a pianta quadrata, rivestiti di marmo. Un successivo rifacimento le confer\u00ec l'aspetto attuale, in cui tutta la struttura, torri comprese, venne rialzata di un piano. La mancanza della solita lapide commemorativa dei lavori fa dubitare qualche studioso che l'intervento possa essere opera di Onorio, che invece ha lasciato epigrafi laudative su ogni altro intervento effettuato sulle mura o sulle porte.\nLa chiusura era realizzata da due battenti in legno e da una saracinesca che scendeva, entro scanalature tuttora visibili, dalla sovrastante camera di manovra, in cui ancora esistono le mensole in travertino che la sostenevano. Alcune tacche sugli stipiti possono indurre a ritenere che si usassero anche dei travi a rinforzo delle chiusure.\nData l'importanza della via Appia che da qui usciva dalla citt\u00e0, soprattutto in epoca romana tutta l'area era interessata da grossi movimenti di traffico cittadino. Nelle vicinanze della porta sembra esistesse un'area destinata al parcheggio dei mezzi di trasporto privati di coloro (ovviamente personaggi di un certo rango che potevano permetterselo) che da qui entravano in Roma. Si trattava di quello che oggi si definirebbe un \u201cparcheggio di scambio\u201d, visto che il traffico in citt\u00e0 non era infatti consentito, in genere, ai mezzi privati. A questa regola sembra non dovessero sfuggire neanche i membri della casa imperiale, i cui mezzi privati venivano parcheggiati in un'area riservata (chiamata \"mutatorium Caesaris\") poco distante, verso l'inizio della via Appia.\nDi notevole interesse alcune bozze visibili sul rivestimento in travertino della base del monumento; potrebbe trattarsi di indicazioni per la misurazione del lavoro degli scalpellini. Secondo lo storico Antonio Nibby al centro dell'arco della porta, sul lato interno, \u00e8 scolpita una croce greca inscritta in una circonferenza, con un'iscrizione, in greco, dedicata a San Conone e San Giorgio, risalente al VI-VII secolo, ma non ve n'\u00e8 alcuna traccia visibile. Ancora, sullo stipite destro della porta \u00e8 incisa la figura dell'Arcangelo Michele mentre uccide un drago, a fianco della quale si trova un'iscrizione, in un latino medievale in caratteri gotici, in cui viene ricordata la battaglia combattuta il 29 settembre 1327 (giorno di San Michele, appunto) dalle milizie romane ghibelline dei Colonna guidate da Giacomo de' Pontani (o Ponziano) contro l'esercito guelfo del re di Napoli Roberto d'Angi\u00f2, guidato da Giovanni e Gaetano Orsini:\nANNO DNI MC\u2026\nXVII INDICTIONE\nXI MENSE SEPTEM\nBRIS DIE PENULTIM\nA IN FESTO SCI MICHA\nELIS INTRAVIT GENS\nFORASTERA MURI\nA ET FUIT DEBELLA\nTA A POPULO ROMA\nNO QUI STANTE IA\nCOBO DE PONTIA\nNIS CAPITE REG\nIONIS\nMa oltre alle testimonianze di un certo valore storico, l'intero monumento \u00e8 interessante anche per la ricchezza di graffiti e tracce certamente non ufficiali, ma che documentano la vita quotidiana che intorno alla porta si \u00e8 svolta nei secoli. Sono probabilmente opera di pellegrini le varie croci incise nei muri ed il monogramma di Cristo (JHS con la croce sopra l'H) visibile sullo stipite sinistro, di fronte all'Arcangelo Michele; sono leggibili molti nomi italiani e stranieri (un certo Giuseppe Albani ha scritto tre volte il suo nome) e varie date, che si possono decifrare fino al 1622; ad uso di viandanti forestieri qualcuno ha anche inciso una sorta di indicazione stradale per la porta o la basilica di San Giovanni in Laterano, visibile appena fuori della porta, sulla sinistra: \u201cDI QUA SI VA A S. GIO\u2026\u201d, interrotto da qualcosa o qualcuno; ed altre indicazioni e scritte di difficile decifrazione, come l'incisione \u201cLXXV (sottolineata tre volte) DE L\u201d, sulla torre di destra. Scrivere sui muri \u00e8 evidentemente abitudine radicata nei secoli.\nIl 5 aprile 1536, in occasione dell'ingresso in Roma dell'imperatore Carlo V, Antonio da Sangallo trasform\u00f2 la porta in un vero e proprio arco di trionfo, ornandola di statue, colonne e fregi, e predisponendo, anche con l'abbattimento di edifici preesistenti, una via trionfale fino al Foro Romano. L'avvenimento \u00e8 ricordato in un'iscrizione sopra l'arco che, con un'adulazione un po' eccessiva, paragona Carlo V a Scipione: \u201cCARLO V ROM. IMP. AUG. III. AFRICANO\u201d. Sempre da qui pass\u00f2 anche, il 4 dicembre 1571, il corteo trionfale in onore di Marcantonio Colonna, il vincitore della battaglia di Lepanto. L'elemento che di tale corteo suscit\u00f2 maggior curiosit\u00e0 ed interesse fu certamente la sfilata dei centosettanta prigionieri turchi in catene. Per l'occasione Pasquino, la famosa statua parlante di Roma, volle dire la sua, ma stavolta senza parlare: fu vista con una testa di turco sanguinante ed una spada.\nGi\u00e0 dal V secolo e almeno fino al XV, \u00e8 attestato come prassi normale l'istituto della concessione in appalto o della vendita a privati delle porte cittadine e della riscossione del pedaggio per il relativo transito. In un documento del 1467 \u00e8 riportato un bando che specifica le modalit\u00e0 di vendita all'asta delle porte cittadine per un periodo di un anno. Da un documento del 1474 apprendiamo che il prezzo d'appalto per le porte Latina e Appia insieme era pari a \"\u201dfiorini 39, sollidi 31, den. 4 per sextaria\u201d\" (\u201crata semestrale\u201d); si trattava di un prezzo non altissimo, e non eccessivo doveva essere quindi anche il traffico cittadino per le due porte, sufficiente comunque per poter assicurare un congruo guadagno al compratore. Guadagno che era regolamentato da precise tabelle che riguardavano la tariffa di ogni tipo di merce, ma che era abbondantemente arrotondato da abusi di vario genere, a giudicare dalla quantit\u00e0 di \"gride\", editti e minacce che venivano emessi.\nA fianco della torre occidentale ci sono tracce di una posterula murata, posta ad una certa altezza sul piano stradale, la cui peculiarit\u00e0 \u00e8 quella di non presentare, sugli stipiti, segni di usura, come se fosse stata chiusa poco dopo averla aperta.\nPer ci\u00f2 che riguarda l'interno le trasformazioni di maggior rilievo sono recenti e risalgono agli anni 1942-1943, quando l'intera struttura venne occupata e utilizzata da Ettore Muti, l'allora segretario del partito fascista. Sono infatti di quegli anni i mosaici bicromatici in bianco e nero situati in vari ambienti.\nAttualmente le torri ospitano il Museo delle Mura, nel quale sono tra l'altro visibili modelli della costruzione delle mura e delle porte nelle varie fasi.\nCuriosit\u00e0.\nLa figura stilizzata della Porta compare nello stemma ufficiale del Quartiere Appio Latino"}
{"id": "1464354", "revid": "119852015", "url": "https://it.wikipedia.org/wiki?curid=1464354", "title": "Progressione del record mondiale dei 100 m dorso", "text": "In vasca corta (25 metri) i record del mondo sono omologati dalla FINA dal 3 marzo 1991.\nUomini.\nVasca lunga.\nLegenda: \nVasca corta.\nLegenda: \nDonne.\nVasca lunga.\nLegenda: \nVasca corta.\nLegenda: "}
{"id": "1464356", "revid": "144796", "url": "https://it.wikipedia.org/wiki?curid=1464356", "title": "Andrea Carlo Ferrari", "text": "Vescovo di Como, divenne in seguito arcivescovo della prestigiosa sede di Milano dal 1894 al 1921.\nDefinito dai contemporanei come ottimo pastore e teologo, venne in seguito accusato di modernismo lo port\u00f2 in contrasto con papa Pio X che egli stesso aveva inizialmente sostenuto come patriarca di Venezia. Le relazioni tra i due si ammorbidirono infine nel 1912, ma il Ferrari riusc\u00ec a recuperare solo con l'elezione di Benedetto XV al soglio di Pietro.\nLa causa per la sua canonizzazione si apr\u00ec nel 1963, al termine della quale ottenne il titolo di Servo di Dio. Proclamato venerabile nel 1975 da Paolo VI (uno dei suoi successori alla cattedra episcopale milanese), venne proclamato beato da papa Giovanni Paolo II nel 1987.\nBiografia.\nInfanzia e giovinezza.\nAndrea Ferrari nacque a Lalatta, localit\u00e0 nel comune di Palanzano (PR), da una famiglia di modeste condizioni economiche, figlio del calzolaio Giuseppe Ferrari e di sua moglie, Maddalena Longarini. Il suo battesimo venne celebrato il 14 agosto. I suoi due zii paterni, Abbondio e Pietro, erano entrambi sacerdoti in servizio a Parma al momento della sua nascita. Ricevette la Prima Comunione nel 1860 da padre Giovanni Agostini e la Santa Cresima nel 1866.\nAccolto presso il seminario di Parma, il 18 settembre 1869 ricevette i primi due ordini minori e gli altri due il 23 settembre 1871. Il 21 settembre 1872 ricevette il suddiaconato ed il diaconato il 15 dicembre di quello stesso anno. Il 20 dicembre 1873 fu ordinato sacerdote dal vescovo Domenico Maria Villa, celebrando la prima messa il giorno successivo nel santuario della Madonna di Fontanellato, alla quale rimase sempre molto legato. Rimase a lungo nella diocesi di Parma come delegato apostolico a Mariano dal febbraio del 1874 e poi come coadiutore dell'arciprete di Fornovo di Taro dal 4 luglio 1874. Vice curato della chiesa parmense di San Leonardo dal 1875, in quello stesso anno divenne vicerettore del seminario di Parma nonch\u00e9 professore di fisica e matematica.\nNominato rettore del medesimo istituto nel 1877, dal 1875 occupava le cattedre di teologia dogmatica, storia ecclesiastica e teologia morale dal 1878. Nel 1879 fu promosso canonico ordinario del Capitolo della Cattedrale di Parma. Nel 1883 ottenne a Parma il dottorato in studi teologici e nel 1885 il Ferrari pubblic\u00f2 l'opera dal titolo \"Summula theologiae dogmaticae generalis\", un libro ristampato in molte edizioni e che divenne uno dei testi di teologia dogmatica pi\u00f9 diffusi alla fine dell'Ottocento.\nVescovo a Guastalla ed a Como.\nIl 29 maggio 1890 venne eletto vescovo di Guastalla venne consacrato il 29 giugno di quello stesso anno nella chiesa delle religiose del Sacro Cuore di Villa Lante a Roma, ad opera del cardinale Lucido Maria Parocchi, vescovo di Albano e vicario generale di Roma, assistito da Vincenzo Leone Sallua, arcivescovo titolare di Calcedonia, commissario generale del tribunale dell'inquisizione, e da Giovanni Maria Maioli, vescovo di Urbania e Sant'Angelo in Vado. Prese possesso ufficiale della diocesi di Guastalla il 3 ottobre 1890 facendo il suo ingresso nella cattedrale.\nAppena un anno dopo, il 29 maggio 1891, venne trasferito alla Diocesi di Como sempre come vescovo, iniziando anche qui una campagna di visite pastorali sull'esempio delle molte che condurr\u00e0 poi nella sua lunga carriera di pastore. Nel 1894 il \"Corriere della Sera\" annotava le sue \"meticolose visite pastorali\" e l'attenta gestione diocesana accompagnata dalla capacit\u00e0 di \"parlare bene, con buona voce\".Nel 1893 support\u00f2 attivamente la nomina di Giuseppe Melchiorre Sarto (futuro papa Pio X) a patriarca di Venezia.\nArcivescovo a Milano.\nDopo tre anni a Como, improvvise gli giunsero nel maggio 1894, da parte di papa Leone XIII, la creazione a cardinale e la nomina alla sede arcivescovile di Milano, succedendo allo scomparso Luigi Nazari di Calabiana al quale era legato da profonda amicizia.\nA Milano la sua missione fu, sulla scia di Carlo Borromeo (di cui decise di assumere anche il nome), di \"conservare la fede\" attraverso la predicazione ma soprattutto attraverso la catechesi. Dal 1\u00b0 al 5 settembre 1895, tenne a Milano il congresso eucaristico diocesano. Sotto la sua guida si arriv\u00f2, nel 1896, alla preparazione del testo unico di catechismo dell'Episcopato Lombardo-Piemontese che, in sostanza, rappresenta l'ultima tappa del percorso che port\u00f2 alla pubblicazione del Catechismo di Pio X. Per quanto riguarda l'educazione cristiana dei giovani, volle l'istituzione presso ogni parrocchia di un oratorio sia maschile sia femminile, e affront\u00f2 il problema dell'insegnamento della religione cattolica nelle scuole elementari. Fervido sostenitore della \"Rerum Novarum\" di Leone XIII, spos\u00f2 i temi della giustizia sociale che il papa aveva posto in evidenza nel documento e nomin\u00f2 suo collaboratore a Milano mons. Ambrogio Portaluppi, lombardo, gi\u00e0 prevosto a Treviglio, fondatore della Cassa Rurale locale e collaboratore di Leone XIII per la stesura del documento pontificio. Sostenne anche Giuseppe Toniolo nella sua opera di promozione sociale e di insegnante che segn\u00f2 le basi per la fondazione dell'Universit\u00e0 Cattolica del Sacro Cuore di Milano nel 1921.\nL'impegno del cardinal Ferrari si distinse nelle visite pastorali in tutte le oltre 800 parrocchie dell'arcidiocesi, compito nel quale si mostr\u00f2 particolarmente attento a cogliere le istanze sociali di quel periodo particolarmente difficile per i ceti \"umili\" della popolazione lombarda. Venne ad ogni modo criticato duramente perch\u00e9, durante i le rivolte di piazza del 1898 a Milano, il cardinale si trovava in visita ad Asso e vi rimase durante tutto il periodo dell'emergenza. La sua assenza dalla citt\u00e0 venne malvista da alcuni ambienti che sostennero come con tale atto il presule avesse lasciato senza difesa \"il suo popolo\".\nPrest\u00f2, poi, sul piano pastorale una particolare attenzione ai problemi del laicato e del suo ruolo all'interno della Chiesa. In un'epoca in cui ci\u00f2 era estremamente innovativo, l'atteggiamento del Ferrari suscit\u00f2 molte diffidenze negli ambienti curiali tradizionalisti e intransigenti, al punto che questi giunsero a formulare contro di lui un'esplicita accusa di modernismo. Per cinque anni non fu ricevuto da papa Pio X, il quale nel 1911 si vide costretto a nominare anche un'inchiesta canonica per verificare quanto sostenuto dai suoi detrattori. Riconosciuto informalmente l'errore commesso dalla curia romana, nel 1912 vi fu un parziale riavvicinamento tra i due alla fine del pontificato di Pio X, ma solo la nomina del nuovo papa, Benedetto XV, e il clima di emergenza fatto sorgere dallo scoppio del conflitto mondiale tolse il cardinal Ferrari dall'isolamento all'interno della Chiesa, in cui un gruppo di cardinali a lui avverso l'avevano confinato.\nSempre a Milano, celebr\u00f2 dei sinodi diocesani che nel capoluogo non si tenevano dal 1867, rispettivamente nel 1902, 1910 e 1914, mentre nel 1906 organizz\u00f2 il Concilio Provinciale. Predispose inoltre l'istituzione di diversi congressi come quello eucaristico (1-5 settembre 1895), il XV Congresso della Musica Sacra (che fece conoscere il talento del giovane Lorenzo Perosi). Celebr\u00f2 le feste per il XV centenario della morte di Sant'Ambrogio nel 1897 e celebr\u00f2 solennemente il cinquantesimo anniversario del Dogma dell'Immacolata nel 1904, e delle apparizioni di Lourdes nel 1908.\nNel 1904 fece restituire alla citt\u00e0 di Milano parte delle reliquie dei Re Magi conservate presso il duomo di Colonia e sottratte da Federico Barbarossa durante una delle sue discese in Italia nel XII secolo. I frammenti di ossa ritornati a Milano vennero posti nella basilica di Sant'Eustorgio dove si trovavano in origine. In quello stesso anno, dopo averlo nominato vicerettore al seminario di Saronno, accolse la richiesta di Luigi Maria Olivares (poi vescovo e venerabile) e gli concesse di entrare nell'ordine dei salesiani come da tempo desiderava.\nNel 1908 si port\u00f2 a Londra, a Westminster, in occasione del XIX congresso eucaristico tenutosi dal 9 al 13 settembre di quell'anno. Mel 1910 organizz\u00f2 le festivit\u00e0 per il terzo centenario della canonizzazione di san Carlo Borromeo a Milano, celebrando per l'occasione un nuovo sinodo ed un congresso eucaristico incentrato sull'opera del santo milanese.\nNel 1912 promosse la fondazione di un nuovo quotidiano che sostituisse \"L'Unione\". Il nuovo organo d'informazione si chiam\u00f2 \"L'Italia\". Il 14 gennaio 1912, nel santuario della Madonna delle Lacrime di Treviglio, conferisce la consacrazione episcopale a mons. Pompeo Ghezzi, eletto vescovo di Sansepolcro. Nel 1913 promosse le \"settimane costantiniane\", a ricordo del XVI centenario dell'editto di Costantino che venne pubblicato proprio a Milano nel 313 e che concesse la libert\u00e0 di culto ai cristiani nell'Impero romano.\nFond\u00f2 inoltre l'\u00abOpera cardinal Ferrari\u00bb, che si distinse per attivit\u00e0 a favore di tutti i ceti della popolazione. Nel 1918 fu tra i fondatori della Giovent\u00f9 Femminile Cattolica dell'Azione Cattolica, affidandone la direzione ad Armida Barelli. Durante la prima guerra mondiale il gruppo si dedic\u00f2 in particolare alla cura di soldati e prigionieri e lo stesso cardinale ottenne nel 1919 la gran croce dell'Ordine dei Santi Maurizio e Lazzaro per gli sforzi compiuti in tal senso alla guida della sua arcidiocesi. Il cardinal Ferrari fu insignito del cavalierato di gran croce dell'Ordine equestre del Santo Sepolcro di Gerusalemme.\nNel 1918 l'arcivescovo inizi\u00f2 ad avvertire un forte dolore alla gola, che venne inizialmente scambiato per raucedine: la sua persistenza lo indusse a sottoporsi ad accertamenti, che portarono alla diagnosi di un tumore alla gola. Invano si sottopose a diversi interventi chirurgici per la sua asportazione, che verso la fine del 1920 lo lasciarono completamente muto.\nNell'ultimo scorcio della sua vita, il cardinal Ferrari intensific\u00f2 gli sforzi per il contrasto del \"pericolo bolscevico\", contrapponendosi con forza al Partito Socialista, che dal 1914 era maggioritario nel consiglio comunale di Milano e ne esprimeva il sindaco, Emilio Caldara. A met\u00e0 1920, nel suo ultimo colloquio col segretario milanese del Partito Popolare, Giovanni Battista Migliori (condotto dal suo letto e scrivendo le frasi su pezzetti di carta), il presule sollecit\u00f2 un'alleanza elettorale tra cattolici e il resto delle forze conservatrici, federate nel \"Blocco di azione e difesa sociale\" (di cui facevano parte anche i fascisti), cos\u00ec da poter sopravanzare la sinistra e riprendersi il municipio. Migliori, impietosito dall'infermit\u00e0 e dall'insistenza di Ferrari, gli promise di portare la proposta al tavolo del consiglio sezionale, il quale tuttavia, nella riunione del 2 novembre, la respinse, deliberando invece di astenersi e aprendo la strada a una nuova vittoria socialista. Ancora nella sua ultima lettera pastorale natalizia, vergata nel 1920, l'arcivescovo si scagli\u00f2 contro la lotta di classe e defin\u00ec le differenze sociali e di classe \u00abun fatto voluto dalla Provvidenza divina\u00bb.\nMor\u00ec alle 17:55 del 2 febbraio del 1921, dopo aver terminato la recita del rosario. Venne sepolto nella pavimentazione della cappella della Virgo Potens nel duomo di Milano; successivamente le spoglie sono state traslate in una teca vitrea all'interno del medesimo altare. L'amico cardinale Roncalli lo definir\u00e0 pi\u00f9 tardi un \"santo autentico\".\nIl clima di ostilit\u00e0 degli ambienti curiali romani, parzialmente perdurato anche in seguito, trovava contrapposto il tributo di ammirazione della Chiesa ambrosiana, in una dicotomia di giudizi che si venne a sciogliere solo con il nuovo clima del Concilio, quando emerse quanto il cardinal Ferrari avesse anticipato i temi della riforma della Chiesa.\nLa beatificazione.\nDivenuto pontefice, Giovanni XXIII, amico di lunga data del Ferrari e suo conoscitore anche a livello umano e spirituale, apr\u00ec la causa per la sua beatificazione il 10 febbraio 1963 a conclusione delle indagini avviate a livello diocesano dal suo successore alla cattedra episcopale milanese, Alfredo Ildefonso Schuster, nel 1951. Papa Paolo VI (altro suo successore alla cattedra di Milano), lo proclam\u00f2 venerabile il 1\u00ba febbraio 1975 in riconoscimento della sua vita di virt\u00f9 eroica. Il pieno riconoscimento lo si ebbe quando fu proclamato beato da papa Giovanni Paolo II il 10 maggio 1987. \nGli \u00e8 stata dedicata una chiesa di Legnano, in provincia di Milano, l'oratorio e il cinema-teatro di Galbiate, in provincia di Lecco e nella citt\u00e0 di Parma una chiesa che, dall'ottobre 2014, ne accoglie alcune reliquie.\nConclavi.\nPartecip\u00f2 ai conclavi del 1903 e del 1914, che elessero papi rispettivamente il cardinale Giuseppe Sarto (papa Pio X) e il cardinale Giacomo della Chiesa (papa Benedetto XV). Al primo di questi due conclavi venne considerato tra i papabili per le sue distinte qualit\u00e0 pastorali, ma si adoper\u00f2 personalmente (dopo l'esclusione di Mariano Rampolla del Tindaro su veto dell'imperatore Francesco Giuseppe d'Austria, circostanza da egli definita \"disgustosa\") affinch\u00e9 venisse eletto pontefice l'amico cardinale Sarto, pur volendo quest'ultimo invece promuovere il Ferrari. Fu solo l'insistenza del cardinale Francesco Satolli a convincere infine il Sarto ad accettare il pontificato quando risult\u00f2 vincente all'ultimo scrutinio. Fu ottimo amico anche di Angelo Giuseppe Roncalli (poi papa Giovanni XXIII) al punto che il futuro pontefice celebr\u00f2 il suo funerale. Fu anche persona particolarmente vicina ad Achille Ratti che in seguito suo successore a Milano e futuro papa col nome di Pio XI. Ferrari ordin\u00f2 sacerdoti i futuri cardinali Camillo Caccia Dominioni (1899) e Carlo Confalonieri (1916) oltre al vescovo Giorgio Giovanni Elli (1903) e all'arcivescovo Mario Giardini (1904).\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1464360", "revid": "6923", "url": "https://it.wikipedia.org/wiki?curid=1464360", "title": "VM 90 (trasporto)", "text": ""}
{"id": "1464362", "revid": "354351", "url": "https://it.wikipedia.org/wiki?curid=1464362", "title": "Gedhun Choekyi", "text": "\u00c8 nato nella citt\u00e0 di Lhari vicino Lhasa in Tibet. L'attuale Dalai Lama, Tenzin Gyatso lo elev\u00f2 allo stato di Panchen Lama il 14 maggio 1995, ma nello stesso anno la Repubblica Popolare Cinese rap\u00ec questo bambino e lo sostitu\u00ec con Qoigyijabu, persona favorevole alle politiche cinesi in Tibet.\nLa ricerca del Panchen Lama.\nDopo la prematura morte del decimo Panchen Lama nel 1989 iniziarono le ricerche per individuare la sua reincarnazione. Chadrel Rinpoche, il capo della delegazione di ricerca per il nuovo Panchen Lama, fu abile nel trovare velocemente Gedhun Choekyi Nyima e ne comunic\u00f2 la notizia al Dalai Lama. Tuttavia, quando il Dalai Lama annunci\u00f2 al mondo l'avvenuto ritrovamento della reincarnazione del Panchen Lama, le autorit\u00e0 cinesi arrestarono immediatamente Chadrel Rinpoche e lo sostituirono con Sengchen Lobsang Gyaltsen, un oppositore del Dalai Lama e del defunto Panchen Lama, incaricandolo di creare una nuova commissione di ricerca per individuare un altro Panchen Lama.\nFu cos\u00ec compilata una lista di possibili Panchen Lama (dalla quale fu escluso il nome di Gedhun Choekyi Nyima, definito come candidato \"illegale e non valido\"), e qualche mese dopo, l'11 novembre 1995 fu insediato come Panchen Lama scelto dal governo cinese, il giovane Gyancain Norbu.\nLa scomparsa e la presunta morte.\nAncora oggi, a oltre vent'anni dalla sua scomparsa, nessuno sa dove si trovi il legittimo Panchen Lama, Gedhun Choekyi Nyima, che \u00e8 da molti ritenuto il pi\u00f9 giovane prigioniero politico della storia. L'ambasciatore cinese alle Nazioni Unite, nel maggio del 1996, disse che \"(Gedhun) era stato messo sotto la protezione del governo sotto richiesta dei suoi genitori\". Le autorit\u00e0 cinesi affermano che \u00e8 un \"perfetto ragazzo ordinario, alto 165 cm\", in \"uno stato di eccellente salute\", e che i suoi genitori \"non vogliono essere disturbati\", ma si rifiutano di dare qualsiasi altra indicazione che possa portare ad un suo eventuale ritrovamento.\nNell'aprile 2009 il giornalista giapponese Yoichi Shimatsu rivel\u00f2 a una tavola rotonda sulla questione tibetana, tenutasi alla Q\u012bnghu\u00e1 D\u00e0xu\u00e9 di Pechino, che il Panchen lama era deceduto anni prima, di cancro o leucemia."}
{"id": "1464364", "revid": "6923", "url": "https://it.wikipedia.org/wiki?curid=1464364", "title": "Auto Carro Medio", "text": ""}
{"id": "1464365", "revid": "10652", "url": "https://it.wikipedia.org/wiki?curid=1464365", "title": "Leccinum duriusculum", "text": "Il Leccinum duriusculum (Schulzer ex Kalchbr.) Singer (1947), \u00e8 un fungo basidiomicete, buon commestibile da giovane.\nDescrizione della specie.\nCappello.\n4\u201316\u00a0cm di diametro, da emisferico a espanso convesso,\nTubuli.\nLunghi fino a 3\u00a0cm, da adnati a liberi al gambo, da biancastri a grigi o color crema sporco con l'et\u00e0.\nPori.\nPiccoli, 0,3-0,5\u00a0mm di diametro, rotondi, concolori ai tubuli, poi da grigio a grigio-crema con sfumature oliva, al tatto virano al bruno.\nGambo.\n8-17 x 1,4\u20132\u00a0cm, robusto, compatto, cilindrico, lievemente assottigliato all'apice e clavato alla base, bianco, ricoperto da fine punteggiatura o piccole granulazioni scagliose disposte in modo da formare striature longitudinali che talvolta si uniscono fino a formare un reticolo, prima brune poi nerastre, tipicamente macchiato di verde-bluastro alla base.\nCarne.\nCarne bianca, compatta, al taglio vira rapidamente dal rosa-salmone, rossastro, che permane per lungo tempo, fino al viola-grigio con sfumature pi\u00f9 scure e tendenti al blu verdastro alla base del gambo, mai annerente del tutto.\nHabitat.\nSpecie simbionte cresce sotto specie di pioppo, soprattutto Pioppo tremulo, in estate-autunno; predilige terreni calcarei.\nCommestibilit\u00e0.\nfungo giovane: tutto il fungo buon commestibile\nfungo maturo: mediocre. Il gambo \u00e8 stopposo e il cappello molliccio\nEtimologia.\nDal latino \"duriusculum\" = piccolo e duro, per la forma del carpoforo."}
{"id": "1464371", "revid": "174925", "url": "https://it.wikipedia.org/wiki?curid=1464371", "title": "Valerio M. Manfredi", "text": ""}
{"id": "1464372", "revid": "10652", "url": "https://it.wikipedia.org/wiki?curid=1464372", "title": "Boletus duriusculus", "text": ""}
{"id": "1464380", "revid": "1543377", "url": "https://it.wikipedia.org/wiki?curid=1464380", "title": "Michel Therrien", "text": "Carriera.\nGiocatore.\nHa giocato come difensore nell'AHL, con un totale di 86 punti in 206 partite e vincendo la Calder Cup in 1985, avendo come compagno di squadra il futuro Hall of Famer Patrick Roy.\nAllenatore.\nHa allenato per tre anni i Montreal Canadiens, portandoli alle semifinali di Eastern Conference nei playoff della Stanley Cup 2002. Prima di allora aveva allenato nella Quebec Major Junior Hockey League (inclusa una vittoria nella Memorial Cup nel 1995-96) e nella American Hockey League (AHL).\nDopo aver condotto i Wilkes-Barre/Scranton Penguins della AHL ad un record di franchigia in partenza (21-1-2-1) nel 2005-06, Therrien fu promosso dai Pittsburgh Penguins il 15 dicembre 2005 per rimpiazzare Ed Olczyk, con cui l'inizio stagione era stato davvero deludente. L'anno successivo condusse i Penguins ad uno dei pi\u00f9 grandi miglioramenti di una squadra nella storia della NHL, con un record 47-24-11 (105 pts) ed ottenne la nomination al Jack Adams Award come coach dell'anno.\nNella stagione 2007-08, guida i Pittsburgh Penguins alla finale della Stanley Cup, dove vengono sconfitti dai Detroit Red Wings per 4-2. La successiva stagione 2008-09, una crisi di risultati e di gioco, porta il general manager Ray Shero a sostituire Michel Therrien con il giovane allenatore dei Wilkes-Barre/Scranton Penguins, Dan Bylsma il 15 febbraio 2009, il quale porter\u00e0 la squadra alla vittoria nella Stanley Cup 2009.\nNell'estate del 2012 fu ufficializzato il suo ritorno sulla panchina dei Montreal Canadiens."}
{"id": "1464381", "revid": "1258", "url": "https://it.wikipedia.org/wiki?curid=1464381", "title": "Focaccia di Recco", "text": ""}
{"id": "1464383", "revid": "1258", "url": "https://it.wikipedia.org/wiki?curid=1464383", "title": "Focaccia al formaggio di Recco", "text": ""}
{"id": "1464385", "revid": "1573940", "url": "https://it.wikipedia.org/wiki?curid=1464385", "title": "Gorodovikovsk", "text": "Gorodovikovsk (calmucco \"Ba\u0161anta\") \u00e8 una cittadina della Russia europea meridionale (Repubblica Autonoma della Calmucchia), situata sul fiume Ba\u0161antenon circa 240 km ad ovest di \u0116lista. \u00c8 il capoluogo del distretto omonimo.\nFondata nel 1872 dai calmucchi con il nome di \"Ba\u0161anta\", ottenne lo \"status\" di citt\u00e0 nel 1971 allorquando fu rinominata \"Gorodovikovsk\" in onore dell'eroe sovietico \"Oka Gorodovikov\".\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1464386", "revid": "1226", "url": "https://it.wikipedia.org/wiki?curid=1464386", "title": "Moderno", "text": ""}
{"id": "1464387", "revid": "80339", "url": "https://it.wikipedia.org/wiki?curid=1464387", "title": "Bashanta", "text": ""}
{"id": "1464388", "revid": "599013", "url": "https://it.wikipedia.org/wiki?curid=1464388", "title": "Ba\u0161anta", "text": ""}
{"id": "1464389", "revid": "768068", "url": "https://it.wikipedia.org/wiki?curid=1464389", "title": "Argeo", "text": "Argeo () \u00e8 un personaggio della mitologia greca ed uno dei figli di Frisso e Calciope e fu fratello di Frontide, Citissoro e Melas.\nMitologia.\nPrese parte con i suoi fratelli al viaggio verso la Colchide ed in seguito si un\u00ec agli Argonauti.\nSecondo alcuni mor\u00ec nella spedizione di Eracle contro Laomedonte; secondo altri, insieme a suo fratello Melas, mor\u00ec nella conquista di Ecalia. Eracle, avendo promesso a suo padre di riportarglielo a casa, ne riport\u00f2 le ceneri."}
{"id": "1464390", "revid": "599013", "url": "https://it.wikipedia.org/wiki?curid=1464390", "title": "Basanta", "text": ""}
{"id": "1464393", "revid": "216824", "url": "https://it.wikipedia.org/wiki?curid=1464393", "title": "Filippa di Hainault", "text": ""}
{"id": "1464397", "revid": "640277", "url": "https://it.wikipedia.org/wiki?curid=1464397", "title": "Riy\u0101\u1e0d", "text": ""}
{"id": "1464401", "revid": "327773", "url": "https://it.wikipedia.org/wiki?curid=1464401", "title": "Plainpalais", "text": "Plainpalais (toponimo francese) \u00e8 un quartiere di Ginevra.\nStoria.\nNel XVIII secolo Plainpalais era principalmente una periferia dedita all'orticultura . La riva sinistra dell'Arve fu disputata fra la regione della Savoia e Ginevra finch\u00e9 il Trattato di Torino (1754) l'attribu\u00ec alla citt\u00e0. e serv\u00ec per festeggiamenti, sia militari sia civili. . La localit\u00e0 attir\u00f2 diverse istituzioni culturali e di divertimento espresse da un piccolo circo nel 1865, da un diorama nel 1880, da un casino nel 1887, da teatri e altro ancora e fu segnata in modo duraturo dall'Exposition nationale del 1896.\n. La votazione della legge di fusione amministrativa nel maggio 1930 (2673 s\u00ec contro 1535 no) pose fine all'autonomia del comune di Plainpalais che fu integrato a quello della citt\u00e0 di Ginevra nel 1931 assieme agli altri comuni soppressi di Le Petit-Saconnex e Les Eaux-Vives. La presenza del Palazzo delle Esposizioni a Plainpalais, tra il 1926 e il 1980, rafforz\u00f2 la dinamica del quartiere. .\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nIstituzioni, enti e associazioni.\n\u00c8 a Plainpalais che ha la propria sede l'Organizzazione mondiale del movimento scout.\nGeografia antropica.\nPlainpalais \u00e8 anche chiamata \"banlieue\" di Neuve (dal nome di una delle porte di Ginevra); i suoi quartieri e frazioni sono:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "1464407", "revid": "6923", "url": "https://it.wikipedia.org/wiki?curid=1464407", "title": "FIA GT World Championship", "text": ""}
{"id": "1464411", "revid": "125450521", "url": "https://it.wikipedia.org/wiki?curid=1464411", "title": "Mamoru Chiba", "text": " \u00e8 uno dei personaggi principali della serie manga e anime \"Sailor Moon\", nonch\u00e9 il protagonista maschile, e combatte con lo pseudonimo di . In Italia \u00e8 conosciuto anche come \"Marzio\" e \"Milord\". In \"Codename Sailor V\", \u00e8 una comparsa.\nIl personaggio \u00e8 uno dei pi\u00f9 noti e iconici del mondo dei fumetti e dell'animazione.\nSviluppo e riferimenti culturali.\nParlando in un'intervista di Tuxedo Kamen, Naoko Takeuchi confida di averlo creato pensando al suo uomo ideale. Lo descrive come \"forte, silenzioso, incrollabile\". Originariamente, l'autrice voleva che il suo personaggio come Tuxedo Kamen avesse \"pi\u00f9 misteri e assumesse un ruolo maggiore\".\n\"Mamoru Chiba\" \u00e8 stato modificato da \"Mamoru Chino\", pensato inizialmente per Makoto Kino, della medesima serie. Il nome vuol dire , mentre i kanji del cognome e . Tuxedo Kamen sostituisce una Guerriera Sailor originaria della Terra: per il principe Endymion, il grande amore della principessa Serenity risorto come Mamoru Chiba, la Takeuchi si \u00e8 ispirata alla figura mitologica di Endimione (), amante di Selene, dea della Luna. Inizialmente, l'autrice usava per Tuxedo Kamen il nome in codice \"Mysterious 2098 Face\", ovvero \"uomo dai 2098 volti\", ma divenne perplessa.\nNonostante fosse una sua creazione, Naoko trov\u00f2 difficile disegnare il costume molto particolareggiato di Tuxedo Kamen. Nei primi manga, ne dimenticava alcune parti.\nIn un making of extra il doppiatore originale, T\u014dru Furuya, dichiara di aver influenzato lo sviluppo del personaggio nell'anime. Alla domanda sulle differenze tra anime e manga, ha improvvisato: \"Sto guidando\". Per questo motivo, Mamoru \u00e8 divenuto pi\u00f9 comico. \nProfilo.\nMamoru \u00e8 un ragazzo posato, altruista e protettivo, soprattutto nei confronti di Usagi e Chibiusa, la loro figlia venuta dal futuro. \u00c8 un tipo di persona che nasconde il proprio malessere pur di non far preoccupare gli altri. Ha originariamente 16 anni, 18 a partire da \"Yume\" e una storia triste alle spalle. Usagi nota inizialmente un velo di tristezza sul suo volto. \nIn principio Mamoru la chiama ironicamente \"odango atama\" (\"testolina buffa\" nel doppiaggio italiano), ovvero \"testa di odango\", per via della pettinatura con chignon che ricordano degli odango; divenuto con lei una coppia fissa, la denomina \"Usako\", \"Usa\" dal terzo arco narrativo, mentre la partner, come anche Chibiusa, lo soprannomina affettuosamente \"Mamo-chan\". \nLe conferisce l'energia necessaria per sconfiggere i nemici, e l'unione fra i poteri di entrambi genera armi da combattimento per Sailor Moon (trasformazione di Usagi). Fin dalla loro vita precedente, Mamoru e Usagi, ai tempi principe terrestre e principessa lunare, condividono l'obiettivo di proteggere il pianeta Terra, oltre che un grande amore. Quando, nel finale, si sposano, lui ha 23 anni.\nStoria.\n\"Dark Kingdom\".\nMamoru \u00e8 uno studente delle scuole superiori Moto-Azabu. Agli inizi, incontra sempre casualmente Usagi, che, sebbene lo consideri un ragazzo presuntuoso, prova un'emozione inspiegabile in sua compagnia. Nei panni di un ladro di gioielli di nome Tuxedo Kamen, accorre intanto in aiuto di Sailor Moon, salvandola da situazioni critiche, e la guerriera se ne invaghisce a prima vista. Nonostante la gatta Luna non si fidi di Tuxedo Kamen, che cerca il Cristallo d'Argento (ambito anche dalle Guerriere Sailor e il Dark Kingdom) per esaudire la preghiera di una ragazza misteriosa che gli appare in sogno, la sua amica Sailor Moon se ne innamora, ricambiata. Conoscendo la vera identit\u00e0 della guerriera e viceversa, Mamoru confessa ad Usagi che il giorno del suo sesto compleanno ebbe un incidente stradale che lo lasci\u00f2 orfano, e con il Cristallo d'Argento, di cui gli parla la fanciulla del sogno, spera di poter recuperare la memoria perduta in quell'occasione. \nSacrificandosi per salvare Sailor Moon, Mamoru ricorda la sua vita precedente da Endymion e identifica la protetta nella ragazza sognata, Serenity, con cui condivise un grande amore prima che entrambi rinascessero nel XX secolo. Esanime, assorbe la luce del Cristallo d'Argento, custodito inconsapevolmente da Usagi, e viene rapito da Beryl, da sempre innamorata di lui: Endymion, principe della Terra, nonostante il divieto am\u00f2 la principessa lunare Serenity, e inutili furono i suoi tentativi di pacificazione verso il proprio popolo, spinto ad attaccare il Silver Millennium della Luna dalla gelosa Beryl, corrotta da Metallia, un'entit\u00e0 malvagia; per\u00ec per proteggere la sua amata, che in preda al dolore si suicid\u00f2. \nMamoru viene contaminato e rianimato da Metallia, nonch\u00e9 ribattezzato Endymion da Beryl. Ipnotizza Motoki per fargli credere di essere un amico di nome Endo, e in questi panni avvicina Usagi con l'intento di rubarle il Cristallo d'Argento. Rinsavisce solo dopo che la ragazza lo trafigge e tenta il suicidio. I minerali che ospitano gli spiriti degli Shitenn\u014d, guardie del corpo di Endymion, hanno attutito il colpo, salvandolo.\nDopo la sconfitta del Dark Kingdom, Mamoru e Usagi diventano una coppia a tutti gli effetti.\n\"Black Moon\".\nLa piccola Chibiusa, bisognosa di aiuto, attira le attenzioni di Mamoru, per cui prende una cotta, e la gelosia di Usagi, turbando l'armonia di coppia. \nUna voce familiare guida Mamoru in difficolt\u00e0. Accompagnando Chibiusa nella capitale terrestre del XXX secolo, Cristal Tokyo, il ragazzo scopre che ad aiutarlo \u00e8 stato il re Endymion, versione futura di se stesso e padre della bambina. Il sovrano lo incontra sotto forma di proiezione, il suo corpo giace addormentato all'interno del palazzo dopo l'attacco improvviso di Black Moon (accanto alle Guerriere Sailor del futuro, anch'esse colpite, e la moglie). Il giovane aspetto, uguale a quello di Mamoru, dipende dal potere del Cristallo d'Argento della nuova regina Serenity (Usagi del futuro), il quale, come nel Silver Millennium, dove la durata media della vita era di 1000 anni, ha arrestato l'invecchiamento dei membri della famiglia reale una volta raggiunta l'et\u00e0 adulta, ovvero dopo l'ascesa al trono nel XXI secolo e l'arrivo di Chibiusa.\nMamoru subisce la contaminazione della Lady Nera, trasformazione corrotta e pi\u00f9 adulta di Chibiusa, che ne ottiene l'amore forzato e lo fa combattere per Death Phantom. Rinsavisce dinanzi allo scettro generato dall'unione dei poteri suoi e di Usagi, durante il momentaneo arresto temporale provocato da Pluto. Dopo che il re Endymion viene risvegliato da sua moglie (destata dal cambiamento della figlia in Sailor Chibimoon), contribuisce alla sconfitta di Death Phantom donando la propria forza all'amata. \n\"Mugen\".\nMamoru \u00e8 turbato da un sogno, che teme possa premonire il risveglio della dea della distruzione. \nSupera qualche tensione con Usagi riproducendo insieme a lei e a Chibiusa il Calice Sacro (presunta propriet\u00e0 della nuova regina Serenity) per aiutare la piccola in un compito d'arte. Il suo potere, unito a quello della ragazza e della loro futura figlia, trasforma, durante la battaglia contro Cyprine e Ptilol, l'imitazione nella coppa originale. \nDopo che Chibiusa viene derubata da Mistress 9 del Cristallo d'Argento del futuro e dell'anima, Mamoru resta al suo capezzale e vi stabilisce un contatto che la mantenga in vita, tenendola per mano finch\u00e9 Hotaru non la risarcisce. Percependo in s\u00e9 il potere sia di Chibiusa che di Hotaru, raggiunge le Guerriere Sailor sul campo di battaglia, e, scomparsi Pharaoh 90 e Mistress 9 nella nebulosa Tau insieme a Sailor Saturn, la dea della distruzione, comprende il significato dei suoi sogni, identificando la figura onirica nella portatrice di salvezza Usagi, che ripara con il proprio potere i danni subiti dalla citt\u00e0. \n\"Yume\".\nMamoru \u00e8 al primo anno della facolt\u00e0 di medicina dell'universit\u00e0 KO. \nDurante un'eclissi solare, ha una visione di Pegasus e assiste all'arrivo in citt\u00e0 del Dead Moon Circus, scorgendone la nave in cielo. I problemi di salute iniziano contemporaneamente all'evento. Dopo le analisi, che rivelano un'ombra a forma di rosa sui suoi polmoni, Mamoru pensa di essere malato, ma grazie a Elios (forma umana, nonch\u00e9 autentica, di Pegasus) scopre di aver contratto la maledizione scagliata da Nehellenia su Elysion, un luogo sacro all'interno della Terra dove sorgeva il Regno Dorato del principe Endymion. Per proteggere il suo pianeta, Endymion sal\u00ec sulla superfice e incontr\u00f2 Serenity. \nPer la salvezza di Elysion occorre rompere il sigillo del Cristallo d'Oro, ovvero il cristallo della Terra, che Mamoru scopre di custodire nel proprio corpo. Prestando il potere del cristallo a Sailor Moon, il ragazzo partecipa alla sconfitta di Nehellenia, che prima di sparire minaccia il principe di ottenerne la mano per dominare la Terra.\nTravestimenti e aspetti.\nTuxedo Kamen.\nTuxedo Kamen \u00e8 il travestimento principale di Mamoru Chiba. Il nome deriva dallo smoking nero e la maschera bianca. Oltre ad essi, tali panni comprendono, rispettivamente dello stesso colore, un mantello con interno rosso e un paio di guanti. Tuxedo Kamen porta anche un cilindro nero sul capo e ha un bastone allungabile che usa come spada. In \"Mugen\", Mamoru vi si trasforma per raggiungere Usagi dopo aver ricevuto forza da Chibiusa e Hotaru. \nLa trasformazione avviene sempre nell'anime degli anni '90, all'inizio senza volerlo, improvvisamente, con dolore, quando Sailor Moon ha bisogno di aiuto, e senza che Mamoru ne abbia memoria dopo il combattimento. Il momento \u00e8 visibile solo nell'episodio 34, in una breve scena in cui il giovane Chiba estrae dalla tasca una rosa che cambia colore; uno smoking, una maschera e un cappello appaiono su di lui. In una lettera, la Takeuchi ha riferito che il personaggio ha una formula magica per cambiare aspetto: \"Tuxedo Power! Make-up!\". Diversamente dalle trasformazioni delle Guerriere Sailor, in quella di Mamoru non c'\u00e8 nudit\u00e0.\nNel live action \"PGSM\", Mamoru tira fuori una maschera ed esclama le parole \"Tuxedo Power\": questa trasformazione \u00e8 pari a quella delle Sailor, con l'aggiunta di un paio di boxer prima della fase di vestizione. Mamoru racconta di aver ricevuto l'abilit\u00e0 di trasformarsi in Tuxedo Kamen quando, bambino, incontr\u00f2 un altro Tuxedo Kamen, da cui venne curato per una sbucciatura con un cerotto magico, che, dopo anni di prove, il ragazzo \u00e8 riuscito a trasformare nella maschera utilizzata per diventare il suo alter ego.\nPrincipe Endymion.\nIl principe era una persona molto silenziosa e misteriosa. Le guardie del corpo, nonch\u00e9 i suoi migliori amici, erano gli Shitenn\u014d.\nSotto l'influenza di Metallia, Mamoru appare come una versione malvagia di Endymion.\nNell'anime degli anni '90, l'entit\u00e0 oscura uccise Endymion e Serenity mentre quest'ultima cercava di raggiungere l'amato. Mamoru si trasforma involontariamente nel principe quando Usagi diventa la principessa, tranne nel Dark Kingdom, dove si batte contro Sailor Moon nei panni principeschi, e nello scontro con Nehellenia, in cui cambia vesti mentre Usagi si trasforma in Eternal Sailor Moon.\nEndymion indossa un'armatura scura in quasi tutte le versioni della storia. In \"PGSM\" ne ha una bianca, se non quando assimila Metallia nel proprio corpo; in tale occasione, porta alcuni accessori aggiunti, similmente agli Shitenn\u014d. Nel live, i suoi poteri sono pi\u00f9 sviluppati, ha anche quello del teletrasporto, come i quattro guardiani, che si rivolgono a lui come \"Master\". \nDa notare che nella versione originale sia di manga che di anime il titolo nobiliare di Endymion \u00e8 stato reso in inglese (\"Prince\"), con translitterazione in katakana. In Italia, cos\u00ec come in altri paesi al di fuori dal Giappone, come la Germania o la Francia, esso \u00e8 stato tradotto.\nRe Endymion.\nSovrano nel XXX secolo di Crystal Tokyo, marito della nuova regina Serenity e padre di Chibiusa, Re Endymion appare uguale a Mamoru, solo con i capelli pi\u00f9 chiari, grazie al potere del Cristallo d'Argento, che ne ha arrestato l'invecchiamento e lo ha reso longevo. Veste come Tuxedo Kamen, ma ha lo smoking bianco, mantello con interno color lavanda e non indossa il cilindro. \nLa sua prima apparizione risale alla fine dell'atto 18. Compare come un'entit\u00e0 spirituale che fa la guardia al Crystal Castle, mentre il suo corpo giace addormentato nel palazzo dopo essere stato colpito dall'attacco di Black Moon. Finch\u00e9 la moglie non lo risveglia, aiuta Mamoru e le Guerriere Sailor a combattere contro gli invasori mantenendo la medesima forma.\nMamoru si trasforma nel re alla fine della battaglia contro il Dead Moon Circus, quando Elios pone il Cristallo d'Oro custodito nel corpo del ragazzo su un bastone, incoronando Tuxedo Kamen e Eternal Sailor Moon rispettivamente come Re Endymion e Nuova Regina Serenity, mentre le altre guerriere riprendono il ruolo rispettivamente di principesse dei vari pianeti.\nNell'anime degli anni '90, Re Endymion cerca di dividere Usagi e Mamoru producendo degli incubi in quest'ultimo che, rivelando la morte di Usagi in caso di matrimonio, portano ad una momentanea separazione fra i due innamorati. Appare, in seguito, come un ologramma, e spiega di aver voluto mettere alla prova l'amore della coppia.\nDa notare che, come per il principe, nella versione originale sia di manga che di anime il titolo nobiliare di Endymion \u00e8 stato reso in inglese (\"King\") con translitterazione in katakana, per poi essere tradotto in Italia e in altri paesi al di fuori dal Giappone, come la Germania o la Francia.\nCavaliere della Luna.\nIl appare solamente nella prima parte di \"Sailor Moon R\" (seconda serie del primo anime), in cui i nemici sono Ail e An.\nMamoru, redivivo, aveva perso parte della memoria alla fine della serie precedente, tornando all'epoca in cui non conosceva ancora Usagi. Tuttavia, una parte di lui ha preso vita con il nome di Cavaliere della Luna per soddisfare il suo inconscio istinto di protezione verso la ragazza. Il Cavaliere della Luna sfoggia un abbigliamento in stile arabo, e come arma usa una sciabola. A volte lancia una rosa bianca, chiaro riferimento alla rosa rossa di Tuxedo Kamen. \u00c8 solito congedarsi con \"Adieu!\". Alla fine della saga di Ail e An, si riunisce a Mamoru e quest'ultimo recupera la memoria.\nSpace Knight.\nSpace Knight \u00e8 l'identit\u00e0 fittizia che Re Endymion assume nel musical \"Kaguya Shima Densetsu\" (\"La leggenda dell'Isola Kaguya\u00ec\u00ec\") e nella sua revisione per seguire la figlia scappata nel XX secolo da Usagi e Mamoru, sull'Isola Kaguya. In un momento in cui esse non possono trasformarsi, protegge Chibiusa e le Sailor dal nemico Coalt. Dopo il salvataggio, da parte sua, di un servitore avversario, Coalt s'innamora di lui, e ricambia il gesto. Nel finale, Space Knight svela la sua identit\u00e0 e torna nel XXX secolo con la figlia.\nPoteri e attacchi.\nMamoru ha visioni del passato ancora sconosciuto di Chibiusa durante un contatto fisico con la piccola e sogni premonitori. Toccando il terreno, riesce inoltre a visualizzare gli angoli del pianeta protetto; dopo la sconfitta di Metallia, a contatto con lui Usagi scopre dove si trovano le amiche. Il ragazzo ha anche poteri curativi.\nQuando, in \"Dark Kingdom\", viene contaminato da Metallia, Mamoru diventa per le Guerriere Sailor un nemico invincibile. \nA partire dalla serie \"Black Moon\", usa un attacco chiamato \"Tuxedo La Smoking Bomber\" (\"Tuxedo bomba di fumo\" nel doppiaggio italiano). In \"Yume\", libera Cristallo d'Oro che custodiva inconsapevolmente nel proprio corpo per poi sfruttarne il potere. Inoltre, l'unione fra i poteri di Mamoru e Usagi genera lo scettro e il Calice Sacro (quest'ultimo con la collaborazione di Chibiusa) utilizzati da Sailor Moon rispettivamente in \"Black Moon\" e \"Mugen\". \nNell'anime degli anni '90, Mamoru non ha poteri, ma rimane comunque una forte presenza, che giunge in aiuto delle Guerriere Sailor. Funge da protettore, usando il suo bastone come arma o le rose, che lancia come frecce entrando in scena. Inoltre, crea un diversivo per distrarre il nemico e permettere a Sailor Moon di colpire o liberarsi. Durante il periodo in cui subisce il controllo di Beryl e Metallia, le rose passano dal colore rosso a quello nero, e nell'ultimo episodio della prima serie una di esse imprigiona Sailor Moon dopo essersi trasformata in una specie di corda di rovi, per poi tramortire la guerriera con una forte scarica d'energia. Il fiore divenuto simbolo di Tuxedo Kamen \u00e8 lo stesso che Mamoru ricevette nell'infanzia da Usagi durante il primo incontro, avvenuto in ospedale dopo la morte dei suoi genitori; vedendolo piangere, la piccola gli regal\u00f2 una rosa rossa per consolarlo.\nAdattamento.\nNel doppiaggio italiano dell'anime storico, il nome civile del personaggio \u00e8 \"Marzio\", quello fittizio \"Milord\", divenuto \"Smoking Mascherato\", ovvero una traduzione letterale del giapponese, nell'edizione Shin Vision. Nella prima pubblicazione italiana del manga, il nome di battesimo \u00e8 \"Marzio Mamoru\", fatta eccezione per il principio del terzo arco narrativo, mentre, nei capitoli iniziali, \"Milord Tuxedo Kamen\" \u00e8 lo pseudonimo. In \"Pretty Guardian Sailor Moon Crystal\", quest'ultimo cambia in \"Tuxedo Mask\".\nDoppiatori e attori.\nNella versione originale dell'anime storico, Mamoru \u00e8 doppiato da T\u014dru Furuya, mentre da bambino ha la voce di Megumi Ogata. In \"Pretty Guardian Sailor Moon Crystal\", il doppiatore \u00e8 Kenji Nojima. La voce italiana, nel primo anime, \u00e8 di Marco Balzarotti, quelle infantili appartengono a Veronica Pivetti e Davide Garbolino, a Giusy Di Martino nel film \"Sailor Moon R The Movie - La promessa della rosa\". Massimiliano Manfredi, lasciando le scene della fanciullezza a Jacopo Bonanni, doppi\u00f2 Mamoru nell'edizione Shin Vision del lungometraggio e dello speciale \"Guerriere Sailor unite per la libert\u00e0\". In \"Pretty Guardian Sailor Moon Crystal\", il doppiatore \u00e8 Manuel Meli; Mattia Fabiano intervenne solo nella prima stagione per Mamoru piccolo.\nNei musical, il personaggio e stato interpretato da molteplici attori, fra cui una donna: Mizuki Sano (1993), Yuuta Mochizuki (1993-1998) Yuuta Enomoto (1998), Hironari Amano (1999), Hidemasa Edo (2000-2001), Kenji Urai (2001-2002), Yuu Shirota (2002-2004), Gyo Miyamoto (2005), Yuga Yamato (2013).\nNei live action, il ruolo di Mamoru \u00e8 stato affidato a Jy\u014dji Shibue.\nAccoglienza e impatto culturale.\nPer i sondaggi di popolarit\u00e0 dei personaggi del manga, pubblicati dalla stessa Takeuchi, era possibile votare Mamoru, Tuxedo Kamen e Endymion separatamente. Nel 1992, Tuxedo Kamen si classific\u00f2 dodicesimo fra trentotto scelte, il principe Endymion quindicesimo e Mamoru sedicesimo. Fra i cinquanta candidati dell'anno seguente, il re Endymion guadagn\u00f2 la diciottesima posizione, Tuxedo Kamen la ventesima e Mamoru la successiva. Nei sondaggi di Animage a cui prese parte, Mamoru risult\u00f2 il quarto personaggio maschile preferito degli anime, settimo nel '94 e dodicesimo l'anno dopo.\nMamoru Chiba \u00e8 uno dei personaggi pi\u00f9 famosi del mondo dei fumetti e dell'animazione, e nei panni di Tuxedo Kamen si \u00e8 affermato come una vera e propria icona. Come tale, si avvale di vari riferimenti in altre opere, e a lui si ispirano cosplayers e articoli destinati al commercio, anche se non \u00e8 esente da critiche negative. Secondo gli amici di Naoko Takeuchi, Usagi \u00e8 innamorata di un ragazzo inutile. Mamoru \u00e8 stato descritto come un eroe affascinante e, allo stesso tempo, un \"ragazzo-damigella in pericolo\". Consapevolmente o inconsciamente, cercherebbe \"amae\", ovvero un amore indulgente, dalla sua partner. In questo caso, la relazione con quest'ultima viene paragonata a quella tra una madre e un figlio: Mamoru sarebbe come un bambino che non si rende conto dei guai propri o causati la cui negligenza mette ripetutamente in pericolo Usagi, una persona che gli infonde sicurezza e dalla quale dipende. Mamoru \u00e8 stato criticato anche per gli anni di distanza con l'innamorata, non ancora maggiorenne. I sostenitori lo scagionano chiarendo l'equivoco sulla sua et\u00e0, nato per l'anime storico, dove il personaggio frequenta dall'inizio l'universit\u00e0 (con ottimi risultati, anche se non viene mai specificato cosa studi), ma con soli 18 anni nella seconda stagione, ovvero non raggiungendo i 20 richiesti dalla legislazione giapponese dell'epoca per la maggiore et\u00e0. In quest'anime, Mamoru ha 17 anni all'inizio e 19 nell'ultima serie, con una differenza di 3 unit\u00e0 rispetto ad Usagi, pi\u00f9 giovane invece di 2 anni nella storia originale."}
{"id": "1464413", "revid": "219110", "url": "https://it.wikipedia.org/wiki?curid=1464413", "title": "Carputer", "text": "Il Carputer (o CarPC) \u00e8 un personal computer studiato appositamente per essere inserito nei mezzi di trasporto.\nPrima del 2000 veniva solo considerato da hobbisti e da appassionati di computer ma negli ultimi anni si sta assistendo ad una integrazione anche nelle auto di serie.\nIl carputer \u00e8 composto dai classici componenti di un computer moderno: scheda madre, processore, memorie, disco rigido e monitor.\nLe differenze principali consistono nelle dimensioni e negli accorgimenti atti ad evitare che si possa danneggiare: la scheda madre pu\u00f2 essere una Micro-ITX, Nano-ITX, Pico-ITX o anche una micro-atx recuperata da pezzi di scarto di vecchi computer; i consumi elettrici ridotti consentono di collegarla direttamente alla batteria dell'auto attraverso un alimentatore switching, per evitare ai delicati componenti sbalzi di tensione o di scaricare la batteria dell'auto.\nLo schermo, solitamente \u00e8 un LCD touch screen da 7 o 8 pollici (ma anche fino a 10-11 pollici in molte berline e SUV di lusso) che pu\u00f2 essere posizionato fisso nel vano 2din oppure in quello a 1din, con la differenza che in quest'ultimo caso sar\u00e0 in-dash cio\u00e8 all'accensione lo schermo uscir\u00e0 a scorrimento per poi posizionarsi in verticale rispetto al vano.\nL'uscita audio viene collegata a quella dell'autoradio di serie oppure lo stesso carputer ha anche la funzione di stereo e lettore DVD.\nCome memorie di massa vengono utilizzati CompactFlash, Secure Digital con opportuni adattatori oppure dischi rigidi di computer portatili dato le ridotte dimensioni e le minori possibilit\u00e0 di subire rotture dovute alla percorrenza di strade accidentate.\nDotato di interfacce IrDA e/o bluetooth permette di collegare cellulari e ricevitori GPS. Possono essere inoltre presenti le opportune interfacce per collegarsi con le centraline presenti nelle auto moderne per poter visualizzare in tempo reale velocit\u00e0, giri al minuto, temperature, le impostazioni di centraline comfort e dei relativi guasti. (OBD-II di vw ne \u00e8 un esempio).\nGli appassionati di carputer creano anche ulteriori interfacce tramite porte COM/USB per poter controllare vocalmente la propria auto: esistono esempi concreti di persone che riescono con il solo uso della voce a: accendere il motore dell'auto, alzare/abbassare i finestrini, accendere i fari, effettuare chiamate telefoniche, impostare le rotte sul GPS.\nParticolarmente note agli hobbisti sono le schede Epia di VIA Technologies, principale produttore OEM di schede madri di questo formato."}
{"id": "1464415", "revid": "104066", "url": "https://it.wikipedia.org/wiki?curid=1464415", "title": "Ibn Sa\u02bfud", "text": ""}
{"id": "1464416", "revid": "1573940", "url": "https://it.wikipedia.org/wiki?curid=1464416", "title": "Chiesa della Santissima Trinit\u00e0 (Lugano)", "text": "La chiesa conventuale della Santissima Trinit\u00e0 \u00e8 un edificio religioso che si trova nel quartiere di Lugano Centro, a Lugano.\nStoria.\nEretta nel XVII secolo; nel 1909 venne ricostruita la facciata in stile neorinascimentale, su opera di Giuseppe Bordonzotti.\nDescrizione.\nLa chiesa ha una pianta ad unica navata, suddivisa in tre campate ed affiancata sul lato ovest da tre cappelle laterali. La copertura \u00e8 a botte lunettata."}
{"id": "1464424", "revid": "116774", "url": "https://it.wikipedia.org/wiki?curid=1464424", "title": "E.491", "text": ""}
{"id": "1464425", "revid": "116774", "url": "https://it.wikipedia.org/wiki?curid=1464425", "title": "E.492", "text": ""}
{"id": "1464426", "revid": "178920", "url": "https://it.wikipedia.org/wiki?curid=1464426", "title": "The ladykillers", "text": ""}
{"id": "1464428", "revid": "9316", "url": "https://it.wikipedia.org/wiki?curid=1464428", "title": "VTech V.Smile", "text": ""}
{"id": "1464432", "revid": "287204", "url": "https://it.wikipedia.org/wiki?curid=1464432", "title": "Regione di K\u014dshin'etsu", "text": "La \u00e8 una sottoregione della regione di Ch\u016bbu, in Giappone. Comprende le prefetture di Yamanashi, Nagano e Niigata."}
{"id": "1464436", "revid": "841827", "url": "https://it.wikipedia.org/wiki?curid=1464436", "title": "Storia di Teramo", "text": "Origini della citt\u00e0.\nTeramo ha origini antichissime. Un insediamento del I millennio a.C. e delle costruzioni d'epoca italica del III-II secolo a.C. sono stati oggetto di recentissimi scavi. Le tracce pi\u00f9 antiche si riferiscono alla periferia della citt\u00e0, nel quartiere Madonna della Cona, dove fu rinvenuta, tra l'altro, una sepoltura con pugnale e alabarda.\nAllo sviluppo dell'antico insediamento sembra abbiano contribuito gli Etruschi e anche i Fenici che avrebbero fondato un emporio commerciale.\nIn quest'epoca erano gi\u00e0 sorte \"Truentum\" (poi \"Castrum Truentinum\" e oggi Martinsicuro, centro liburnio e poi piceno e romano, Palma Picena (Tortoreto) \"Castrum Novum\" (Giulianova). Erano gi\u00e0 state edificate le Necropoli di Atri, Civitella del Tronto e Montorio al Vomano.\nOrigini liburne o aborigene, arrivo dei Pretuzi.\nSecondo lo scrittore romano Sesto Giulio Frontino l'antica \"Petrut\" o \"Pretut\" crebbe in dimensioni e importanza fino a divenire la capitale del Praetutium e \"conciliabulum\" dei Pretuzi.\nLo storico Niccola Palma nella \"Storia ecclesiastica e civile della Regione pi\u00f9 settentrionale del Regno di Napoli\" (1832), ipotizza le varie origini del popolo pretuziano, immaginando che le popolazioni migranti provengano dagli Etiopi o dai Persiani, successivamente cita i Troiani e i Greci, per poi arrivare alla derivazione osca della popolazione picena. Citando ovviamente la prima fonte di Frontino, il Palma arriva alla conclusione che il nome romano di Teramo: \"Interamnia\" \"Praetuttiorum\" (cio\u00e8 \"citt\u00e0 tra due fiumi\"), fosse stata una derivazione di indubbia inflessione latina da parte dei nuovi conquistatori. Citando Plinio il Vecchio: \"Quinta regio Piceni est, quondam uberrimae mutitudinis. CCCLX Picentium in fidem p. R. venere. orti sunt a Sabinis voto vere sacro. tenuere ab Aterno amne, ubi nunc ager Hadrianus et Hadria colonia a mari VI. flumen Vomanum, ager Praetutianus Palmensisque, item Castrum Novum, flumen Batinum, Truentum cum amne, quod solum Liburnorum in Italia relicum est, flumina Albula, Tessuinum, Helvinum, quo finitur Praetutiana regio et Picentium incipit\" (\"Naturalis Historia\", III, 110), le coste dell'Adriatico teramano furono conquistate dai Liburni, soprattutto l'antica Truentum (Tortoreto alta), successivamente l'agro Pretuziano and\u00f2 in mano ai Siculi, poi dagli Umbri, e dai Galli. Il Palma attribuisce con sicurezza la presenza dei Siculi nell'agro pretuziano per via di una contrada chiamata Sicilia, e per via della stessa Valle Siciliana alle pendici di Castelli.\nPresenza etrusca e poi pretuziana.\nDopo la cacciata dei Siculi da parte degli Umbri, attestati in alcune carte anche alle pendici dell'Adriatico, tra Atri e Porto d'Ascoli, questi furono espulsi dagli Etruschi. La presenza di varie popolazioni nella zona, soprattutto nelle grotte del teramano, venne testimoniata anche da Muzio de Muzii nei \"Dialoghi sette della Storia di Teramo\" (1893). Da questa presenza di diverse popolazioni, nacque anche il centro fortificato di Adria, la quale secondo Tito Livio avrebbe dato il nome al Mar Adriatico., mentre per la presenza etrusca nel fascio litorale, si ricorda la citazione di Marco Terenzio Varrone: \"Atrium appellatum est ab Atriatibus Tuscis\". La presenza etrusca \u00e8 stata confermata dal ritrovamento di monete, ma anche da alcune iscrizioni che riguardano il culto degli dei in loco. Gli Etruschi avrebbero portato il culto di Feronia a Teramo, mentre toponimi come \"Montorio\" (Montorio al Vomano), \"Monterone\" (Guardia Vomano) e \"Torano\" (la vecchia Torano, nel comune di Torano Nuovo) deriverebbero dall'area fiesolana etrusca.Altri toponimi di derivazione etrusca riguardano l'agro teramano della chiesa di Santa Croce \"ad Massam\" (dal toponimo di Massa in Toscana), nel territorio di Sant'Atto.\nPi\u00f9 sicurezze si hanno nella definizione dei Pretuzi, di stirpe picena, basandosi sulle parole di Livio nel XIV libro della \"Storia di Roma dalla fondazione\" (\"Ex reliquis vinis a Supero Mari Praetutia\"). Nella seconda guerra punica si ha menzione certa dei Pretuzi, sempre seguendo Livio, che parla dell'arrivo di Annibale Barca nel Piceno passando per l'Umbria dopo la battaglia del Trasimeno. Una lapide romana rinvenuta nel 1790 nella Casa Cocolla del quartiere San Leonardo, riporta T. STATIO. T. F. VEL / PRAETUTIANO / PRAEFECTO. COII. II / BREVCORVM. TRIBV. / COII. II. HISPANORVM [...] C. STATIVS. PRAETVTTIANVS. / FRATER. L'importanza della lapide sta nella menzione del cognome \"Praetuttiarum\", che assunsero certi personaggi influenti nell'epoca della prima presenza romana nell'agro.\nLe congetture di Muzii e del Palma sull'origine di Teramo.\nI fiumi dell'agro pretuziano sono il Vomano, il Vezzola, l'Aterno-Pescara, il Batino accanto al Castronovo, poi il Tordino e il Saline, citato gi\u00e0 da Plinio. I centri esistenti nell'area aerano l'antica Teramo, Adria (Atri) con il suo porto allo sbocco del Vomano (oggi \u00e8 Torre di Cerrano), Truentum (Tortoreto). Il confine a nord con il territorio di Ascoli Piceno \u00e8 dato dal fiume Vibrata. Anticamente detto \"Ubrata\", il fiume attraversa dalla montagna il territorio di Civitella del Tronto, passando poi per Faraone e Sant'Egidio alla Vibrata. Questi territori appartenevano ad Ascoli, e successivamente dalla sua fondazione, all'abbazia di Montesanto di Civitella.I limiti dell'agro pretuziano erano marcati anche dal Carrufo, a cui si collega l'Elvino fino al mare, principale fonte di approvvigionamento per i Pretuziani, separandoli dalla citt\u00e0 di Truentum.\nLa politica locale doveva essere quella di una \"citt\u00e0-stato\" simile alle altre citt\u00e0 del territorio piceno. Una lapide rinvenuta nel 1828 conferma l'indipendenza amministrativa di Interamnia, nonch\u00e9 la descrive come capitale dei Pretuzi: PVBLICVM / INTERAMNITVM / VECTICAL / BALNEARVM. Ossia si parla di un dazio pubblico da pagare alla cittadinanza per il passaggio dal mare attraverso l'agro.Entrata dunque, dal III secolo a.C., nelle mire espansionistiche di Roma, secondo il Muzii nei suoi \"Dialoghi\", Teramo non fu mai colonia, bench\u00e9 nell'opera di Frontino venga citata numerose volte Interamnia come colonia romana. Gi\u00e0 all'epoca di Sesto Frontino (II secolo d.C.), \u00e8 interessante notare come Teramo venga citata sia come \"Interamnia\" sia come \"Teramna\", toponimo che poi con il passare dei secoli si tramuter\u00e0 nell'attuale.\nEpoca romana: dal secolo V a.C. al secolo V d.C..\nCon l'accesso dei Romani nell'Etruria nel 449 a.C., anche i Sanniti dovettero sottostare alle clausole del console Manlio Curio Dentato, dopo le vittorie che riport\u00f2. Sotto i consoli Valerio Corvino e Cedicio Nottola, vennero inviati coloni nell'agro teramano, a Castro (Giulianova), ad Adria e a Sena (oggi Senigallia). Era l'anno 462. La caduta in potere di Roma dell'agro teramano avvenne nel 486 a.C., quando il console Sempronio Sofo soppiant\u00f2 i Piceni, e sbaragli\u00f2 quel che restava delle colonie dei Senoni, spingendosi poi a sud nel cuore del Sannio. Teramo e le altre citt\u00e0 dell'agro stipularono un trattato di amicizia, divenendo \"confederati\" della Repubblica, a differenza dell'irriducibilit\u00e0 dei vicini Marsi, Sabini, Frentani, Marrucini, e cos\u00ec le citt\u00e0 dell'area ebbero la concessione di poter mantenere la loro forma di ordinaria e secolare amministrazione pubblica.Nel corso della guerra annibalica, i Pretuzi non sono menzionati nelle minute descrizioni di Silio Italico e Tito Livio, nelle quali gran parte dei confederati italici si schierarono coi Cartaginesi. Per questo forse Annibale dopo il Trasimeno si accan\u00ec particolarmente nel territorio teramano, spingendosi anche nel resto dell'attuale Abruzzo, suscitando la reazione dei sanniti locali.\nNell'ambito della guerra sociale dell'88 a.C., anche i Pretuzi parteciparono alla lega italica costituitasi a Corfinio (AQ), stanchi del fatto che da confederati, a guerre fatte, non potessero partecipare alla distribuzione delle ricompense, che acquisiva soltanto Roma per s\u00e9. Bench\u00e9 i Pretuzi avessero partecipato alle operazioni di disobbedienza e di sabotaggio contro l'esercito romano, Interamnia non sub\u00ec saccheggi, come avvenne con le vicine Ascoli Piceno e Penne, di cui si ricordano le rappresaglie del console Pompeo Straobne (Ascoli) e l'episodio del giovane Pultone a Penne.\nLa citt\u00e0 romana e l'archeologia.\nSempre seguendo il Palma, l'orografia urbana di Interamnia abbracciava i quartieri medievali di San Leonardo e Santa Maria a Bitetto, e tutto il piano fuori Porta Reale, come confermano gli scavi della domus nel Largo Madonna delle Grazie. Seguendo anche le descrizioni di Muzio de Muzii, le mura racchiudevano:\nDiversi sono stati, sin dall'epoca di Muzio de Muzii (1595) i ritrovamenti archeologici, fino agli scavi degli anni '90 del Novecento. All'epoca del Muzii fu ritrovato un pavimento mosaicato a fioroni, ossia il Mosaico di Bacco in via dei Mille, mentre dalla fornace costruita sopra la domus di Porta Reale, vennero effettuati ritrovamenti nell'area Madonna delle Grazie, che all'epoca era il Campo della Fiera. Altri ritrovamenti ci furono nel 1544 a Casa de Tuzii, una colonna venne rinvenuta a Casa Durante-Mezzuccelli (1586), mentre nel 1534 nel chiostro di San Francesco d'Assisi venivano trovate tavolette. Altri importanti ritrovamenti vennero fatti nei fondaci di Casa Urbani, e in quelli delle vecchie carceri sul Corso Cerulli, dove venne edificato poi il Palazzo Savini, vale a dire la domus col Mosaico del Leone.Le famiglie romane documentate a Teramo i Livinea, i Cassia, Herennia, i Sulpicia, i Mussidia, che si distinsero militarmente al fianco di Marco Antonio, Ottaviano e Vespasiano.\nNegli anni finali della Repubblica, Lucio Cornelio Silla s'interess\u00f2 a edificare alcune colonie nel teramano e a fortificare la cinta di Castro. Numerosi liberti, citati in una lapide ritrovata presso la chiesa di San Pietro ad Janum (anticamente Antesianum), colonizzano ilo territorio teramano e si insediano in citt\u00e0, favorendo completamente il processo di romanizzazione politica e culturale della citt\u00e0. Teramo divenne \"municipium\", ma ci sono confusioni tra questo termine e quello di \"colonia\" romana. Una lapide rinvenuta nella chiesa di San Pietro in Torricella, e poi inserita nella Casa Delfico parla di Teramo usando ambedue i termini. Tuttavia per \"colonie\" s'intendono quelle aree vergini dove i liberti romani costruirono le loro abitazioni.Dall'inizio dell'Ottocento numerosi sono stati i ritrovamenti in queste aree collinari e campestri, ma testimonianze ancor maggiori si hanno dagli stessi toponimi delle localit\u00e0: Villa Nepezzano, fondata da un tal Nepote, la chiesa di Santa Maria di Propezzano, che secondo il Palma fu fondata sopra un tempio, e dunque la dicitura \"Propezzano\" sarebbe una storpiatura di \"Praetuttiarum\"; poi Villa Licignano (da un certo Licino), Cesenano (fondata da coloni di Cesena), Gagliano in Villa di Campli, Ariano (Rocca Santa Maria), fondata dalla stirpe degli Arrij, Magliano, fondata dai Manli, Sant'Atto, anticamente \"Attia\", fondata dalla gens Attia, di cui si attestano un tal T. Atto e un Attiano. Poi ancora Canzano, che vuol dire toponimo creato per apocope di \"Campo Azziano\", Garrufo di Campli, forse fondata da un tal Rufo, e via dicendo.\nNell'epoca imperiale venne realizzata la Via Cecilia che collegava l'agro teramano a Roma, di cui rimangono ampi resti. Lungo questa via inoltre, in localit\u00e0 Madonna della Cona, \u00e8 stata scoperta la necropoli di Ponte Messato, composta da sepolcri ascrivibili a varie fasi della presenza umana in loco, dalle popolazioni neolitiche, fino agli Italici, ai Pretuzi, e ai Romani.Nell'epoca imperiale, Ottaviano Augusto ricompens\u00f2 alcuni suoi generali con delle terre nell'agro pretuziano, tra Truentum e Castro; successivamente Augusto riorganizz\u00f2 l'amministrazione territoriale della Penisola italiana, e dell'intero Impero romano, inserendo il territorio di Interamnia nella Regio V Picenum, dividendola dalla IV del Sannio mediante il fiume Aterno-Pescara.\nCon la conquista romana, nel territorio teramano si diffusero ampiamente i culti di Bacco e Venere. Ne sono testimonianza un'ara ritrovata presso la chiesa di San Giorgio in Castello, al momento della sua demolizione, mentre resti di una porta di marmo presso la chiesa di Santa Maria a Mare a Giulianova. Perfino una statua della Vergine, rinvenuta nelle parti di Castro vecchia (Giulianova), sarebbe un rimodellamento di una rozza statua italica della dea Venere. Secondo il Muzii, da ritrovamenti di mosaici, la Cattedrale di San Berardo sarebbe stata eretta sopra il tempio di Giunone. Altre divinit\u00e0, documentate da Giovanni Bernardino Delfico, erano Saturno, Cerere e Vesta, e soprattutto l'antica etrusca Feronia, di cui venne ritrovato un tempio nella campagna teramana. Una statua, detta \"della Pudicizia\", venne ritrovata dal Delfico presso la chiesa di San Giuseppe, ipotizzando che ivi prima risiedesse un tempio.\nQuinta Regio: il Piceno.\nIn epoca Augustea, Interamnia fu ricompresa nella Quinta regione: il Piceno (la VI regione era l'Umbria e la IV era il Sannio).\nIl territorio dell'attuale provincia era diviso, da sud a nord, in Ager Hatrianus, Ager Praetutianus, Ager Palmense.\nIn questa epoca dunque Interamnia fu:\nNel periodo romano la citt\u00e0 conobbe un periodo molto florido, come testimoniano le rovine dell'Anfiteatro, del Teatro e delle Terme, ecc.\nIl \"cardo\" (l'attuale corso De Michetti) l'attraversava in tutta la sua lunghezza, da largo Madonna delle Grazie e piazza Martiri della Libert\u00e0. Un fossato delimitava questa estremit\u00e0 (ovest).\nRaggiunse il suo massimo splendore sotto Adriano.\nRicordano Interamnia gli storici Tolomeo, Tito Livio e Plinio;\nI Goti e i Bizantini (V-VI secolo).\nInvasione gotica.\nLe prime forme di evangelizzazione nell'Aprutium avvennero grazie a Sant'Emidio di Ascoli Piceno. Tuttavia il Pretuzio non aveva ancora un vescovo ufficiale, a differenza delle neocostituite diocesi dei Marsi, di Forcona (L'Aquila) e di Penne. Il pontefice Gregorio Magno in una lettera del 299 d.C. lamentava l'assenza di un pastore nell'\"Aprutium\" (da notare la storpiatura dell'antico toponimo, che piano piano diventer\u00e0 l'attuale \"Abruzzo\"). Una leggenda vuole che il cristianesimo a Teramo venne avviato dalla presenza di San Pietro apostolo, in viaggio per Roma. Si hanno notizie pi\u00f9 sicure riferibili all'epoca dell'apostolato di Sant'Emidio d'Ascoli, che viaggi\u00f2 sicuramente nel Pretuzio, andando per Penne sino a Chieti, cos\u00ec come \u00e8 documentata la presenza di San Feliciano da Foligno, che si spinse nel cuore dell'Abruzzo, tra L'Aquila (allora Amiternum) e Sulmona.\nNel V secolo la prima sede vescovile teramana fu a Truentum, alla vigilia dell'invasione dei Goti, con l'amministrazione retta da un uomo che era sia cardinale sia barone delle terre (document. 483 d.C.). Documentato un tal vescovo Vitale, per poco tempo ebbe la signoria di Truento, a causa del turbolento clima politico, per cui non riusc\u00ec a organizzare un'amministrazione salda e duratura. Cosicch\u00e9 dopo pochi anni di mandato, la diocesi si spost\u00f2 a Interamnia, che presto venne ricostruita dopo le distruzioni arrecate dagli invasori. Ci\u00f2 avvenne grazie al papa Gregorio Magno che tra il 599 e il 601 mand\u00f2 una serie di lettere ai signori di Teramo, citando un tal Conte Anio, all'epoca del dominio longobardo, affinch\u00e9 si costituisse una diocesi nell'agro pretuziano. Anche qui ormai il termine latino \u00e8 caduto, per lasciar posto alla nuova dicitura \"Castro Aprutiensis\".\nL'imperatore Adriano durante il suo mandato riordin\u00f2 l'amministrazione imperiale in 17 province, suddividendole in 3 classi: il Piceno rientr\u00f2 nella \"prima classe\", amministrata da un console, mentre dal punto di vista religioso, la diocesi costituitasi, and\u00f2 a comporre la \"Diocesi Italica, o milanese, perch\u00e9 aveva sede a Mediolanum.Scongiurata l'invasione di Attila nel centro-sud italico grazie a San Leone Magno pontefice, nel 455 d.C. anche il Pretuzio sub\u00ec l'orda dei Vandali che saccheggi\u00f2 e distrusse. Il nuovo sovrano Teodorico, dopo la presenza di Odoacre che nel 476 fece cadere l'Impero Romano d'Occidente, mantenne le leggi del Codice Teodosiano riguardo all'amministrazione delle province, da questo momento chiamate \"Comitati\".\nDai Goti ai Bizantini.\nDalle testimonianze di Palma, Teramo risultava gi\u00e0 nel VI secolo circa ricostruita pi\u00f9 volte, per non parlare della ricostruzione totale dopo il saccheggio di Roberto di Loritello del 1156. Gli strati di ricostruzione arrivavano in certi casi anche fino a 48 palmi di profondit\u00e0, come nei casi del fondaco di Piazza Cittadella (1817) e della torre del convento dei Cappuccini. Secondo il Muzii furono i Goti a radere al suolo Teramo, anche se per il Palma fece confusione tra Visigoti e Ostrogoti, confermando che i Goti entrarono a Teramo nel 545 dopo il sacco di Ascoli.\nNell'anno 410 va registrata una prima distruzione di Teramo effettuata da parte dei Visigoti di Alarico I. Molto incerte tuttavia le notizie relative a questi anni: si presume che la presenza dei Goti nel territorio di Interamnia si sia protratta fino a circa il 552-554. Dopo la fine della guerra gotica, nel 553, si pass\u00f2 sotto il dominio dei Bizantini. Teramo fu ricompresa nel Marchesato di Fermo, soggetto all'Esarcato greco di Ravenna. La citt\u00e0 era governata da un Conte che dipendeva dal Marchesato di Fermo.\nModifica territoriale con i Longobardi.\nIl territorio del \"Praetutium\" romano corrisponde pi\u00f9 o meno a quello all'epoca di Niccola Palma, ossia all'attuale provincia di Teramo, e lo stesso fu durante la trasformazione in gastaldia longobarda, e poi in territorio dei Patrizi teramani, che lottarono per secoli contro il ducato di Atri. L'antico toponimo storpiato in \"Aprutium\" per Teramo, alla fine and\u00f2 a includere tutto l'ex territorio italico dell'agro, con l'eccezione della terra d'Ascoli a nord della Vibrata, mentre a sud del Vomano, il territorio vestino di Penne sub\u00ec altra sorte. Con il governo di Federico II di Svevia nel 1233 il nome \"Aprutium\" and\u00f2 a estendersi a tutte e tre le province create dagli ex gastaldati longobardi, ossia l'Abruzzo Citeriore di Chieti, l'Abruzzo Ulteriore di Teramo e Penne, e l'Abruzzo Ulteriore di Sulmona, dato che L'Aquila nacque solo nel 1254.Le grandi contrade di Teramo erano San Giovanni a Scorzone, San Niccol\u00f2 a Tordino, Sant'Atto, Sant'Angelo a Marano, San Lorenzo a Salino, e Contrada Santi Sette Fratelli, per il convento, al confine con Giulianova.\nNell'ambito religioso, il termine Aprutium entr\u00f2 subito nei documenti pi\u00f9 antichi, come quelli del 1076 e del 1105, che citano la Cattedrale di Santa Maria \"Aprutiensis\". Per differenziare il territorio del contado \"aprutiense\" nei documenti, dal toponimo della citt\u00e0 madre, cos\u00ec come dalla sede diocesana, spesso venne aggiunta l'apposizione \"Civita\", soprattutto dal VI secolo, quando s'insediarono i Longobardi.\nI Longobardi in Italia e in Abruzzo.\nTra il 568 e il 572 i Longobardi occuparono la maggior parte dell'Italia settentrionale e centrale mentre persistevano porzioni di territorio ancora nelle mani dei Bizantini. Sicuramente in questa data l'Abruzzo fu almeno parzialmente occupato ma sono contrastanti le opinioni per quanto riguarda l'occupazione longobarda del Castrum aprutiense, per il quale manca una attendibile documentazione.\nAll'anno 598 risale la pace tra i longobardi di Spoleto e il papa.\nL'intervento di Teramo nella trasformazione amministrativa della Penisola italiana sotto il potere dei Longobardi, \u00e8 testimoniato da Anastasio in un passo della \"Vita di Papa Zaccaria\", quando nel 740 Trasmondo riottenne il ducato di Spoleto con l'intervento di Pennesi e dei Teramani. Cos\u00ec Teramo entr\u00f2 nel neocostituito ducato, con la giurisdizione del suo comitato, insieme a tutto l'odierno Abruzzo. Dai successivi documenti, durante i regni di Ottone I e III, vengono citati i possedimenti di Teramo, le rendite e le decime riscosse dei monasteri, tra cui Sant'Angelo in Marano e San Niccol\u00f2 a Tordino. Il \"Gastaldato Teramnense\", come lo cita Paolo Diacono sbagliando, in realt\u00e0 fu quello legato a Truentum, separato topograficamente da Ascoli dal fiume Tronto.\nI signori Longobardi di Teramo.\nTra i primi signori di Teramo della stirpe longobarda, si annovera un tal Conte Anio, citato da San Gregorio nelle sue lettere riguardo alla costituzione della diocesi aprutina. Non si hanno notizie precise delle prime chiese teramane, data la distruzione dei Goti, ma tra le pi\u00f9 antiche si annoverano la chiesa di San Pietro \"ad Portam Vetulam\", gi\u00e0 rudere nel XVIII secolo, non molto distante dalla chiesa di Santo Spirito. All'epoca delle lettere di Gregorio, la provincia episcopale locale era retta dal vescovo Passivo di Fermo, che reggeva le sorti sia della diocesi di Penne sia di quella di Ascoli, poich\u00e9 i seggi erano momentaneamente vacanti.Dai documenti del \"Chronicon Casauriense\", sono citati i nomi dei principali signori delle gastaldie abruzzesi, compresa la provincia Valeria (la Marsica), l'agro di Chieti e del Guasto d'Aimone (Vasto). Teramo fu amministrata, a partire dalla presenza dei Franchi, dalla cosiddetta \"dinastia degli Aprutini\". Teramo riconosceva dunque un sovrano principale, all'epoca della ridistribuzione amministrativa dell'879, il sovrano Lotario, poi il duca dell'organizzazione amministrativa tutta, con sede a Spoleto nel caso di Teramo, e poi gli amministratori civici, ossia i Conti Aprutini.Tra i primi vescovi di Teramo ci furono Opportuno, succeduto da Bonifacio nel 620, e poi da Lucio, parroco della chiesa di Sant'Agnese, che si trovava nel rione Santa Maria a Bitetto. Diodato invece nel 759 dette inizio ai lavori della fabbrica di San Niccol\u00f2 a Tordino. Dunque gi\u00e0 da un paio di secoli circa, a Teramo esisteva la cattedrale vescovile, presso l'area di Largo Torre Burciata, dove venne realizzata la Cattedrale di Santa Maria sopra una domus romana del I secolo. L'area era gi\u00e0 occupata dalla piccola chiesa di San Getulio (oggi Sant'Anna dei Pompetti), che rimase l'unica chiesa dopo la distruzione del 1156 per opera di Loritello.\nStipulati nuovi codici amministrativi e legislativi, se ne hanno conferma nelle invocazioni di tali leggi per la fondazione dei monastero di San Niccol\u00f2 sul Tordino e di San Giovanni a Scorzone (quello in territorio di Torricella Sicura), negli anni 1003-04.\nDa un documento proveniente da un cartografo del monastero di San Giovanni a Scorzone, e poi traslato nella nuova chiesa di San Giovanni dentro le mura di Teramo (piazza Verdi), si iniziano ad avere notizie sicure riguardo al governo e all'amministrazione territoriale di Teramo sotto i Longobardi. Un tal Pagano figlio di Arduino, don\u00f2 nel 1104 al monastero le terre di Abeteto, Salmacena e Lopero. Testimonianza provengono soprattutto dall\"'Actum in Aprutio\" e dai placiti riportati anche dal Muratori. All'epoca (VIII secolo), i monasteri attorno la citt\u00e0 non appartenevano all'amministrazione longobarda, si ha notizia di una seconda sede vescovile presso Giulianova, detta anche Castello San Flaviano o Terravecchia per la presenza delle reliquie di San Flaviano provenienti da Costantinopoli. Nel 1056 Teramo acquis\u00ec la contrada di Villa Vitice, presso Putignano, una decina d'anni dopo, acquis\u00ec Castel San Flaviano stessa.\nTra il 740 e il 763 quindi, il Marchesato di Fermo (e con esso anche la Contea aprutina che ne fa parte) \u00e8 sottomesso al Ducato di Spoleto, parte del \u201dGastaldato di Aprutium\u201d: uno dei sette gastaldati nei quali i Longobardi suddivisero l'Abruzzo, con a capo un Comes castri Aprutiensis.\nVicende della Contea di Apruzio (VI\u2013XIII sec.).\nLa Contea di Apruzio formatasi nel VI secolo rester\u00e0 in essere fino al secolo XIII quando il suo territorio entrer\u00e0 a far parte del Regno di Napoli.\nTeramo si trov\u00f2 invischiata nei rapporti politici di Carlo Magno con la Chiesa, dopo l'incoronazione a imperatore nel Natale dell'800, poich\u00e9 don\u00f2 alla Santa Sede il ducato di Spoleto, suscitando la rabbia del Duca di Benevento. Carlo intervenne contro il traditore Grimoaldo nella battaglia di Garrufo, al confine con Ascoli, e al termine spian\u00f2 la collina, saccheggiando anche Ancarano. Succedutisi i vari sovrani che amministrarono l'Abruzzo e il ducato, da Pipino il Breve a Carlo il Calvo, Ludovico Pio alla fine nell'855 pubblic\u00f2 una serie di leggi amministrative di riaccorpamento territoriale, e nell'866 all'abbazia di Montecassino conferm\u00f2 la suddivisione territoriale nell'odierno Abruzzo, inserendo anche Interamnia. Nell'867 un tal Suppone figlio di Mauringo, \u00e8 attestato duca di Spoleto e Conte di Aprutium.\nIl primo vescovo teramano del Sacro Romano Impero, sotto Carlomanno, fu Giovanni I, documentato nell'879. In questi anni vengono fondati anche i castelli di Monsampolo, Notaresco e Sant'Omero. Forse, secondo Palma, Notaresco proverrebbe dal toponimo \"Lotharesco\" in onore di Lotario imperatore; mentre Sant'Omero verrebbe da Sant'Audomaro, vescovo di Terranova, citt\u00e0 distrutta del Belgio. Sotto il regno di Carlo il Grosso e del successore Arnolfo, il vescovo Giovanni acquis\u00ec alcune terre presso il Vezzola, tra cui Casale Cerreto e Casoli d'Atri.\nNel IX secolo i Saraceni invasero la regione aprutina, arrivando sino ad Ascoli Piceno e Ancona, tanto che l'imperatore Ludovico III dovette intervenire con l'appoggio di papa Benedetto IV. Nel X secolo inizi\u00f2 l'ascesa vescovile verso il potere a Teramo, che pi\u00f9 volte port\u00f2 la Chiesa della diocesi aprutina a prevaricare sul governo amministrativo civile sotto il controllo dell'Impero. Ottone II infatti apprese dalla Cronaca di Casauria che nel 989 (altri sostengono il 976), l'abate Adamo e il vescovo Pietro di Teramo erano giunti a una permuta enorme di beni nell'agro aprutino, con confini i fiumi Tronto e Larcianello; ne scatur\u00ec una denuncia a cui parteciparono vari conti dell'Abruzzo, che si concluse con la conferma dei beni all'abbazia di Casauria, e al pagamento di una multa da parte del vescovo Pietro.\nSecolo XI (1001-1100).\nPrimo ingresso dei Normanni.\nSecondo le cronache, nel 1004 l'imperatrice Galla port\u00f2 a Castro (Giulianova) le reliquie di San Flaviano patriarca, anche se altri sostengono che il corpo fosse presente a Castro gi\u00e0 nel IX secolo. Da questo momento la zona alta di Giulianova si chiamo \"Castel San Flaviano\". Nel 1047 proprio da Castro, transitarono Drogone di Puglia e Rainolfo d'Aversa per arrivare al monastero di San Clemente a Casauria, dall'imperatore Errico e veder confermarti i loro domini. Il vescovo Pietro ottenne in quegli anni dal Conte Gisone di Giselberto una gran quantit\u00e0 di terre amministrate direttamente dalla Cattedrale di Teramo: Sant'Angelo sul Vezzola, Montorio, Cerliano, Ponzano, Basciano, Ripoli (oggi Corropoli), Tortoreto, terre aventi confine con Santa Pupa, Isola del Gran Sasso, Santa Maria de Mejulano e San Benedetto al Trivio. In un altro documento del 1026, la Chiesa di Teramo, acquisiva i poderi di Casale Goriano, di Poggio con la chiesa di San Sebastiano (forse \u00e8 contrada Collevecchio), Colle Morelli, Rocciano, Montepagano (Roseto vecchia), la chiesa di Sant'Angelo in Sedino (alle porte di Montorio); nell'anno seguente del 1027 furono aggiunti i terreni dell'agro pretuziano e del fermano: Ponziano, Partenello, Selvatria, Ripa di San Giovanni, la chiesa di Sant'Eutizio fuori Corropoli. Un'altra grande donazione avvenne nel 1136 da parte dei Conti Teutone e Gualtiero delle campagne attorno Roseto. Governava la chiesa di Teramo il vescovo Pietro II, succeduto da Sansone nel 1041.\nCon quest'incameramento enorme di terreni, la Contea Aprutina and\u00f2 a estendersi oltre il Tronto, nel territorio marchigiano, come \u00e8 testimoniato nel 1045 da Leone Ostiense. L'ingresso dei Normanni nell'amministrazione teramana avvenne nel 1078 durante il vescovato di Pietro III. Il vescovo prese parte anche al Concilio Lateranense del 1059 convocato da papa Niccol\u00f2 II. Informazioni sui beni della Diocesi si hanno sempre in documenti raccolti dal cosiddetto \"Cartolaio\" di San Giovanni a Scorzone, arrivando nell'enumerazione di beni di Teramo, Castel San Flaviano e Civitella del Tronto, fino all'anno 1076. Con l'entrata dei Normanni di Arrigo, si arriv\u00f2 ad un accordo per la gestione dei beni e dei feudi a rotazione: tre mesi da parte del sovrano, gli altri da parte del vescovo, del giudice.Notizie riguardo ai nominativi dei Conti Aprutini si hanno a partire dal 1057, quando il sovrano Gerardo riuniva il contado teramano con quello d'Ascoli. Dopo Arrigo, Teramo entr\u00f2 nei domini di Roberto il Guiscardo, il quale divenne padrone della Capitanata di Foggia, e istitu\u00ec la Contea di Loritello (oggi Rotello, nel Molise), distaccandola dalla giurisdizione vescovile di Larino (CB), nominando conte Roberto I.\nTeramo e i rapporti con il conte di Loritello.\nSi apr\u00ec una stagione di conquista efferate segnate dal sangue e dalle uccisioni in varie guerre, poich\u00e9 il Guiscardo si circond\u00f2 di Roberto, e del conte Ugo Malmozzetto, che divent\u00f2 signore di Manoppello (fino al 1927 nel territorio di Chieti, poi ceduto alla provincia di Pescara), il quale conquist\u00f2 oltre met\u00e0 Abruzzo, soggiogando Chieti, Penne, l'area della val Pescara, tentando di espugnare Lanciano, impresa nella quale alla fine riusc\u00ec, istituendovi il quartier generale. Nel 1074 Ugone arriv\u00f2 a minacciare addirittura il monastero di Casauria, immischiandosi negli affari interni dell'abbazia, facendo nominare, cos\u00ec come nella vicina Basilica Valvense di Corfinio, degli abati a lui soggiogati e riverenti. Ci\u00f2 avvenne intorno al 1079, alla morte dell'abate Trasmondo. Dall'altro lato, il conte Drogone, o Tassone, fratello di Loritello, nel 1098 prendeva il controllo di Penne e di Loreto, tenendo inoltre sotto scacco il prestigio dei due monasteri di Casauria e di Valva.Tali comportamenti allarmarono il pontefice Gregorio VII, il quale nel 1078 aveva indetto un concilio in merito, mentre le discordie tra i conti Roberto il Guiscardo e Giordano, impedivano di far procedere l'avanzata normanna verso il nord dell'Abruzzo, e nell'ascolano. Da qui inizi\u00f2 a comporsi, divenendo negli anni sempre pi\u00f9 forte, la linea di demarcazione tra l'Abruzzo e le Marche. Tali limiti di confine vennero confermati nel Concilio del 1080 di Niccol\u00f2 II con il Guiscardo.\nL'undicesimo vescovo accertato di Teramo, all'epoca fu Ugone (1086 ca.), che si impegn\u00f2 a reclutare milizie per la prima crociata indetta da papa Urbano. Gli succedette Guido I, nel 1103 era vescovo Uberto, a cui vennero donate dall'imperatore le terre di Collevecchio e Isola del Gran Sasso. Nei successivi atti di donazione, si iniziano a conoscere toponimi del teramano ancora oggi esistenti, come Villa Monticello, Monte Melatino di Campli (poi Castelnuovo), la chiesa di Santa Maria ad Malgianellum, San Lorenzo ad Scaccianum, Santa Maria de Lavarone, San Pietro ad Antesianum (distrutta gi\u00e0 al tempo di Palma).Figlio di Ugo Malmozzetto era il Conte Attone, che ebbe in possesso Teramo, come cita la \"Cronica di Carpineto\", dell'abbazia di San Bartolomeo a Carpineto della Nora, entrato nell'esercizio delle sue funzioni nel 1108, e che don\u00f2 all'abbazia di Farfa la chiesa di San Martino nella contrada di Morro d'Oro.Il territorio dell'Aprutium rimase immune, durante il governo di Ruggero II e Guglielmo d'Altavilla, da qualsiasi attacco o conquista, poich\u00e9 gli eserciti erano impegnati in Sicilia contro Giordano Conte di Ariano, ribellatosi nel 1122.\nLa seconda conquista normanna.\nIn questo periodo di grande importanza a Teramo risulta la figura di San Berardo di Pagliara, che divenne vescovo della Cattedra Aprutina. Nato nell'XI secolo nel castello di Pagliara, tra Isola e Castelli, apparteneva a una nobile famiglia di conti normanni, che aveva in feudo la Valle Siciliana. Mandato a studiare presso l'abbazia di San Salvatore di Castelli, oggi scomparsa, Berardo and\u00f2 a proseguire gli studi a Montecassino, divenendo sacerdote, e mandato nell'abbazia di San Giovanni in Venere nella costa teatina, retta dall'abate Odorisio, poi eletto papa Alessandro II. Nel 115 Berardo arriv\u00f2 a Teramo, succedendo nella cattedra episcopale a Uberto. Fu padre, riformatore zelante, pastore di genti, e mor\u00ec nel 1123. Numerosi miracoli vennero attribuiti a Berardo di Pagliara, tanto che successivamente venne santificato, e il suo corpo custodito nella nuova Cattedrale edificata dopo il 1156. Durante il suo vescovado cedette ai canonici Aprutini la chiesa di Santa Maria a Mare di Giulianova e l'ospedaletto di San Flaviano.\nAd Attone I Aprutino succedettero i figli Errico e Matteo nel 1122, e poi il potere pass\u00f2 a Matteo., che don\u00f2 alcuni beni di Ascoli alla cattedra teramana. Invece tra i vescovi di cui \u00e8 attestata la successione a San Berardo, il primo dopo la sua morte fu Guido II, quindicesimo vescovo di Teramo. La citt\u00e0 vide passare le truppe di Lotario divenuto imperatore nel 1133, che transit\u00f2 lungo la via Emilia per scendere in guerra contro Ruggero di Sicilia, sostenitore dell'antipapa Anacleto II. Nel contado pretuziano ci furono varie ribellioni, e Lotario dovette combattere vari assedi sul Tronto, usurpando il potere dell'abbazia di San Clemente al Vomano, cingendo il Monte Pagano di Roseto.Nicola Palma definisce questa come al \"seconda conquista normanna\" di Teramo. Grazie all'intervento di Guido II, la tranquillit\u00e0 amministrativa venne ristabilita a Teramo, mentre Ruggero di Sicilia e suo figlio Duca di Puglia riannettevano al regno i castelli ribelli di Pescara, Chieti, Tocco, Guardiagrele, Manoppello. In questi anni avvenne una nuova controversia tra la Diocesi e un'abbazia, quella di Cassino stavolta, per la rifondazione del monastero di San Niccol\u00f2 a Tordino, che si risolse con l'accettazione da parte dell'abate di Montecassino a rifondare il complesso, sotto la sua giurisdizione, nell'anno 1148.Entrata Teramo in un clima di relativa tranquillit\u00e0 amministrativa e pastorale, di questo periodo si hanno numerose bolle e documenti che testimoniano la rifondazione e la costruzione di nuove chiese. In un documento che era presente nell'abbazia di Santa Maria de Mejulano a Corropoli (1153), che poi passer\u00e0 ai Padri Celestini (XIII secolo), si delinea una carta precisa del territorio e dei confini della diocesi aprutina, con una legenda delle chiese pi\u00f9 importanti presenti nei vari castelli, contrassegnate da lettere alfabetiche.\nLa terza conquista e la distruzione di Teramo.\nLe testimonianze della violenta distruzione di Teramo nel 1156 da parte di Roberto III di Loritello, provengono dalle bolle del vescovo Guido III nel 1165, e del vescovo Dionisio nel 1173. Il conte di Loritello si ribell\u00f2 a Guglielmo I di Sicilia, e fu sguinzagliato da Ruggero affinch\u00e9 sottomettesse la provincia d'Aprutio (in certi documenti citata anche come \"Apruzzo\"), promessagli dall'antipapa Anacleto. Roberto invi\u00f2 ambasciatori con intenti minacciosi, intimando la resa incondizionata, e i teramani, malgrado la mediazione di Guido che invitava la popolazione a riconoscere obbedienza a Loritello, decise di reagire con le armi. Il vescovo Guido si ritir\u00f2 a Castel San Flaviano, cos\u00ec Teramo veniva assediata il 10 aprile 1149 secondo il Palma(mentre altri vogliono il 1156), dapprima con una mossa ingannevole di schieramento a Occidente, e poi presa a sorpresa con penetrazione dalla parte orientale. Loritello pass\u00f2 a fil di spada chiunque incontrasse, e l'assedio fu cos\u00ec feroce che la popolazione per il terrore scavalc\u00f2 le mura di Santa Maria a Bitetto, gettandosi in salvo nel Tordino. Loritello appicc\u00f2 il fuoco alla citt\u00e0, e poi fece abbattere gli edifici monumentali, in primis la chiesa di San Getulio con la cattedrale e la sede episcopale. Poche vestigia dell'antica citt\u00e0 rimasero in piedi: la chiesa matrice del rione Santa Maria a Bitetto, la Casa Urbani (in via del Sole), una casa in Largo Torre Bruciata, oltre ovviamente alle vestigia del teatro e dell'anfiteatro romano che si trovano in Piazza E. Orsini. Proprio per via del grande incendio che devast\u00f2 la citt\u00e0 prima dell'abbattimento delle case, Largo Torre Bruciata si chiama cos\u00ec per l'incendio i cui segni sono ancora riconoscibili nel torrione romano quadrato, che dal VII secolo divenne il campanile della Cattedrale di Santa Maria Aprutiensis, di cui scomparvero le tracce con la demolizione di Loritello.Il cuore della religione teramana ancora oggi tuttavia \u00e8 riconoscibile dagli edifici di via San Getulio, Piazza Sant'Anna e via Vecchio Episcopio, con la chiesetta di Santa Caterina Martire, sorta proprio sulle vestigia dell'antico Vescovado.\nRicostruzione di Teramo.\nA distruzione compiuta, il conte proib\u00ec ai nobili di rientrare nei palazzi, alla gente di rientrare nella citt\u00e0 per ricostruirla, facendoli stazionare in baracche presso il Piano Sant'Angelo, dove oggi si trova il santuario delle Grazie. Sempre seguendo il Palma, il vescovo Guido il 7 maggio ottenne a San Flaviano un incontro con Loritello, negoziando la ricostruzione della citt\u00e0. Il negoziato di Guido II and\u00f2 a buon fine, dato che nel 1168 circa iniziarono i lavori di riedificazione di Teramo, e soprattutto della nuova Cattedrale, consacrata nel 1176 con la traslazione delle reliquie di San Berardo, la cui leggenda vuole fossero scampate al disastroso incendio.Tornando indietro di qualche anno, alcuni attribuiscono la distruzione di Teramo al 1156, perch\u00e9 fino a quell'anno il conte di Loritello comp\u00ec scorrerie in tutta la parte settentrionale dell'Abruzzo. Guglielmo I intervenne con l'esercito, facendo fuggire dapprima Roberto fa Federico Barbarossa, e poi imprigionandolo, perdonandolo alla fine, restituendogli la Contea di Loritello, da amministrare insieme al figlio Guglielmo II. Seguace di Loritello nel teramano era il conte Ugone di Rocca Camilliana, che si fortific\u00f2 a Civitella contro Guglielmo I, spalleggiato da Alberto di Siolfo, signore di Campli. Tuttavia la rivolta fu in breve repressa. La ricostruzione simbolica di Teramo e morale, avvenne grazie anche al patrocinio di Guglilemo I, che la assegn\u00f2 in propriet\u00e0 di Guido II, vescovo aprutino.\nDai Normanni a Federico II.\nGuido II e Guglielmo I si adoperarono molto per la ricostruzione e il ripopolamento della citt\u00e0, e il progetto urbanistico riguard\u00f2 quello di ricostruire due grandi quartieri a Occidente, limitandosi a ricostruire le case distrutte dei due quartieri di San Leonardo e Santa Maria. Si svilupparono cos\u00ec i quartieri di San Giorgio e Santo Spirito, lungo la direttrice del Corso di Porta Romana. Il lavoro di Guido II fu portato avanti nel 1170 da dal sedicesimo vescovo Dionisio, che instaur\u00f2 un programma pi\u00f9 vasto di ricostruzione, incentivando soprattutto il settore economico per i commerci; non mancarono dunque, come si desume dalla \"Cronica di Carpineto\", numerose ambasciate a a Palermo. Morto nel 1202, a Dionisio succedette Attone I, che govern\u00f2 la Chiesa di Teramo per molti anni, durante tutto il mandato di Guglielmo II, e il XII secolo, morendo nel 1187.\nNel 1185 Federico Barbarossa scese in Italia per muovere guerra al pontefice Alessandro III, e si trov\u00f2 a passare per il Tronto. Non nacquero dispute con Rainaldo Conte di Teramo, dato che in una bolla ufficiale si vede confermati i feudi di Montorio, Garrufo, Isola, Silvi, Faraone, Collepagano (ossia Roseto). Nel 1189 tuttavia alla morte di Guglielmo II, il Conte Rainaldo si un\u00ec a Errico di Svevia, in varie scorrerie per il Regno, fino all'assedio di Napoli nel 1190. I rapporti di Rainaldo con gli Svevi si incrin\u00f2 quando sal\u00ec al trono brevemente Tancredi: Corrado e Diopoldo governatori della Fortezza d'Arce, creando disordini insieme a Bertoldo di Cuniquellen, dovendo far intervenire l'imperatore in pi\u00f9 punto tra Penne e l'Aprutium. Bertoldo and\u00f2 a Campli nel 1193, trovando resistenza, e in merito ad accordi con il vescovo Rainaldo, pretese la signoria su quelle terre.Con l'ascesa al trono di Guglielmo III, l'imperatore Errico prima della morte, infeud\u00f2 alcuni castelli del teramano al Conte Maurizio, e a parenti dell'arcidiacono di Ascoli Magister Berardo: Sant'Omero, Acquaviva e Faraone; mentre nel 1195 con approvazione del vescovo Rainaldo concedeva Cantalupo, Lenta, Colle Pagano.\nTeramo sotto il Giustizierato d'Abruzzo.\nDurante il regno di Federico II di Svevia, Teramo e il contado entrarono nelle sue mire nel 1221 con alcuni disordini amministrativi, a cui si dovette porre rimedio. Dopo l'esemplare distruzione di Celano nel 1223 a causa della ribellione di Tommaso Berardi, Conte dei Marsi, Federico inizi\u00f2 una campagna di smontaggio del vecchio ordine amministrativo delle varie signorie. Tra il 1226 e il '27 Federico mand\u00f2 degli emissari nel contado d'Aprutio e a Campli, intendendo redigere un censimento fiscale dei feudi da incamerare nella Corona di Napoli. A Teramo non mancarono alcuni disordini, poich\u00e9 la maggioranza dei signori era di partito guelfo, e cos\u00ec Federico reag\u00ec privando un tal Monaldo della sua contea, e delle purghe simili si compirono nel resto dell'Abruzzo, da Lanciano a Ortona e Sulmona.La grande riforma di Federico nella regione fu di unire nel 1233 il Comitato d'Apruzzo (ossia il contado teramano), al resto dei territori dello smembrato Ducato di Spoleto, che in origine componevano la parte nord-orientale del Sannio: vale a dire le attuali province di Chieti, Pescara e L'Aquila. Il \"Giustizierato d'Abruzzo\" ebbe come capitale Sulmona, e comprendeva le terre di Penne, Chieti, Pescara, Lanciano, Castel di Sangro, della valle Peligna, di Celano con Pescina (allora Avezzano era poco pi\u00f9 che un casale), ed infine l'agro di Amiternum, sede della diocesi, che dal 1257 si sarebbe spostata nella neonata Aquila. Il toponimo di Abruzzo, che si estese a tutta l'attuale regione, deriverebbe secondo il Pollidori, dal fatto che il giustiziere, di Sulmona, avesse preso residenza per tanto tempo a Teramo, influenzando dunque la redazione degli atti notarili d'archivio. A questo fatto si aggiunge ovviamente la considerazione della scelta semplice del sovrano stesso Federico, che alle ex province di Forconia, Valva, Valeria, Pennese, Teatina e via dicendo, opt\u00f2 circa il nome della nuova regione, per l'antico toponimo dell'ager Praetuttiorum.\nComparsa a Teramo dei Melatino.\nDunque il primo Connestabile del giustizierato fu Roberto, che a Teramo cerc\u00f2 di riaprire il mercato pubblico, colpito dalle leggi di Federico, e fu succeduto da Ettore, che con l'aiuto del teramano Ricco e Marco Bianco di Campli, provvide a riaprire il grande mercato della piazza, che per anni sar\u00e0 il cuore pulsante e commerciale della citt\u00e0 (1235), con traffici e mercanti provenienti sia dal mare, sia da Ascoli. La certificazione del mandato di Ettore fu stipulata nella Casa patrizia di ser Matteo Melatino il 19 gennaio 1236. Gli succedette Boemondo Pissone due anni dopo. Nel 1221 fu fatto vescovo Attone II, nel 1232 gli succedette Silvestro, privilegi\u00f2 di contrade la chiesa di San Flaviano a Castro, stipul\u00f2 accordi con Matteo Melatino, concedendogli terreni e feudi. Tal Matteo dei Melatino fu uno dei primi signori del casato ad acquisire numerosi privilegi a Teramo; tale famiglia era originaria di un castello omonimo posto tra la citt\u00e0 e Campli. Nel 1225 fu ricompensato con delle terre da Federico II, e nel 1232 si spart\u00ec con il fratello Giovanni altri feudi a nord di Teramo, come Santa Maria ad Porcellianum.\nDagli Svevi agli Angioini.\nCon l'ascesa al trono di Manfredi di Svevia, nel 1251 egli e Corrado IV intrapresero una campagna di conquista dell'Italia. Il Cardinale di San Giorgio Pietro Capocci presiedeva il governo in Abruzzo come legato della Marca, cerc\u00f2 di sottrarre la regione cedendo ampie porzioni territoriali dal Tronto a Pescara a un suo collega di Ascoli, il vescovo Teodino. Nel documento firmato, venivano dichiarate decadute le leggi federiciane, e riammesse quelle dei Normanni. Gli ascolani giunsero con l'esercito a Teramo, intimando la resa. Tuttavia i teramani si opposero e la citt\u00e0 fu saccheggiata un'altra volta, senza per\u00f2 subire tremende distruzioni. All'epoca era vescovo di Teramo Matteo III, che scrisse a papa Innocenzo IV affinch\u00e9 si risolvesse la situazione e fossero ripristinate le leggi di Federico sul giustizierato. \nNel 1253 la regione torn\u00f2 definitivamente sotto l'obbedienza del Re, anche perch\u00e9 Corrado IV imped\u00ec qualsiasi legame tra citt\u00e0 e papato, affinch\u00e9 potesse tener sotto controllo tutte le sue propriet\u00e0. Dall'altra parte Ascoli Piceno video sfumato il sogno di conquista di Teramo, che le era stata venduta.Ribellioni ci furono ad Atri e Penne, sotto il governo di Rainaldo, figlio di Monaldo Conte Aprutino, che si era scontrato contro Federico II riguardo all'amministrazione del contado. Rainaldo parteggiava per la causa papale di Innocenzo IV, e per questo venne arrestato da Corrado e fatto impiccare.\nQuando Carlo I d'Angi\u00f2 ebbe in mano la Corona di Napoli in seguito alla battaglia di Tagliacozzo del 1268, la Contea d'Aprutio pass\u00f2 al suo cadetto Roberto. Corradino di Svevia, sconfitto nella battaglia, aveva tenuto la sua attenzione su Teramo sino al 1258; si hanno documenti sui rapporti di vassallaggio tra Teramo e altri castelli: Miano e Colle Mandone, nel 1251 circa Teramo compr\u00f2 Castrogno; all'epoca la Citt\u00e0 era governata per conto di Corradino dal Marchese di Hoemburgh. Nel 1266 Carlo I rivendic\u00f2 i territori della Contea d'Aprutio, che erano stati occupati dagli usurpatori Teodino, e poi da Rainaldo III, che si appell\u00f2 a papa Clemente IV inutilmente. \nTeramo durante gli Angi\u00f2.\nCominciato un periodo decisamente florido per Teramo, nel 1270 il primo vescovo sotto il protettorato Carolino fu Gentile da Sulmona. Di partito ghibellino, Gentile fu tra le simpatie di Clemente IV, e nel momento della preparazione della battaglia di Tagliacozzo di Corradino contro Carlo, a Teramo si percepirono timori simili a quelli della distruzione di Loritello, tanto che il vescovo predecessore provvide a rinchiudere le ossa di San Berardo, dall'altare monumentale fatto erigere da Matteo, nel muro della chiesa di San Getulio. Per la fedelt\u00e0 dei teramani espressa a Carlo, visto come un liberatore, la Citt\u00e0 ottenne in ricompensa nel 1270 il Castello di Morricone.Nel 1272 il vescovato di Teramo fu assunto da Rainaldo della famiglia dei Barili, che con un atto del 1277, ratificato poi l'anno seguente, nel palazzo vescovile della citt\u00e0 video confermate e riconosciute tutte le propriet\u00e0 della diocesi aprutina. Carlo I divise il Giustizierato di Federico in due tronconi (l'anno preciso sarebbe il 1273, mentre l'Antinori sostiene il 1270), ponendo come confine il fiume Aterno-Pescara, fino allo sbocco nella cittadella marinara chiamata appunto Pescara. Si tratta dell'Abruzzo Ulteriore (Teramo, Penne e Sulmona), e dell'Abruzzo Citeriore (Chieti). \nDa qui il termine, usato ancora oggi di rado, degli \"Abruzzi\". L'amministrazione di nuovo riordinamento avrebbe dovuto prevedere due giustizieri, ma alla fine spesso e volentieri capit\u00f2 che l'Abruzzo continu\u00f2 ad essere governata da un solo favorito del Sovrano. Nella disposizione del 1279 del Giustiziere, stilata a Penne, si conoscono i nomi dei principali feudatari delle terre del nord Abruzzo, inclusi gli Acquaviva di Atri, che avevano alcuni piccoli feudi come Castelvecchio (Rainaldo Acquaviva), Tezzano (Roberto Acquaviva), Morro, Sant'Omero (Gualtieri Acquaviva), Cantalupo-Ripa-Grimaldi (saranno degli Acquaviva dal 1323); mentre la diocesi di Teramo, per mezzo di vescovi e priori, conservava alcuni feudi attorno Cermignano, e i paesi di Castel San Flaviano e Tortoreto.\nDisordini a Teramo durante Carlo II d'Angi\u00f2.\nCon l'ascesa al trono di Carlo II d'Angi\u00f2 nel 1289, la politica di favoritismo fiscale cambi\u00f2, e anche Teramo ne risent\u00ec gli strascichi, poich\u00e9 inizi\u00f2 a perdere abitanti, che andavano a popolare i castelli attorno, creando una stagnazione economica, e facendo innervosire i Baroni che perdevano manodopera nei vassalli. In citt\u00e0 si form\u00f2 una confederazione di baroni, capeggiata da Gualtieri di Bellante, includente i Verruti, i Poggiuolo, i Melatino, i Tizzano, i Poggio Rattieri, che infest\u00f2 le campagne attorno Teramo e San Flaviano, nel tentativo di raccattare di nuovo i vecchi vassalli. Tuttavia quest'intento ebbe fini peggiori, ossia quello di saccheggiare i terreni dei rivali, tanto che il sistema di anarchia richiese nel 1286 l'intervento del Cardinal Legato Gherardo. Gualtieri rincar\u00f2 ancora di pi\u00f9 la dose, e il 6 maggio dell'anno arriv\u00f2 ad assediare San Flaviano. A impresa fallita, Gualtieri sfog\u00f2 la sua rabbia nelle campagne del teramanao tra Campli e Ripattoni, bruciando quest'ultima.Il podest\u00e0 di Teramo Boncambio di Monaldo d'Ascoli, radun\u00f2 un drappello per dare la caccia a Gualtieri, assedio continuato poi dal Giustiziere Pietro Braida, il quale denunci\u00f2 anche la cittadinanza di Teramo per non esser riuscita a evitare i danni, condannandola a una multa. Nella caccia all'uomo, i teramani vennero a scontrarsi con i cittadini di Campli, fino allo stabilimento di una tregua, in cui Teramo riusc\u00ec ad avere un pagamento di 50 once in condono.\nIl Giustiziere Boncambio in seguito si rivolse alla cittadinanza per farsi pagare le spese di guerra e dei danni subiti, e arriv\u00f2 a denunciarsi con il sindaco Notar Bonagiunta, causa che si concluse in transazione. Questi episodi di querele reciproche testimoniano il fatto che in quegli anni il territorio di Teramo si era notevolmente esteso, come dimostra uno strumento del 1287: tra i castelli aggiunti c'erano Rocca di Padula, Castro di Scalello, mentre la Chiesa Aprutina era giunta in possesso di Valle San Giovanni, e del monastero di San Giovanni in Pergulis. La politica incentiv\u00f2 inoltre l'allargamento del quartiere Santo Spirito, con l'esenzione dalle tasse e da altre spese per i nuovi coloni.Il vescovato di Monsignor Ruggero di Teramo risult\u00f2 in alcuni punti turbolento, a causa del trasferimento in citt\u00e0 dei vassalli del monastero di San Giovanni a Scorzone, che avevano alcuni debiti con la Corona. Non mancarono violenze e uccisioni. Morto Ruggero nel 1294, gli successe Francesco, e poi nel 1300 Rainaldo Acquaviva.\nGli Acquaviva e vescovato di Niccol\u00f2 degli Arcioni.\nGli Acquaviva, prima di diventare duchi di Atri, erano sparsi in vari castelli nella piana del Vomano, comparendo in scena durante il regno di Federico II. Avevano in possesso Sant'Omero, Ripattoni, Morro, Ofena e Canzano. Tra i primi componenti che appaiono negli atti ci sono Berardo e suo figlio Gualtieri Acquaviva, che si spos\u00f2 con Isabella contessa di Bellante. Nel 1316 grazie a re Roberto d'Angi\u00f2, divenne giustiziere Cicco Acquaviva, che collabor\u00f2 con il milite Matteo da Canzano, aumentando il prestigio di questa famiglia. Due rami della famiglia, pi\u00f9 avanti, si spartirono il controllo della Contea d'Aprutio: i genitori del vescovo Rainaldo e quelli di Matteo, che grazie a Scipione Ammirati divennero \"duchi di Atri\" e \"conti di San Valentino in Abruzzo\". Grazie poi a Federico III di Sicilia, Corrado, fratello del vescovo di Teramo, acquis\u00ec numerosi castelli, tra cui Civitella del Tronto nel 1300. Nel 1303 compr\u00f2 Cantalupo, nel 1309 Notaresco, poi nel 1315 Canzano.\nNel 1306 fu giustiziere d'Abruzzo Niccol\u00f2 di Roccaforte, imposto da Carlo II. Vescovo di Teramo fu in questo periodo Niccol\u00f2 degli Arcioni, eletto nel 1317, che promosse la costruzione di vari edifici, fece restaurare la chiesa con il convento di Francescani, bandendo un'indulgenza per i fedeli che si fossero recati a visitarla, e ingrand\u00ec la Cattedrale, portandola a tre navate, facendo costruire il portale cosmatesco, e ampliando il palazzo vescovile. Della Cattedrale costru\u00ec la cappella del Sacramento, costru\u00ec poi il primo ospedale. A quest'epoca dunque, primo ventennio del '300, risale l'impianto attuale del Duomo, con la riconoscibilissima inclinazione di una parte della navata e della seconda facciata rivolta su Piazza Martiri della Libert\u00e0, forse, secondo il Palma, per una svista dell'architetto.Il portale del 1332 \u00e8 invece attribuito a un tal Diodato Romano, uno dei capolavori del gotico abruzzese.\nEstensione territoriale di Teramo.\nNel 1328 inizi\u00f2 la corsa alla compravendita di nuovi feudi: Teramo si aggiudic\u00f2 Montorio al Vomano, e per la continua espansione, arriv\u00f2 a preoccupare le mire espansioniste di Campli, con cui presto arriv\u00f2 ai ferri corti. La causa della discordia fu il tentativo di Campli di comprare Castello Melatino, uno dei pi\u00f9 ricchi della valle quando a produzione. Non ci furono guerre e battaglie, ma ci\u00f2 serv\u00ec solo a creare un clima di gelo tra Teramo e le altre citt\u00e0, come Civitella del Tronto e Atri.Nel 1335 era al trono di Napoli Giovanna I, che s'impegn\u00f2 a far arrestare dei banditi che incendiarono Castel San Flaviano, rifugiatisi poi ad Ascoli, e passando per Teramo il 3 ottobre indisse la fiera di Pentecoste. Nelle successive vicende dell'assassinio di Andrea d'Aversa, secondo alcuni compiuto da Carlo di Durazzo per salire al trono, si crearono due opposte fazioni nel Regno capeggiate da Luigi di Filippo Principe di Taranto e Carlo di Giovanni Duca di Durazzo; Luigi si alle\u00f2 con la regina Giovanna, ottenendo alcune citt\u00e0 d'Abruzzo tra cui la pi\u00f9 importante Chieti, da cui nel 1346 fece partire un documento per il mantenimento dell monache di Santa Chiara di Civitella dal monastero di San Salvatore alle Cese, contro l'opposizione del convento di San Pietro in Campovalano.\nIl ruolo di Teramo nella guerra angioino-durazzesca.\nLa regione si trov\u00f2 in subbuglio quando un nobile di Aquila: Lalle Camponeschi cerc\u00f2 di aizzare le maggiori citt\u00e0 in rivolta, tra cui Chieti, Lanciano, Ortona, Sulmona. La ribellione fu sedata prontamente da Carlo di Durazzo, che arriv\u00f2 a minacciare le mura di Aquila stessa. La seconda provincia d'Abruzzo Ulteriore dunque si trovava in una situazione molto turbolenta, stretta in una morsa da Carlo e Luigi di Taranto, mentre a Teramo accadeva un fatto considerevole, riportato da Muzio de' MuziiNel 1347 Berardo di Matteo Ventura e suo fratello Simone si misero a creare scompiglio in citt\u00e0 con delitti, venendo banditi. Ma non paghi, i due radunarono un esercito composto da membri dell'Umbria, delle Marche, e del Lazio, e vennero ad acquartierarsi al Castello di Miano, posto fuori Porta San Giorgio. \nLa notte del 20 il capitano di giustizia della citt\u00e0 ebbe la notizia della postazione dei nemici, e radun\u00f2 un drappello di giovani volontari, muovendo assedio al castello, che si trovava nella posizione della distrutta chiesa di San Silvestro. La battaglia fu sanguinosa, il castello venne distrutto (oggi se ne conservano dei ruderi nell'ipogeo di Piazza Garibaldi), i due rivoltosi uccisi, e tratti venti prigionieri. Mentre i due delinquenti venivano trascinati per le strade, e poi appesi in Piazza Mercato, i rivoltosi furono impiccati fuori Porta Reale, e poi appesi a gruppi di quattro per le porte della citt\u00e0.\nLa carestia del 1348.\nNel 1348 ci fu una carestia nel Regno, e nella citt\u00e0 vennero nominati quattro notai affinch\u00e9 scrivessero dei nuovi strumenti di censimento dei beni, per un riordinamento amministrativo e finanziario di Teramo. In questi strumenti, soprattutto nel quarto, si possono leggere i nomi delle principali chiese di Teramo, molte delle quali oggi scomparse: San Benedetto, Santi Pietro e Nicola, San Leonardo (oggi di Sant'Antonio di Padova con ex convento francescano), Santa Maria a Bitetto, Santa Lucia sotto la parrocchia di San Luca, San Silvestro di Scapriano, San Vittorino de Podio, l'ospedale del convento di San Matteo, il monastero di Sant'Agnese, il convento di Santa Chiara. Gli anni del 1348 e del 1349 furono contrassegnati dalla peste e dal terremoto che colp\u00ec Aquila, danneggiandola gravemente in pi\u00f9 punti, tanto che dovette essere ampiamente ricostruita.L'equilibrio politico con la Corona di Giovanna I e Luigi di Taranto \u00e8 testimoniato da tre strumenti del 1351 in cui i sovrani concedevano alla citt\u00e0 indulto per i delitti, lasciapassare speciali per il capitano regio e i nobili, e grazie per la cause in via di celebrazione, mentre nel 1352 venivano confermati tutti i privilegi concessi a Teramo.In questi anni Teramo compra il feudo di Madonna della Cona da un tal Pietro Salvacossa. Da strumenti nell'Archivio di Teramo, si apprende che nel 1351 era ancora esercitato da Teramo il diritto di scegliere il capitano regio per mezzo della cittadinanza e dell'influenza del vescovo.\nTeramo nel XIV secolo.\nAspetto della citt\u00e0 nel Trecento.\nIn vista dei danni subiti da varie citt\u00e0 del sud Abruzzo (Lanciano, Vasto, Ortona) di un tal Fra Moriale di Rodi, risalito dalla Puglia, il governatore d'Abruzzo Filippo Principe di Taranto, fratello del Re, nel 1353 si adoper\u00f2 per fortificare le citt\u00e0 a nord della regione. Teramo cos\u00ec ebbe una seconda cinta di mura, vennero rialzati i torrioni e maggiormente difesi. Tracce di fortificazioni, all'epoca del Palma, eran visibili a Casa Urbani e a Palazzo Savini, mentre la Piazza del Mercato era difesa da tre porte, poich\u00e9 vi si arrivava dal Corso \"del Trivio\" (attuale Corso Cerulli), cos\u00ec chiamato per le due strade di Largo Melatino e via Cameli. \nCiascun portone aveva lo stemma angioino, e sempre a quest'epoca, nel territorio circostante, risalgono le fortificazioni di Campli, di cui rimane la bella Porta Angioina o dell'oriente, in contrada Castelnuovo. Le fortificazioni tuttavia non preservarono il territorio dall'empiet\u00e0 dei capitano di ventura che venivano congedati dagli eserciti, come per il caso del Conte Lando, prestante servizio presso i Visconti, che nel 1355 saccheggi\u00f2 San Flaviano, poi Spoltore e Pescara.\nI rapporti di amicizia di Teramo con Giovanna mantenevano i loro buoni frutti, tanto che nel 1362 accord\u00f2 la fiera franca di 8 giorni presso la chiesa di San Domenico nel quartiere Santo Spirito. I privilegi arrivarono a una vera svolta quando Teramo ottenne il permesso di usare il porto di Atri (Torre di Cerrano) senza dover pagare dazi a San Flaviano. Nel febbraio 1362 fu approvata anche la festa di Santa Margherita. Nella compravendita di altri feudi, comparve quello di Ripa-Rattieri, grande contrada amministrata da pi\u00f9 signori, incluso Napoleone Orsini, Conte di Manoppello, mentre il 27 maggio 1363 Teramo scese in guerra contro Lalletto, figlio di Lalle I Camponeschi d'Aquila per il possesso del Castello di Poggio Cono (ossia Madonna della Cona).Sotto il vescovato di Pietro Della Valle (1363). \nLa prima guerra contro Campli.\nLa causa dell'incameramento nei beni feudali di Riparattieri, si concluse giuridicamente nel 1368, patrocinata dal sindaco Berardo Melatino. Nuove liti con la citt\u00e0 di Campli sorsero per il possesso del feudo Melatino; questa volta la campana grande della Cattedrale di San Berardo chiam\u00f2 alle armi i cittadini, che si misero a saccheggiare le campagne camplesi, costoro di rimando chiesero la protezione di Giovanna, la quale promosse una transazione. Questa non riusc\u00ec a conciliare le parti, bench\u00e9 Giovanna richiedesse la pace immediata tra le due citt\u00e0, e che Teramo rinunciasse al feudo di Melatino, e ai colli di Santa Vittoria. La pace fu siglata dai due sindaci nella chiesa di Sant'Angelo in Castrogna.I Melatino si trasferirono definitivamente dentro la citt\u00e0, nel quartiere San Leonardo, nel 1372 un tal Roberto Melatino fece costruire la sua casa presso la chiesa di San Luca, si tratta della famosa Casa dei Melatino, uno degli edifici gotici meglio conservati oggi a Teramo.\nDopo la guerra con Campli, Teramo dovette resistere alle pressioni del capitano Antonio Acquaviva, il quale radunava eserciti per soccorrere il nipote del cardinale Egidio, Gomez Albornoz ad Ascoli Piceno. I teramani ottennero l'esenzione nel 1376 grazie all'intervento di Giovanna, a cui fecero richiesta, intendendo mantenere rapporti amichevoli con la vicina Repubblica. Altri anni turbolenti furono vissuti dai teramani con le scorrerie di sbandati, capeggiati da Matilonno di Mosciano, sguinzagliati da signorotti insoddisfatti. Rapine, omicidi, sequestri di persona erano all'ordine del giorno, ma i delinquenti furono perseguiti dai sindaci di Teramo. In merito all'assedio di Gomez Albornoz ad Ascoli. Antonio Acquaviva fu spedito da Giovanna tre volte in suo soccorso presso Porta Maggiore, e nella battaglia ne nacque una zuffa sanguinosa, in cui gli ascolano non riuscirono a ricacciare gli \"Aprutini\" al di l\u00e0 del Tronto, bench\u00e9 alla fine l'Albornoz dovette capitolare e andarsene via.\nPrima minaccia degli Acquaviva verso Teramo.\nNegli ultimi anni di regno di Giovanna d'Angi\u00f2, i rapporti tra Napoli, e Papato, si fecero tesi, e ci\u00f2 and\u00f2 a incidere anche sulla politica di Teramo, indecisa su che partito prendere. Teramo tuttavia riusc\u00ec a concludere un buon affare circa l'allargamento territoriale della sua \"universit\u00e0\", poich\u00e9 in un concordato tra sindaci e abati di Montecassino, e quelli dei monasteri interessati, un gran numero di contrade, e di San Nicol\u00f2 a Tordino stessa, entrarono nella giurisdizione teramana, a patto che i monasteri fossero esentati dal pagamento delle gabelle. Si tratt\u00f2 insomma di una sorta di protettorato senza pagamento di tasse, poich\u00e9 gli stessi monasteri si erano offerti a Teramo con la richiesta di protezione a causa dei gravi danni subiti durante le varie scorrerie e passaggi di eserciti per le guerre.Nel 1381 fu incoronato re Carlo III di Durazzo, il quale promosse immediatamente il suo servitore militare Antonio Acquaviva come giustiziere d'Abruzzo, promuovendo poi a contea il castello di San Flaviano. L'Acquaviva si vendic\u00f2 di Teramo confiscandogli il territorio di Montorio, autoproclamandosi conte, come testimonia un diploma del 1393 di Re Ladislao di Durazzo, anche se in seguito Montorio divenne ufficialmente della famiglia Camponeschi. Amelio di Agoto, altro barone delle terre teramane, di Nereto, Montorio Marina e Colonnella, fu spogliato di tutti i beni da Carlo ed esiliato. Al momento della partenza di Carlo per l'Ungheria, il comando di Teramo fu affidato a Margherita sua vicaria. Alla morte quasi subitanea di Carlo in guerra, il trono sarebbe di l\u00ec a poco passato a Ladislao, poich\u00e9 Margherita non seppe governare il regno con mano sicura.\nSecolo XV (1401-1500).\nI Melatino e i Della Valle.\nInfatti ben presto i baroni e i signori del Regno si contrapposero in due schieramenti: gli angioini e i durazziani. La lotta civile scoppi\u00f2 anche a Teramo, capeggiata da Errico di Roberto Melatino e Antonello di Giovanni Della Valle, fratello del vescovo. Il secondo, seguendo il Muzii scacci\u00f2 nel 1388 il Melatino con la famiglia. Nell'anno 1388 a Campli era capitano Andrillo Mormile, vice-reggente d'Abruzzo a causa della giovane et\u00e0 di Ladislao, che alloggiava nella casa detta \"di Santa Margherita\". A causa di un incidente la casa prese fuoco, e venne saccheggiata dai cittadini, facendo fuggire Andrillo, che si appell\u00f2 a Margherita; a causa di questo incidente, le complicazione per Campli si ingrandirono quando il suo feudo Civitella del Tronto fece lega con Ascoli, arrogandosi il diritto di cittadinanza.Entrato in maggiore et\u00e0 Ladislao, e riconosciuto sovrano di Napoli, Errico Melatino esule offr\u00ec i suoi servigi ad Antonio Acquaviva, nella speranza di potersi vendicare contro Antonello, cedendogli inoltre il governo dell'Universit\u00e0 di Teramo. Sempre dai \"Dialoghi\" di Muzii (III), si apprende che il Conte Acquaviva in compagnia di Errico, il 22 novembre 1390 marci\u00f2 su Teramo, trovando le porte aperte, senza che nessuno opponesse resistenza, poich\u00e9 le guardia erano state corrotte.\nAntonello accolse Antonio nella sua casa patrizia, ma a tradimento venne ucciso a pugnalate. Morto, il suo corpo fu gettato dalla finestra in mezzo alla strada, svestito, sicch\u00e9 un cittadino che aveva subito angherie da lui in passato, riconoscendolo, gli tronc\u00f2 la testa, la innalz\u00f2 su di una picca, e la port\u00f2 per le strade della citt\u00e0. Il cadavere infine fu gettato in un fosso sotto Santo Spirito. Il palazzo Della Valle fu distrutto, e vi venne creato un macello di legno dove,m per dileggio, almeno fino all'epoca del Muzii (met\u00e0 '500), i macellai in ricordo della mattanza del tiranno, ingaggiarono combattimenti con le interiora degli animali.\nSeconda minaccia degli Acquaviva, tradimento dei Melatino.\nIl 6 maggio 1393 Antonio Acquaviva decise di piantare definitivamente le radici, comprando dal Gran Connestabile Conte Alberico Di Balbiano le citt\u00e0 di Teramo e Atri per 35.000 ducati. Vengono ridefiniti i confini di Teramo, ossia con le universit\u00e0 di Campli, Bellante, Castelvecchio, Mosciano, Forcella, Basciano, Terra Morricana, Fornarolo. Antonio Acquaviva, grato del servigio di Errico Melatino, lo fece Capitano di Campli; nel 1395 Andrea Matteo Acquaviva, figlio di Antonio, tent\u00f2 come il padre di cogliere la palla al balzo di una controversia di guelfi e ghibellini ad Ascoli, per poterla prendere con un colpo di mano. Nel frattempo dopo la morte violenta di Antonello Della Valle, il vescovo di Teramo suo fratello mor\u00ec di crepacuore il 22 febbraio 1396 e gli succedette Corrado Melatino, che fu insieme a Errico in ottimi rapporti con l'Acquaviva, e con il papa Bonifacio. Alla morte del pontefice, sal\u00ec al soglio papa Innocenzo VII di Sulmona, che prese in considerazione la causa di Ascoli, infeudandola al Duca di Atri, per tentar di salvare delle citt\u00e0 del centro Italia, minacciate da Ladislao di Durazzo. L'Acquaviva ottenne da Ladislao vari riconoscimenti, e nell'assedio di Taranto contro Maria vedova di Raimondo Orsini, comand\u00f2 personalmente l'esercito, ma rimase ferito. Tornando a Teramo, fu ucciso il 17 febbraio dai confederati Melatini. Il racconto di Brunetti racconta di un tal Roberto Melatino, che aveva i figli Errico, Cola e Gentile. La morte del Duca d'Atri sarebbe stata segnata dal fatto che costui, andando a caccia con i giovani, mise in groppa al suo cavallo la moglie di uno dei tre fratelli, suscitando l'ira del marito, e dando inizio al piano di morte. Dopo che il duca, tra giusti timori, venne ucciso sul letto, sua moglie Vittoria che era gravida, fu uccisa anche lei, insieme a un testimone, nei pressi di Morro.\nErrico aveva gi\u00e0 preso accordi con il sovrano Ladislao riguardo alla morte di Andrea Matteo, affinch\u00e9 il casato non fosse perseguito dopo l'omicidio. Per oltre un anno la morte del Duca rimase invendicata, ma alla fine i figli orfani di padre entrarono a Teramo, sorpresero i Melatino nella loro casa, stando alle testimonianze dello storico Bucciarelli. E dopo essersi portati cadaveri nei pressi di Morro, dove era stato compiuto il delitto di donna Vittoria, li squartarono e mozzarono le teste.Questa mattanza serv\u00ec inoltre a far ribollire gli animi dei Della Valle e dei signori di Campli contro i Melatino. Cominci\u00f2 cos\u00ec, il 12 marzo 1408 di caccia all'uomo via per via all'interno della citt\u00e0, molti membri dei Melatino vennero uccisi, e risparmiati in alcuni casi, a testimonianza del Muzii, solo i bambini. I Camplesi, resisi conto di una possibile sanguinosa punizione di Ladislao, giunsero a Roma con ambasciatori, raggiungendo il papa Gregorio XII e l'antipapa Benedetto XIII nel pieno delle loro dispute, chiedendo indulti e perdoni, che ottennero, poich\u00e9 riuscirono a sfruttare a loro favore i cavilli di giustificazione del delitto per lesa maest\u00e0.\nIl perdono dunque fu concesso, anche se, come disse il Muziisi erano ormai formate a Teramo due opposti schieramenti dei Melatino e Della Valle, che per via degli omicidi furono confinati a ventidue miglia da Teramo, i quali ripetutamente violarono gli ordini reali di Ladislao, tanto che in un documento del 1411 intimava alle Universit\u00e0 che ospitavano gli esuli di esiliarli in altri luoghi pi\u00f9 lontani, e in caso di disobbedienza di ucciderli.\nTeramo nel XV secolo.\nRegno di Giovanna II d'Angi\u00f2.\nMentre re Ladislao trasmetteva la reggenza alla sorella Giovanna II di Napoli, a Teramo veniva nominato vescovo Stefano di Carrara (1411), riconosciuto nel 1418 anche da papa Martino V. Alla morte di Ladislao, gli esuli teramani rientrarono a frotte nella citt\u00e0, pronti di nuovo a darsi battaglia, che iniziarono immediatamente. Sulle prime erano in vantaggio gli \"Antonelliani\" dei Della Valle, ricacciando nel 1415 dalla citt\u00e0 i Melatino. L'universit\u00e0 di Campli s'ingrazi\u00f2 Giovanna II con il marito Giacomo di Borbone, ottenendo diversi privilegi. Anche gli Acquaviva parteciparono alla spartizione dei feudi durante il periodo torbido di transizione del potere da Ladislao a Giovanna: Pietro Bonifacio Acquaviva lasci\u00f2 le cure del figlio Antonio Matteo al fratello Giosia, che sar\u00e0 il quarto duca di Atri.Intanto Giacomo di Borbone per riportare l'equilibrio nella piana del Vomano-Tordino, sped\u00ec il luogotenente Londino, che strinse accordi coi Melatino per riconquistare Teramo. La vendetta dei Melatino fu tremenda contro gli Antonelli, vennero distrutte le case, bruciate le terre, uccisi i famigliari, catturati altri tradotti nella Civitella; rimase prigioniero anche un tal Marino di Bellante, che riuscendo a farsi liberare, comunic\u00f2 a Giovanna II il deplorevole stato in cui versava Teramo, nell'anarchia totale, con molte case bruciate e distrutte. Giovanna concesse il perdono dei delitti commessi, con l'eccezione di quelli dei figli di Errico Melatino; la cittadinanza inoltre si sarebbe impegnata a pagare delle tasse per riparare i danni.\nTeramo durante la guerra angioino-aragonese.\nTuttavia nuovi dissapori scoppiarono in citt\u00e0, non appena nel 1419 i rapporti tra Giovanna e papa Martino s'incrinarono incontrovertibilmente. Gli Antonelliani Colantonio Lelio e Giovanni Fazii scannarono la notte del 6 gennaio 1420 i membri dei Melatino nelle loro case; quelli che riuscirono a salvarsi nella congiura, non trovarono scampo nelle case di altre persone, che li scacciarono o li perseguirono, memori della \"guerra civile\" del 1416. Il clima politico era cos\u00ec teso che le colonie di mercanti provenienti da fuori l'Abruzzo, come il gruppo dei fiorentini, preferirono tornare a casa, facendo precipitare l'economia locale in una fase di stagnazione. Teramo in quegli anni venne assegnata in pregno da Giovanna al capitano di ventura Braccio da Montone, insieme al titolo di Gran Connestabile dell'Abruzzo e di Principe di Capua, per la guerra personale della regina da combattere, insieme ad Alfonso I d'Aragona, contro gli angioini. \nNel 1421 Braccio, dopo aver sottoposto l'Abruzzo alla sua obbedienza, con i saccheggi di Popoli, Sulmona, Campo di Giove, Pacentro e via dicendo, a Teramo presso il Palazzo del Giureconsulto nel rione San Leonardo, rivendic\u00f2 il dominio di Teramo, e rimise l'amministrazione all'universit\u00e0. Teramo rimase coinvolta indirettamente, e senza particolari conseguenze, nei fatti che seguirono al voltafaccia di Giovanna verso Alfonso, e alla dichiarazione di infedelt\u00e0 e lesa maest\u00e0 contro Braccio da Montone, che si mise e distruggere le rocche degli Abruzzi, chiamando a s\u00e9 in servizio il duca Corrado Acquaviva, Conte di San Valentino.Giovanna invi\u00f2 dispacci anche a Teramo, invitando la cittadinanza e gli eserciti a mobilitarsi contro Braccio, intimando inoltre l'obbedienza al nuovo Gran Connestabile Muzio Attendolo Sforza. Teramo per timore si rifiut\u00f2, dovendo pagare un'esosa multa.\nLa seconda guerra dei Melatino-Antonelliani.\nCon la sconfitta definitiva di Braccio ad Aquila nel 1424, i Melatini rientrarono a Teramo, scacciando gli Antonelliani. Lo fecero ingraziandosi il duca Giosia Acquaviva, zio e tutore del giovane Andrea Matteo II, che entr\u00f2 a Teramo il 10 giugno dell'anno. Giosia, come l'avo precedente, intese mettere radici a Teramo, si fece accordare tutti i benefici e i riconoscimenti dalla regina Giovanna, e si fece proclamare signore di Teramo, della Cittadella e di Civitella, che aveva comprato nel 1393. Il governo di Giosia fu tranquillo e prospero, dato che amministr\u00f2 con calcolatore peso economico tutti i suoi feudi, e mantenne buoni rapporti con Giovanna, tanto che nel 1425 per tre anni la regina esent\u00f2 Teramo dal pagamento delle tasse.Nel 1429 divenne vescovo Giacomo Cerretani, dopo che il predecessore Stefano era morto prematuramente, mal sopportando il governo dell'Acquaviva. Durante il suo pastorato, avvenne un ennesimo fatto di sangue tra Melatini e Antonelli, poich\u00e9 il capo della prima fazione Angelo di Cola intendeva debellare per sempre l'odiato nemico, andando contro i piani di Giosia, che desiderava garantire l'equilibrio. La miccia fu accesa da un incontro di Giosia con gli Antonelliani, mal interpretata da Angelo, che lo venne a scoprire, il quale minacci\u00f2 Giosia di farlo cadere dal governo. Tuttavia Giosia venne a sapere della congiura dei Melatini, che si erano riuniti a San Flaviano, li arrest\u00f2, e 13 di essi furono impiccati lungo la strada di Teramo, presso la chiesa di Santa Maria dell'Arco.\nLe mire di Giosia Acquaviva su Teramo.\nDa quel momento la lotta tra le due case per molti anni cess\u00f2, e da una diceria messa in bocca agli stessi Melatini, ormai ridotti all'osso da congiure, assassini e condanne, costoro vennero a chiamarsi gli \"Spennati\", mentre gli Antonelliani i \"Mazzaclocchi\", per via dei grossi bastoni che sovente usavano nei periodi di lotte fratricide. Nel 1440, con l'ascesa al trono di Alfonso I d'Aragona, la signoria di Teramo pass\u00f2 a Francesco Sforza. In questo periodo scoppi\u00f2 anche la guerra di Ascoli, poich\u00e9 il duca di Milano Filippo Maria era geloso di lui, e ingaggi\u00f2 l'esercito di Giosia Acquaviva perch\u00e9 nel 1437 assediasse la citt\u00e0. Francesco Sforza tuttavia l'anno seguente, sotto le grazie si di Alfonso, che segretamente di Renato d'Angi\u00f2, entr\u00f2 a Teramo, conquistando tutti i beni degli Acquaviva, e fece rimuovere gli stemmi nobiliari dalla facciata della Cattedrale.Nel 1443 avvenne il definitivo assoggettamento del Regno di Napoli ad Alfonso d'Aragona. I Teramani Mazzaclocchi, istigati da Giosia Acquaviva, si recarono da lui supplicandolo di rimettere il governo della citt\u00e0 al signore di Atri, ma il re rifiut\u00f2 dicendo che voleva conservare Teramo nel regio demanio. Giosia e Francesco Sforza cercarono di far cadere il governo voluto da Alfonso, che mise a capo Giovanni Antonio Orsini, instaurando un regime d'anarchia militare, ma persero contro le truppe reali. Teramo alla fine resistette per 6 mesi all'assedio alfonsino, e venne presa per fame.\nArresasi, Teramo non venne punita come temeva accadesse, e con un diploma del 1445, Alfonso accord\u00f2 il perdono. Nel 1445 si incrinarono nuovamente i rapporti tra Francesco e Filippo Maria Sforza, e contro il primo si mobilit\u00e0 la coalizione di Alfonso e Papa Eugenio. Il sovrano decise di debellare l'antica Marca normanna che teneva in controllo i territori del Tronto, e fece erigere una nuova grande fortezza sul colle di Civitella. La fortezza non serv\u00ec soltanto come un valido punto di controllo del regno, nella parte pi\u00f9 a settentrione a confine con lo Stato della Chiesa, ma scongiur\u00f2 per molti anni la minaccia di disordini da parte dei Mazzaclocchi, che avevano conquistato vari feudi nella zona. Alfonso tenne a cuore le sorti di Teramo, vedendola come una citt\u00e0 dalle grandi possibilit\u00e0 militari ed economiche, e nel 1448 esent\u00f2 dal pagamento dei dazi i mercanti che viaggiavano nel regno.\nLa congiura degli Acquaviva.\nNella notte tra il 4 e il 5 dicembre 1456 un terremoto molto forte scosse gli Abruzzi e parte del Regno di Napoli, tanto che citt\u00e0 come Aquila e Sulmona subirono gravi danni, e cos\u00ec anche Teramo, dove caddero case e morirono 200 persone. Alla morte di Alfonso nel 1458, si riaccese in Giosia Acquaviva la bramosia di riprendersi Teramo con l'aiuto dei Mazzaclocchi. Sulla strada per Penne, Giosia fece trucidare il luogotenente alfonsino Raniero, mentre a Teramo venivano eletti 12 magistrati affinch\u00e9 continuassero ad amministrare la regia demanialit\u00e0 e i privilegi concessi da Alfonso. Tre deputati successivamente furono inviati dal nuove re Ferrante I d'Aragona, che conferm\u00f2 i privilegi. Al giuramenti di tutti i principi e baroni del Regno, si astenne Giovanni Antonio Orsini Principe di Taranto, che si alle\u00f2 con Giosia Acquaviva, facendo sposare sua figlia con il duca Giuliantonio Acquaviva, con dote delle citt\u00e0 di Conversano, Barletta, Bitonto. Nacque cos\u00ec una querela tra il sovrano e l'Orsini, aizzato dall'Acquaviva, che voleva a tutti i costi riprendere il dominio su Teramo. E naturalmente da ci\u00f2, scaturirono di nuovo i tumulti tra gli ex Melatino e gli Antonelli (Spennati e Mazzaclocchi).\nI teramani di partito angioino si fortificarono nella rocca di Fornarolo insieme agli Acquaviva. La rocca sub\u00ec un assedio prontamente respinto, sicch\u00e9 rimpatriati in citt\u00e0 alcuni dei Mazzaclocchi, costoro elessero come ambasciatore Marco di Cappella, il quale si rec\u00f2 dal Principe di Taranto, e ricordandogli le promesse fatte agli Acquaviva, pretese che la citt\u00e0 di Teramo fosse concessa a Giuliantonio.\nGiosia Acquaviva proclamato signore di Teramo.\nIl Palma annota che gli Spennati abbandonarono volontariamente Teramo per non subire rappresaglie, e uno di essi trovandosi presso la chiesa di San Pietro ad Azzano, scrisse sul muro che le citt\u00e0 di Teramo, Atri, Silvi, nel maggio 1459 erano caduta all'Acquaviva per le pretese del Principe di Taranto su Ferrante I.Il 17 maggio la cerimonia di giuramento alla presenza del vicer\u00e9 di Ferrante: Matteo di Capua, fu celebrata nella chiesa di San Matteo dentro le mura (stava sul corso San Giorgio), nel quale Giosia veniva riconosciuto signore di Teramo, in attesa della maturit\u00e0 di Giuliantonio. Gli equilibri furono turbati dalla ribellione dell'Aquila, sotto il governo di Pietro Lalle Camponeschi, di partito angioino, seguace del Principe di Taranto, che fece issare le bandiere di Renato d'Angi\u00f2, inducendo alla ribellione varie altre citt\u00e0 degli Abruzzi, mentre il Principe scatenava tumulti nella Puglia. Ferrante I mand\u00f2 l'esercito, mentre il Camponeschi spediva alle porte di Teramo Giacomo Piccinino, che discese da San Benedetto del Tronto lungo la via Flaminia. Il Piccinino, alleato naturalmente di Giosia Acquaviva, di partito filo-angioino, raggiunse San Flaviano, e da l\u00ec conquist\u00f2 le citt\u00e0 di Loreto, Penne e Citt\u00e0 Sant'Angelo, raggiungendo Chieti per aspettare le truppe di Giulio da Camerino.\nFerrante, grazie alle truppe di papa Pio II, e del Duca Francesco di Milano, comandate da Buoso Sforza, riusc\u00ec da nord a togliere i possedimenti a Giosia, iniziando da Castel San Flaviano. La battaglia tra Buoso e il Piccinino fu cruenta, gli eserciti ricacciati al di l\u00e0 del Tordino. Costui tent\u00f2 un attacco a sorpresa la notte, guadando il fiume, ma il giorno seguente fu respinto dall'accampamento, mentre i campi si popolavano di centinaia di cadaveri. Ritiratosi lo Sforza a Grottammare, il Piccinino ridiscese sotto la Pescara, saccheggiando Chieti, e vari altri feudi. Nella riconciliazione del 1461 di Ferrante con Roberto Sanseverino, indusse il Principe di Taranto a richiamare l'esercito di Matteo di Capua e del Piccinini, evitando altre sciagure nel territorio abruzzese; intanto anche all'Aquila gli animi si calmarono con la tregua siglata da Lalle Camponeschi col Conte di Urbino, capitano generale della coalizione aragonese.\nRivolta degli Spennati antonellisti.\nIntanto gli Spennati, vista la buona occasione, si accordarono col vicer\u00e9 di Napoli per riprendersi Teramo, e marciarono sulla citt\u00e0 il 17 novembre. Dopo aver preso e saccheggiato San Flaviano, con molte vite uccise per le pretese di potere di questi nobili, l'esercito arriv\u00f2 in citt\u00e0 guadando il fiume Vezzola. Stava per essere aperta Porta Sant'Antonio per fare entrare l'esercito, quando il magistrato impose tre clausole per la capitolazione della citt\u00e0: distruggere la Cittadella una volta presa Teramo, accordare indulti per ogni delitto, conferma dei privilegi concessi da Alfonso. Durante la presa della citt\u00e0, i Mazzaclocchi seppero salvarsi la vita grazie alla fellonia degli stessi, che trovarono rifugio nei conventi e nei cimiteri, mentre le loro donne fingevano di aver sofferto vari soprusi dal governo dell'Acquaviva, in modo da ottenere la clemenza di Ferrante verso i traditori. La Cittadella capitol\u00f2 l'8 dicembre 1461, il Castellano fu costretto a sloggiare, e venne rimpiazzato da Matteo di Capua con uno nuovo, fedele a Ferrante. Nella descrizione del Palma doveva essere un robusto maschio, con una torre di controllo in cima, e gli alloggiamenti in basso per le truppe. All'epoca della sua compilazione della \"Storia ecclesiastica e civile\" (1832), esistevano ancora frammenti di mura presso Porta San Giorgio. Il torrione era ancora in piedi nel 1792, quando poi la deputazione decise l'abbattimento per migliorare l'ingresso al corso.\nTeramo alla fine del Quattrocento.\nIn seguito alla morte del suocero Giosia Acquaviva, Giuliantonio venne graziato da Ferrante, anche se il ducato perse alcuni feudi, che vennero accordati ad Ascoli: Nereto, Colonnella, Montorio al Vomano, Gabiano e Torri del Tronto. Nel 1463 fu eletto vescovo Giovanni Antonio Campano, l'anno seguente Atri fu restituita a Giuliantonio dal vicer\u00e9 Matteo, divenendo il sesto duca di Atri. In questi anni le coste teramane si popolarono di nuovi villaggi fondati dagli esuli \"schiavoni\" della penisola Balcanica. Risalirebbero a questi anni la fondazione di Cologna Spiaggia (Roseto), con la costruzione della chiesa di San Niccol\u00f2. Pochi anni pi\u00f9 tardi il duca Giuliantonio Acquaviva provvide a ricostruire quasi daccapo il sito di Terravecchia a San Flaviano, ossia la storica cittadella, danneggiata dai passati assedi e saccheggi.\nLa nuova citt\u00e0 venne chiamata \"Giulia Nova\", in omaggio al nome del duca, progettata seguendo lo schema tipico della \"citt\u00e0 ideale rinascimentale\", a pianta quadrangolare con nuova cinta muraria provvista di tre torri per lato, la piazza centrale con la nuova Collegiata di San Flaviano, a pianta circolare con cupola, il palazzo ducale, e il convento dei Francescani presso Piazza Vittorio Emanuele (oggi della Libert\u00e0).L'equilibrio di Teramo vacill\u00f2 ancora una volta quando nel 1474 i Mazzaclocchi si allearono con dei baroni per riprendersi la citt\u00e0; venne inviato a Teramo l'ambasciatore reale Antonio Gazzo, che si occup\u00f2 di formalizzare una pace perfetta tre le opposte fazioni. La pace fu siglata alla presenza di insigni personaggi: Antonio Piccolomini Conte di Celano e Duca d'Amalfi e Latini Orsini abate di San Nicol\u00f2 a Tordino. Il Piccolomini s'insedi\u00f2 anche nella diocesi aprutina, rimanendovi sino al 1476. Durante il vescovato di Francesco de Perez, eletto nel 1479, Teramo visse un periodo di relativa tranquillit\u00e0, cose che non si pu\u00f2 dire per il suo territorio, poich\u00e9 nacque una diatriba territoriale tra Campli e Civitella del Tronto, con scaramucce, razzie di bestiame e omicidi. Nel 1481 nel palazzo ducale di Campli fu siglato un accordo di pace. Civitella ottenne l'autorizzazione di celebrare tra le mura la giustizia civile, ma perse momentaneamente il diritto di nominare il giudice.\nGiovanni Antonio Campano, nativo di Cavelli, fu Vescovo di Teramo dal 1463 al 1477.\nFu un importante letterato, conosciuto e apprezzato in tutta Italia. In una delle sue lettere, quella inviata al cardinale Ammannati il 19 marzo del 1465 si dilunga nella descrizione della citt\u00e0 di Teramo. Il documento \u00e8 la fonte di moltissime notizie sullo stato della citt\u00e0 in quegli anni e per questo motivo, Campano, \u00e8 considerato in qualche modo il primo storico di Teramo e precede di oltre cent'anni il libro del Muzii che, da parte sua, attinge copiosamente alla lettera del Vescovo.\nLa lettera iniziava con la descrizione di una Teramo che \nSecolo XVI (1501-1600).\nTerza guerra civile degli Spennati e Mazzaclocchi.\nNel 1482 con Ferrante impegnato a Ferrara a favore del cognato Ercole I d'Este, essendo ancora vivo Renato d'Angi\u00f2, scoppiarono nuovi tumulti tra angioini e aragonesi. I Mazzaclocchi, angioini, si scagliarono ancora una volta contro i nemici Spennati. A dostacolare i loro piano era il sindaco Cola di Rapino, di partito aragonese, garante della pace. Costui fu attirato in un casale e ucciso, successivamente gli Spennati, che speravano come sempre in un ritorno al potere degli Acquaviva, iniziarono a perseguire i Mazzaclocchi. Marco di Cappella, comandante del drappello di costoro, fu raggiunto e trucidato, caricato sopra un asino e gettato nella piana degli impiccati per alto tradimento. Dopodich\u00e9 i vittoriosi entrarono a Teramo, abbandonandosi alla solita caccia all'uomo e al saccheggio. \nI Mazzaclocchi superstiti si appellarono alla giustizia regale, Ferrante accolse l'ambasciata nel 1485, molto contrariato per le secolari lotte intestine, che tuttavia decise con un documento speciale (una \"patente\") di preparare una vendetta esemplare contro gli assassini. Ai Teramani fu impedito di uscire dalle mura per qualsiasi ragione, pensa l'arresto, la distruzione delle case e la confisca dei beni, cosicch\u00e9 al terzo giorno mediante un giudice, i teramani si appellarono al regio commissario, cercando di spostare la punizione reale contro i Mazzaclocchi, che avevano ucciso il sindaco Cola di Rapino, scatenando l'ennesima lite tra le due fazioni, e facendo leva anche sul fatto che i Mazzaclocchi fossero stati sempre di partito angioino, e che avrebbero potuto da un momento all'altro venir meno al loro patto col, re alleandosi magari con l'Acquaviva per un nuovo colpo di potere a Teramo, proprio in vista della maggiore et\u00e0 del duca Andrea Matteo III, figlio di Giuliantonio.Il commissario alla fine opt\u00f2 per una concordia generale, e indulti per i delitti commessi, al fine di non spargere altro sangue.\nTeramo durante il Viceregno.\nCon l'ascesa al trono di Ferdinando II d'Aragona, nacquero tumulti contro Fabrizio Colonna e Gentile Virginio Orsini, quest'ultimo dapprima di partito aragonese, e poi francese, per Carlo VIII di Francia. Virginio scese in conquista degli Abruzzi nel 1496, stabilendosi poi nella Marsica, ad Avezzano, non saccheggi\u00f2 Teramo, che aveva defezionato il partito francese a favore di Ferdinando II, ma mise sotto scacco Giulianova. Andrea Matteo III invece intese riprendere il potere bell'agro teramano, si alle\u00f2 con Ascoli, sorpass\u00f2 il Tronto, ponendo il blocco ad Ancarano. Ferdinando mand\u00f2 come risposta il vicer\u00e9 Fabrizio Colonna, nella missione di riconquistare negli Abruzzi quei territori ancora assoggettati ai cadetti di Carlo VIII.\nAndrea Matteo pensava, di far valere le sue ragioni grazie all'aiuto francese. Present\u00f2 nel 1501 davanti ai magistrati 56 articoli, dove erano riportati tutti i possedimenti dell'agro, all'epoca della prima entrata degli Acquaviva a Teramo di Giosia, lamentando il fatto di un generale disordine nella ripartizione e amministrazione di beni e di alcuni feudi che erano ancora degli Acquaviva al livello legislativo, bench\u00e9 i vari tumulti politici e militari ne avessero da anni impedito l'ordinaria amministrazione. Tuttavia la causa s'interruppe perch\u00e9 Andrea Matteo, fu chiamato a combattere in Terra d'Otranto con Luigi d'Ars, e presso Rutigliano fu sconfitto e catturato. Fu il segnale dell'apertura delle porte degli Abruzzi al sovrano Carlo V, dopo che costui scacci\u00f2 da Gaeta le ultime truppe cartoline (1504); la reggenza della Corona di Napoli fu affidata a Ferdinando il Cattolico.\nTeramo fu infeudata alla figlia Giovanna di Castiglia, insieme all'ex universit\u00e0 di Campli, e fortuna volle che la citt\u00e0 non sub\u00ec saccheggi da parte delle milizie spagnole, come accadde per altre citt\u00e0 abruzzesi quali Lanciano, L'Aquila e Sulmona. Giovanna visit\u00f2 la citt\u00e0 anche nel 1514 (il I\u00b0 maggio), con grandi cerimonia, accedendo da Porta Reale, passando per la chiesa di San Francesco (dunque lungo il Corso De Michetti), arrivando in Piazza del Mercato (oggi il sagrato del Duomo), per poi andare a pregare nella chiesa dei Cappuccini.Dopo aver pranzato sul Piano Acquaviva, Giovanna volle visitare il santuario della Madonna delle Grazie, passando per la Fonte della Noce (oggi una targa commemorativa ne ricorda il passaggio).\nInfeudamento di Teramo a Giovanna d'Aragona.\nNel 1514 fu iniziata la costruzione del nuovo Palazzo Civico, molto travagliata, poich\u00e9 venne ripresa in pi\u00f9 tempi, poich\u00e9 ancora oggi risulta nel suo aspetto non del tutto lineare. Alla morte di Ferdinando II, immediatamente il duca Andrea Matteo avanz\u00f2 rivendicazioni per la ripresa in possesso di Teramo. Francesco I di Francia gliela vendette nel 1519; Andrea Matteo ottenne anche il titolo di \"Principe\" della Citt\u00e0, ottenne la riammissione nei suoi possedimenti degli antichi beni di Giosia, e gli introiti del commercio del sale lungo il Tordino. Per impedire dei disordini, poich\u00e9 dovevano rientrare in citt\u00e0 i quattro sindaci spediti dalla cittadinanza a parlamentare col re affinch\u00e9 tale accordo non venisse stipulato, vennero applicate le antiche leggi di Ferdinando I, ossia il coprifuoco: sbarrare le porte, impedire che dignitari, principi e valenti uomini uscissero fuori dalla citt\u00e0, in attesa della celebrazione del processo di acquisizione dell'Acquaviva di Teramo, da celebrarsi dentro la citt\u00e0 stessa. Vennero eletti Dodici uomini nel palazzo civico per formalizzare la presa d'acquisizione di Teramo, mentre tra la gente di citt\u00e0 iniziavano a serpeggiare malumori per il ritorno sotto il gioco dell'Acquaviva.\nL'assedio di Andrea Matteo Acquaviva e il miracolo di S. Berardo.\nBench\u00e9 lo stesso Palma sia scettico nell'attribuire la salvezza della citt\u00e0 all'intercessione del patrono San Berardo di Pagliara, accadde che le donne iniziarono a fare penitenza, compiendo diverse processioni a piedi nudi per la citt\u00e0, visitando le chiese di Santa Maria delle Grazie, santa Maria a Bitetto e della Misericordia, mentre gli anziani non si staccavano di un palmo dal sepolcro di San Berardo nella cattedrale. Intanto i Dodici uomini del Municipio, andavano a rifortificare le mura, e a sorvegliare le porte, temendo in qualsiasi momento un atto di ribellione dei cittadini. Lo stesso Acquaviva prese le dovute precauzioni, affidando al figlio Giovanfrancesco il comando delle truppe, stanziate nei punti strategici attorno la citt\u00e0, in caso di ribellione.\nAccadde che presso il Vezzola ai piedi del santuario di Santa Maria delle Grazie, fuori Porta Madonna, le truppe di Atri videro sopra le mure due grandi figure: una donna vestita di bianco (Maria SSma delle Grazie, molto venerata dai teramani) e un uomo a cavallo vestito do rosso (i colori dello stemma civico), cio\u00e8 il patrono San Berardo di Pagliara, che imbracciavano minacciosamente le armi. I soldati furono talmente presi dal terrore che si dettero alla fuga, ricacciati anche dai teramani stessi, che irruppero dalle porte aperte delle mura.In seguito a ci\u00f2, i cittadini fecero in modo di non finire feudi di qualche altro vicer\u00e9 spagnolo o francese, e cos\u00ec supplicarlo Carlo di Lannoy, che nel frattempo aveva comprato Sulmona, che accolse la richiesta, facendo mantenere l'ordine pubblico delle amministrazioni, ma chiedendo ogni anno una grossa somma di denaro.\nTra francesi e spagnoli: la guerra del Tronto.\nSotto il vescovato di Francesco Chierigatto, i teramani cercarono di ridurre la spesa annua di 20.000 ducati accordata con Carlo di Lannoy affinch\u00e9 la citt\u00e0 rimanesse nella regia demanialit\u00e0. La famiglia Acquaviva approfitt\u00f2 delle evidenti e prevedibili difficolt\u00e0 di Teramo, per impossessarsi nuovamente della citt\u00e0; nel frattempo che Teramo mandava da Carlo due parlamentari per ridiscutere la causa di riscatto, il duca avanz\u00f2 molte pretese su Teramo, richiedendo 40.000 ducati per le spese di guerra, minacciando di sciogliere l'amministrazione civica per metterci un suo commissario scelto, e via dicendo. Sicch\u00e9 tutto l'anno 1525 fu vissuto dai teramani con sospetto. Nel 1527 la citt\u00e0 e l'agro circostante furono funestate dalla pestilenza, tanto che, decimato il consiglio amministrativo, per un anno la citt\u00e0 rimase quasi senza governo. \nL'incidente diplomatico con il comandante Sances.\nNel 1529 soffr\u00ec lo svernamento delle truppe tedesche e spagnole del vicer\u00e9, che saccheggiarono e depredarono.In occasione dell'incoronazione ufficiale di Carlo V a Bologna da parte di papa Clemente VII, i teramani fecero in modo di debellare per sempre le pretese del duca d'Atri. Lo stesso Carlo, leggendo il diploma d'ambasciata mandato dai cittadini, dichiar\u00f2 Teramo citt\u00e0 demaniale, e per tanto non assoggettabile alle pretese degli Acquaviva.\nUn incidente politico comparve nel 1530, quando in citt\u00e0 si present\u00f2 il Commissario don Sances d'Alarcon, al quale i teramani risposero con le armi. Reclutati banditi e contadini, i patrizi del Comune sbarrarono Porta Reale, rifiutando alla richiesta del commissario si far stazionare le sue truppe in citt\u00e0 per tre mesi. Il d'Alarcon offeso, come ricorda lo stesso storico Muzii, acquartier\u00f2 le truppe presso il convento dei Cappuccini, e impose il blocco a Teramo. Sarebbe stata una carneficina per la citt\u00e0, se non fosse stato scelto tra i cittadini Sigismondo de Sterlich, che ottenne un incontro con il Commissario nel santuario di Santa Maria delle Grazie, da cui venne stipulato un accordo di acquartieramento, con delle clausole prescrittive onde evitare disordine militare. Dopo che partirono le truppe, fino al 1540 in citt\u00e0 alloggi\u00f2 il vicer\u00e9 di Napoli. Un altro vicer\u00e9, Giambattista Savelli, in compagnia di Ascanio Colonna vennero a soggiornare nella citt\u00e0 con le truppe: furono insomma anni difficili per via dei pagamenti dovuti a mantenere le truppe reali, mentre dal punto di vista naturale, ci furono carestie, terremoti e grandinate.\nTeramo e gli Stati farnesiani d'Abruzzi.\nNel 1538 una parte dell'Abruzzo entr\u00f2 a far parte del cosiddetto \"Stato farnesiano\" di Ottavio Farnese e Margherita d'Austria, e vi fecero parte le citt\u00e0 di Campli, Penne, Ortona, Citt\u00e0 Sant'Angelo, San Valentino in Abruzzo e L'Aquila. Campli dunque fino ad allora citt\u00e0 demaniale come Teramo, divenne una delle sedi di rappresentanza di questo stato, e venne ricostruito il suo palazzo, detto ancora oggi Palazzo Farnese. Nel 1539 intanto Teramo dovette essere ancora una volta \"soffocata\" dalla tracotanza dei vicer\u00e9 spagnoli, questa volta fu Luigi Perez venuto a scroccare ospitalit\u00e0 con tre truppe, riducendo la citt\u00e0 quasi alla fame. Nel 1542 la buona annata di produzione agricola fece s\u00ec che il grano si vendesse a poco prezzo, facendo respirare alle casse civiche una boccata d'aria. In quell'anno pass\u00f2 in citt\u00e0 anche Margherita d'Austria, in visita dei suoi possedimenti, il vescovo Monsignor Guidiccioni riun\u00ec i due monasteri di San Giovanni a Scorzone con quello di Teramo dentro le mura (oggi in Piazza Verdi).\nLa guerra del sale sul Tronto.\nCreatasi la Contea di Montorio, passata a Giovanni Alfonso Carafa, figlio di Vittoria Camponeschi, costui durante il papato di Paolo IV riprese la lotta tra Spagna e Francia per il possesso del Regno di Napoli, e cos\u00ec si appell\u00f2 a Enrico II di Francia affinch\u00e9 potesse conquistare l'agro di Teramo, sottraendolo al vicer\u00e9 spagnolo. Si diresse con il fratello Antonio Carafa perfino ad Ascoli per scatenare la guerra civile, ma il pontefice invi\u00f2 le truppe di Carlo di don Ferdinando Loffredo, che si mise a saccheggiare le terre di Montorio. Il Carafa saccheggi\u00f2 altre terre presso il Tronto, acquartierandosi a Corropoli. Nella guerra in fase di evoluzione, il Duca d'Alba favor\u00ec il Carafa con 1500 fanti e 200 cavalli, asserragliandosi ad Ancarano. Il paese fu preso a cannonate da Loffredo, facendo scappare i soldati, alcuni dei quali fatti prigionieri e trasferiti a Civitella.Il Marchese Loffredo con questa mossa ottenne l'autorizzazione di un parlamento speciale di baroni di poter rifortificare i luoghi di Pescara, Atri e Chieti. Cos\u00ec anche Civitella venne rifatta daccapo dall'antico castello aragonese, di cui era rimasta una grande torre. Sfruttando l'orografia del colle ad anfiteatro, la nuova fortezza, che corrisponde a quella attuale, venne fortificata con possenti bastioni lanceolati, che occupavano tutta l'area del colle, e la prigione con le casermette e la piazza d'armi venne sopraelevata, accessibile soltanto da una scalinata molto ripida.\nConseguenze delle guerre: nuova fortificazione della Contea Aprutina.\nNella met\u00e0 del '500 si hanno le prime notizie di scorrerie ottomane presso le coste di Giulianova e Tortoreto, e del sud Abruzzo, da Pescara a Vasto. Per questo fu precauzione del vicer\u00e9 rifortificare le coste del Regno con la costruzione di nuove torri di guardia. Nella costa teramana si contano la torre di Martinsicuro o \"di Carlo V\", che fu il modello principale per le altre, la torre del Salinello a Giulianova, la torre della Vibrata ad Alba Adriatica, la torre del Vomano a Scerne di Pineto (all'epoca Mutignano) e la torre di Cerrano presso il vecchio porto di Atri.Dal 1569, sotto il vescovato di Giacomo Silverio, sopravvennero a Teramo tanti mali, iniziando dalle carestie, alcuni focolai di peste nel 1576, e scorrerie ottomane presso le coste.Gravoso fu anche il fenomeno del banditismo locale, di cui l'esponente pi\u00f9 famoso fu Marco Sciarra di Rocca Santa Maria (TE), definito il \"flagellum Dei\", il quale con la sua banda si macchi\u00f2 di omicidi e ruberie nelle contrade di Teramo e del Lazio, arrivando a catturare perfino il poeta Torquato Tasso. Tra il 1584 e l'89 il vicer\u00e9 di Teramo, e le truppe del maresciallo Carlo Gambacorta, dovettero faticare non poco per liberare Campli dai banditi. Luogo di rifugio dello Sciarra erano le grotte e le alture del Gran Sasso d'Italia, insieme a conniventi contadini stanchi ed esausti dei soprusi del governo spagnolo. Nel 1592 per catturarlo furono inviati anche le truppe del duca Giovanni Girolamo Acquaviva, mentre il Re dispiegava un esercito di 4.000 uomini capitanati da Carlo Spinelli.\nFu proprio a Itri nel Lazio, che lo Sciarra cattur\u00f2 Torquato Tasso, mentre a Cerreto, grazie allo stratagemma di un contadino del gatto abbruciacchiato messo a scorrazzare per i fienili fuori le mura, molti banditi dello Sciarra vennero scovati e catturati. Il secolo si conclude nella storia di Teramo con un'importante decisione della Diocesi Aprutina per la citt\u00e0 di Campli: eleggerla a seconda sede della Cattedrale di San Berardo, con l'elevazione della chiesa di Santa Maria a collegiata, in data 14 maggio 1600, durante il pastorato di Monsignor Montesanto. Il primo vescovo di Campli fu Alessandro Boccabarile.\n1562-1770 Periodo del Patriziato dei Quarantotto.\nLe strutture democratiche che per secoli avevano governato la citt\u00e0 di Teramo e che negli Statuti del 1440 avevano trovato il loro riconoscimento ufficiale, furono abbandonate a vantaggio di una forma di amministrazione oligarchica che incontr\u00f2 il favore dei vicer\u00e9 spagnoli.\nSi afferm\u00f2 cos\u00ec a Teramo il cosiddetto Quarantottismo, in base al quale le sorti del Municipio furono affidate a 48 famiglie \"storiche\" che ressero le sorti della citt\u00e0 fino al 1770. In quest'epoca la divisione della citt\u00e0 in \"sestieri\" si trasform\u00f2 in divisione in \"quartieri\": San Leonardo incorpor\u00f2 il sestiere di Sant'Antonio e Santa Maria a Bitetto quello di Santa Croce. Per ciascuno dei quattro quartieri storici (San Giorgio, Santo Spirito, San Leonardo, Santa Maria)) furono scelte 12 famiglie.\nDi seguito sono elencate i capifamiglia di 41 delle 48 famiglie che componevano le 48 del Patriziato.\nSecolo XVII (1601-1700).\nNel 1603 il governo degli Abruzzi pass\u00f2 al vicer\u00e9 Baldassarre Caracciolo Conte di Benevento, che inizi\u00f2 ad acquistare molti feudi, a perseguire i banditi, che vendeva come schiavi. Gli anni almeno sino alla prima met\u00e0 del XVII secolo, riguardano fatti di ordinaria amministrazione in citt\u00e0 e nel contado, cos\u00ec come riguarda la successione dei vescovi del Capitolo Aprutino a Teramo, e della nuova cattedrale di Campli.Distinzioni pi\u00f9 interessanti riguardano l'amministrazione geografica dei due Abruzzi Ultra e Citra, descritte dal PalmaL'amministrazione dell'Abruzzo Ultra con la casa del tesoriere era stata traslata nel XVI secolo a L'Aquila, con seconda sede a Penne, mentre l'altro Abruzzo aveva il capoluogo a Chieti. \nTumulti masanielliani nel teramano.\nNel 1641 il principale tribunale fu trasferito a L'Aquila. Cos\u00ec l'Abruzzo si ritrov\u00f2 ad avere due presidi. Nei fatti che riguardarono anche l'Abruzzo e altre regioni del Regno di Napoli, dopo la rivolta di Masaniello, Teramo rimase fedele alla corona, ambiguo fu il ruolo di Campli, mentre tumulti si registrarono a L'Aquila, Vasto e Lanciano. La fedelt\u00e0 dei teramani \u00e8 riportata anche in un documento datato 1660 di Filippo IV di Spagna. \nNel 1648, precisamente la notte del 2 aprile, le truppe del detto \"Martello\" (Bartolomeo Vitelli), a capo delle truppe del Duca di Castelnuovo, si acquartierarono presso le mura del rione San Leonardo, a porta Sant'Antonio o \"Melatina\", intimando la resa a Teramo. I cittadini si fecero beffe di lui, e dopo che non riusc\u00ec a compiere l'assedio, si ritir\u00f2 a Canzano, raggiunto dalle truppe di Pignatelli. La battaglia \"del gioved\u00ec santo\" mise in fuga i rivoltosi popolani, che si accanirono sui territorio circostanti, tagliando l'uliveto di Giulianova, non riuscendo il Marchese d'Acquaviva duca d'Atri a fermarli per l'esigua guarnigione. Il 15 aprile i rivoltosi \"masanielliani\" tornarono a Teramo, cercando di prendere la citt\u00e0 da ovest, verso il convento dei Cappuccini. Furono raggiunti dalle truppe fresche di don Alberto Acquaviva, che li mise in fuga verso Chieti.Per tutto il Seicento Teramo e il suo circondario furono flagellati dal fenomeno del banditismo, organizzatosi in due gruppi principali: quelli di Titta Colranieri e di Santuccio di Froscia, e in occasione della sanguinosa repressione del 1684, venne creata a Teramo la Regia Udienza, che verr\u00e0 trasformata nel XVIII secolo nel tribunale borbonico penale.\nBanditismo nel teramano.\nLe vicende che si verificarono in Abruzzo, specialmente intorno a Teramo, il fenomeno del banditismo fu molto esteso. C'\u00e8 chi considera tale proliferazione di briganti in riferimento al malcontento popolare, chi proponeva di ingraziarsi i capi-banda, da essere poi assoldati come mercenari per imprese future. Nel viceregno di Napoli, secondo il Marchese di V\u00e9lez i banditi erano assai forti e addestrati militarmente, in grado di competere senza paura contro le truppe reali, e dunque occorreva in ogni modo cercare di recuperarli, mentre secondo don Pedro d'Aragona il banditismo era un fenomeno da schiacciare senza esitazioni. La reazione iniziale del governo di Napoli non fu fruttuosa, per l'impiego di banditi spagnoli, credendo che i banditi abruzzesi usassero lo stesso comportamento malandrino, e in secondo luogo impiegarono l'esercito, e si accanirono sui feudatari minori della regione.\nCos\u00ec si scelsero due linee: usare l'artiglieria secondo il Marchese Del Carpio o convincere le bande al porsi al servizio dei mercanti Veneziani, secondo il Cardinale Cybo. Anche tra i capi briganti esistevano divisioni sul partito da prendere, molti si opponevano al Capitano Colaranieri di abbandonare le posizioni di battaglia per cercare roccaforti pi\u00f9 sicure, altri invece volevano aspettare gli spagnoli a Montorio al Vomano e di tenere libera la strada di Poggio Umbricchio (Crognaleto) per eventuali ritirate. \nLe case dei capi Titta Colaranieri, Giovan Berardino e di altri, nonostante la robustezza delle fondamenta, non erano sufficienti per garantire la loro sicurezza, cos\u00ec costoro si spostarono varie volte nella ritirata, in luoghi diversi. Il consiglio di guerra del Regno deliber\u00f2 la fortificazione del rudere di Rocca Roseto, sempre nei pressi di Crognaleto, poi di fortificare maggiormente Montorio (1686). Per la costruzione di Rocca Roseto, furono comprati i feudi del duca d'Atri per 36.000 ducati.L'esercito us\u00f2 la mano pesante, perseguitando i banditi con la distruzione delle loro case, e dei resti delle rocchette dei feudi, torri e case fortificate, sterminando inoltre 1.200 banditi. Altri banditi invece, come la banda di Santuccio di Froscia, riuscirono a fuggire nelle Marche, e a essere assoldati dai Veneziani. Dato che Teramo garant\u00ec vettovaglie e ospitalit\u00e0 agli eserciti, rimanendo fedele alla Corona, oltre alla regia udienza, ottenne il titolo di capoluogo della Ia provincia d'Abruzzo Ultra, mentre l'altra fu data a L'Aquila.\nSecolo XVIII (1701-1800).\nTeramo danneggiata dal terremoto del 1703.\nIl secolo si apr\u00ec per Teramo, cos\u00ec per tutta la provincia II d'Abruzzo Ultra con il catastrofico terremoto dell'Aquila del 1703, le cui due scosse maggiori del 14 gennaio e del 2 febbraio, che superarono i 6 gradi della scala Richter, provocarono notevoli danni nel teramano. Negli anni seguenti, durante la guerra successione per il trono di Filippo V di Spagna contro la Casa d'Asburgo d'Austria, venne coinvolto nella mischia politica il duca Giovanni Girolamo II Acquaviva, che dopo aver perso il controllo di Chieti nel 1707, si trincer\u00f2 nella fortezza di Pescara, di cui condivideva il controllo col Marchese d'Avalos del Vasto. Tuttavia il 13 settembre avvenne la capitolazione di Pescara, e di colpo il territorio dell'ex ducato di Atri venne smembrato in piccolissime baronie e contadi.\nTeramo durante la decadenza del Viceregno.\nSotto il regno di Carlo VI d'Asburgo, venne riorganizzato il territorio provinciale degli Abruzzi, e vennero mandati degli ispettori a Teramo, dove si scoprirono dei debiti per la mala gestione economico-finanziaria dei 48 uomini del Palazzo civico (1738) L'anno seguente ci fu il grande restauro barocco della Cattedrale di San Berardo, quasi completamente sparito oggi per via dei nuovi restauri degli anni '30 del Novecento che preferirono la sobriet\u00e0 romanico-gotica. Nel 1742 inizi\u00f2 la ritirata progressiva dell'esercito spagnolo dal Regno di Napoli, quando Carlo III di Borbone riprese la corona di Napoli. Nella ritirata, gli spagnoli presero la via Flaminia, arrivando al Tronto il 18 febbraio 1743. Il Colonnello Emanuele de Leon, a capo degli spagnoli, volle controbattere agli incalzanti austriaci che respingevano sempre pi\u00f9 a sud la guarnigione, cos\u00ec part\u00ec da Pescara risalendo l'Abruzzo. \nTeramo si prepar\u00f2 per accoglierlo festosamente, temendo rappresaglie per il voltafaccia fatto verso gli spagnoli, castigo che incass\u00f2 nel 1745 con la perdita di alcuni privilegi della regia udienza, mentre alcuni cittadini illustri venivano arrestati e condotti a Napoli.Nominato Preside degli Abruzzi, il De Leon pose la sua residenza a Teramo. Il 29 dicembre 1745 il tetto della chiesa di San Matteo (oggi sostituita da un edificio fascista sul Corso San Giorgio, nel 1941), collass\u00f2 per mancanza di manutenzione, uccidendo molte monache e l'abbadessa stessa, ad eccezione di Anna Caterina Salamiti, che mor\u00ec per le ferite alcuni giorni seguenti. Il De Leon mostr\u00f2 cos\u00ec un atto di carit\u00e0 verso la citt\u00e0, finanziando personalmente i lavori di ricostruzione.\nNel 1748 vennero in visita a Teramo il duca di Atri Ridolfo Acquaviva con la moglie Laura Salviati, e in citt\u00e0 ci fu una sontuosa festa in loro onore. Nel 1762 sorse altre liti tra Teramo e Campli, dopo almeno due secoli di pace, per il possedimento dei territori di Sant'Atto e Tofo-Sant'Eleuterio. Campli, presentando un privilegio di Ferrante I d'Aragona del 1460 si accontent\u00f2 della contrada Campora.Nel 1766 si decise di riordinare l'amministrazione dei Decurioni, il cui parlamento era composto dai 48 eletti delle rispettive famiglie nobili stipate nei quattro rioni storici di Teramo (San Giorgio, San Leonardo, Santa Maria a Bitetto, Santo Spirito); il sistema medievale non era pi\u00f9 in grado di rispondere alle nuove esigenze, oltretutto diverse famiglie si erano estinte, lasciando vacanti gli obblighi delle relative sedi nell'amministrazione. Cos\u00ec la sede dei Quarantotto fu sciolta, e venne riorganizzata l'amministrazione con un magistrato eletto da due dottori, cosa che avvenne nel 1769.\nI francesi a Teramo: 1798-99.\nNel tardo Settecento, Teramo come il resto dell'Abruzzo fu conquistato e occupato dalle truppe francesi di Charles Lemoine, mentre a Napoli veniva proclamata la \"Repubblica Partenopea\" da Gioacchino Murat. Teramo risalt\u00f2 alle cronache per via della famiglia Delfico, il cui massimo esponente fu Melchiorre (1744-1835), insieme ai fratelli Gianfilippo (1743-1792) e Giovanberardino (1739-1814). Nel 1788 il Delfico nel suo \"Discorso sul Tavoliere\" denunciava le concentrazioni latifondiste e il mantenimento delle rendite, dei baroni, rivendicando la divisione dei terreni a favore dei cittadini, con proposte di miglioramento imprenditoriale dell'agricoltura secondo le innovative proposte dell'illuminismo. Nello stesso anno pubblic\u00f2 delle proposte per le vendite dei beni dell'ex ducato di Atri. Allo scoppio della rivoluzione francese, nel 1789, il Delfico si trasfer\u00ec a Napoli, pubblicando altre ricerche per un liberismo economico, contro il vecchio regime delle baronie e del vassallaggio. Nei suoi scritti si interess\u00f2 anche alla fortezza della Pescara, ossia la fortificazione dell'epoca di Carlo V (XVI secolo) a forma trapezoidale con cinque grandi bastioni, che proteggevano la foce del fiume, e controllavano i traffici del sale lungo il mare. La vecchia fortezza, usata dalla met\u00e0 del secolo come bagno penale borbonico per i dissidenti politici e per gli schiavi di guerra, era da tempo contesa tra gli austriaci, il Marchese d'Avalos e il duca d'Atri, ed era circondata da paludi malsane, che rendevano la piazzaforte e la cittadella quasi disabitate per il clima insalubre.\nIl 28 dicembre 1798 il generale Duhesme, al seguito di Championnet, fece passare le truppe lungo la linea dell'Adriatico, dividendo i territori in dipartimenti, seguendo il modello territoriale-amministrativo della Francia, trasformando il governo delle varie citt\u00e0 in \"municipi\". A Teramo dunque venne installato il \"consiglio supremo\", e il Delfico venne eletto sindaco della citt\u00e0, e si adoper\u00f2 subito per la riformulazione del piano amministrativo e giuridico, concedendo nel suo \"Proclama\" l'indulto per i vari reati, visto che nella citt\u00e0 scoppiarono dei disordini per il passaggio di governo. Il 23 gennaio 1799 Championnet occup\u00f2 Napoli, nominando Melchiorre Delfico membro del governo provvisorio della Repubblica Partenopea, assegnandolo al comitato delle finanze. Il Delfico dunque pot\u00e9 maturare la \"Dichiarazione dell'uomo e del cittadino\", ispirata alle Dichiarazioni francesi del 1789, del 1793 e del '95, proclamando l'uguaglianza sociale tra i cittadini.\nTuttavia questo clima innovativo fu interrotto bruscamente dai vacillanti governi delle citt\u00e0, poich\u00e9 gli eserciti francesi erano costretti continuamente a spostarsi di luogo in luogo per reprimere rivolte popolari scatenate dai nobili filo-borbonici, che tentavano in ogni modo di sabotare i nuovi governi. Il 28 aprile dell'anno i francesi iniziarono ad abbandonare gli Abruzzi al loro destino, e cos\u00ec il Delfico, che si trovava a Pescara, fu costretto a fuggire nelle Marche, mentre i filo-borbonici (o sanfedisti) riprendevano il controllo, e processavano tutti i filo-liberali.\nNei paesi invece vengono istituite le \"Edilit\u00e0\". Otto giorni dopo l'arrivo degli invasori, i contadini, i montanari e altri, alcuni dei quali avevano fatto parte del disciolto esercito del Micheroux, entrano in Teramo e ne cacciano, con l'aiuto delle sassate degli abitanti - ivi comprese le donne della zona della Misericordia, il presidio francese.\nLa citt\u00e0 in mano alla folla inferocita subisce devastazioni.\nFurono bruciate e saccheggiate numerose case, tra le maggiori quelle del barone Giovanni Thaulero, del Sig. Biagio Michitelli, del Sig. Gianfranco Nardi e del barone Alessio Tulli\" e vengono perdute, per incendio o per saccheggio, preziose collezioni private di libri e di monete, la \"Storia\" del Tullj e numerosi documenti importanti per la ricostruzione storica della vita aprutina nei secoli passati.\nFu arsa anche la casa dell'abate Berardo Quartapelle dopo il saccheggio del suo laboratorio nel quale conduceva esperimenti. Egli si salv\u00f2 rifugiandosi in un locale nascosto in una casa attigua. Pianse per tutto quel saccheggio e rassegnato riprese la via dell'esilio (Giacinto Pannella, \"L'abate Quartapelle e la coltura in Teramo\", Napoli, stab. tip. del cav. Antonio Morano, 1887, citaz. pp. 196-198).\nL'intervento del vescovo Pirelli e di cittadini responsabili come Gio. Bernardino Delfico, frena la teppaglia. Settecento francesi, al comando dell'ufficiale Charlot, da Montorio si dirige a Teramo accampandosi nel sobborgo occidentale della Cona. Dopo una breve scaramuccia nei pressi delle mura di Porta San Giorgio rientrarano in citt\u00e0 e uccisero quattro cittadini rei di aver rubato loro un cannone.\nRompono tutte le campane della citt\u00e0 tranne le due maggiori, perch\u00e9 erano state fatte suonare a martello. Nei villaggi e in montagna si rifugiano gli \"insorgenti\" fedeli ai Borboni, figli del vecchio brigantaggio e padri del nuovo. Da questo momento prenderanno forza il prete De Donatis che si faceva chiamare il \"generale de' Colli\", don Emidio Cocchi di Tizzano che iniziava persino a riscuotere tributi in nome del Re, ai quali si aggiungeranno i fratelli Fontana da Penne.\nSecolo XIX (1801-1900).\nMoti liberali del 1821 e del 1848.\nLo stesso Melchiorre Delfico dal 1815, e poi nel 1820-21, continu\u00f2 a coltivare ideali liberali, traducendo la Costituzione di Spagna, largita nel 1820 da Ferdinando I, venendo soprannominato il \"Nestore della cultura napoletana\". Iscritto anche alla Loggia Carbonara di Teramo, durante i moti rivoluzionari guid\u00f2 personalmente dei drappelli, ma venne sconfitto dalle truppe borboniche.\nRistabilito ancora l'ordine, Teramo comparve di nuovo nella storia risorgimentale con il processo e la fucilazione dei cosiddetti \"martiri pennesi\" nel 1837, dopo i motivi rivoluzionari della citt\u00e0 vestina guidati dal liberale Clemente De Caesaris, che venne arrestato e condotto a Pescara, da dove fugg\u00ec. Nel frattempo le terre, bench\u00e9 tornate ai baroni e ai vari feudatari, avevano iniziato a sperimentare le nuove tecniche di produzione, e per le iniziative di Vincenzo Comi nel 1830, anche l'industria nella Val Vibrata inizi\u00f2 a svilupparsi. Nel territorio di Elice, Montorio, Notaresco vennero aperte concerie, mentre fabbriche di seta a Teramo e Atri. Miglior\u00f2 anche l'insegnamento, con l'istituzione in citt\u00e0 del Convitto-Liceo Regio Ginnasio, che si dot\u00f2 della ricca biblioteca di Palazzo Delfico, di propriet\u00e0 di Melchiorre e Gianfilippo; venne inaugurato anche il primo teatro, il Corradi, presso la Casa Catenacci, nel rione Santo Spirito (via V. Veneto), che nel 1868 verr\u00e0 sostituito dal nuovo teatro comunale sul corso San Giorgio, demolito purtroppo nel 1959.\nTeramo e l'unit\u00e0 d'Italia.\nL'erudizione divenne monumento in citt\u00e0 con la pubblicazione nel 1832 dei volumi della \"Storia ecclesiastica e civile della regione pi\u00f9 settentrionale del Regno di Napoli\" di Niccola Palma, volumi che riguardano la storia sia di Teramo sia del suo contado dalle origini sino ai fatti del primo Ottocento. Nel 1893 vennero pubblicati anche i \"Dialoghi sette della Storia di Teramo\", scritti nella met\u00e0 del Cinquecento dallo storico Muzio de' Muzii. Intorno al 1848 nella campagna teramana dilag\u00f2 il brigantaggio, con la compagnia stanziata a Sant'Angelo, nel pennino, di Antonio Tripoti e Valerio Forti.Sempre in quest'anno Filippo Delfico-De Filippis con altri compari suscit\u00f2 una nuova protesta che scoppi\u00f2 in tumulto, ispirandosi ai moti pennesi di dieci anni prima, ma anche questa ribellione fall\u00ec con l'arresto dei cospiratori mazziniani\nIn occasione dell'ingresso di Teramo nel nuovo Regno d'Italia nel 1860, fu richiamato in patria Troiano De Filippis Delfico, che venne eletto \"prodittatore\" d'Abruzzo, prese parte all'assedio di Civitella del Tronto a capo della Guardia Nazionale, contro gli ultimi irriducibili filoborbonici, e s'impegn\u00f2 nella lotta del brigantaggio che invase di nuovo la provincia dopo l'unificazione del regno. Teramo dunque mantenne il capoluogo di provincia, nella regione d'Abruzzo, insieme a Chieti e L'Aquila.\nVisita a Teramo di Ferdinando I delle Due Sicilie.\nNiccola Palma, che \u00e8 un contemporaneo, descrive la cronaca dell'avvenimento citando anche il \"Giornale delle due Sicile\", n. 170. Alle ore 14 il Re giunse a Teramo tra due ali di folla che gridavano \"Viva e viva il Re, il nostro buon re Ferdinando II\". Mons. Berrettini, il quale era al suo fianco, racconta che \"lagrime di tenerezza caddero dagli occhi del giovane Sovrano\". Quindi si rec\u00f2 in duomo dove il vescovo Ricciardoni impart\u00ec la triplice benedizione. Quindi il re uscito dalla chiesa gir\u00f2 in carrozza scoperta per la citt\u00e0, \"compiacendosi lodarne la piana situazione, non meno che l'ampiezza e la regolarit\u00e0 delle strade (...) Nella sera il tempo sereno e bellissimo fe' spiccare la vaga e generale illuminazione, ornata di trasparenti. Indarno un colpo di vento avea nel d\u00ec precedente atterrate le macchinette piramidali, disposte in fila ai quattro lati della piazza grande, a fin di rendere la illuminazione pi\u00f9 brillante sotto lo sguardo del principe; che, come per incantesimo, erano state di bel nuovo innalzate (...)\".\nTeramo nel periodo postunitario.\nL'amministrazione del distretto rimane invariata, Teramo governa la parte settentrionale dell'Abruzzo a confine con le Marche e la provincia di Ascoli Piceno, a sud presso il fiume Pescara. confina con la provincia di Chieti, ad ovest oltre il Gran Sasso confine con L'Aquila.\nNegli anni '70 viene progettata la nuova ferrovia, in grado di collegare il capoluogo aprutino nell'entroterra con la nuova ferrovia Adriatica, che aveva gli scali nelle citt\u00e0 di Roseto degli Abruzzi, allora Rosburgo, frazione di Montepagano, Giulianova, Tortoreto Lido, Mutignano marina, dato che non era stato ancora fondato il comune di Pineto, ecc. La ferrovia Teramo-Giulianova fu inaugurata nel 1884.\nEra in vigore un altro monumentale progetto di collegamento di Teramo con L'Aquila, bench\u00e9 il problema naturale fosse la presenza del massiccio del Gran Sasso e il Passo delle Capannelle, antica strada da percorrere per arrivare nella conca aquilana. Il progetto sembrava andare a buon fine, dato che nel territorio aquilano fu costruita la stazione a Capitignano, all'esatto confine con la provincia di Teramo nella zona di Campotosto, ma ben presto i costi troppo alti e la difficolt\u00e0 di bucare il Gran Sasso, cosa che avverr\u00e0 un centinaio d'anni dopo col \"traforo del Gran Sasso\" per l'Autostrada dei Parchi, fu abbandonato per sempre.\nEccezion fatta per il traforo autostradale, la mancanza di collegamento mediante ferrovia di Teramo e L'Aquila determina ancora oggi un grave problema di comunicazione tra i due capoluoghi, mentre nel 2017-20 si sono incrementati i progetti di miglioramento stradale del collegamento Teramo-Giulianova.\nNel 1881 Berardo Costantini inaugur\u00f2 a Teramo l'Ospedale psichiatrico Sant'Antonio, uno dei pi\u00f9 grandi d'Abruzzo, che mantenne l'attivit\u00e0 sino al 1997.\nIl Novecento.\nTeramo nella prima met\u00e0 del XX secolo.\nNel 1917 dallo scienziato teramano Vincenzo Cerulli viene realizzato l'osservatorio astronomico di Collurania, a sud della citt\u00e0, poi divenuto Osservatorio astronomico d'Abruzzo \"V. Cerulli\".\nNel 1886 viene fondata a Teramo la \"Rivista abruzzese\" da Giacinto Pannella, storico illuminato di antichit\u00e0 abruzzesi, che vedr\u00e0 la partecipazione e dibattiti culturali nella citt\u00e0 aprutina, sino ai primi del Novecento, quando verr\u00e0 chiusa. Una rivista omonima, tutt'ora in attivit\u00e0, con gli stessi scopi divulgativi, sar\u00e0 aperta a Lanciano (CH) nel 1948.\nIl fascismo a Teramo verr\u00e0 ben accolto dai cittadini, malgrado le iniziali posizioni giolittiane della politica di primo Novecento. La citt\u00e0 viene modificata specialmente nella parte finale del Regime con strutture moderne, tra questi cambiamenti drastici ci sar\u00e0 la scellerata demolizione della storica chiesa di San Matteo con il convento nel centro di Teramo, sul corso San Giorgio (1940), a fianco del teatro comunale, anch'esso abbattuto una decina d'anni dopo.\nSeconda guerra mondiale.\nDurante la guerra, Teramo viene occupata il 3 ottobre 1943, bench\u00e9 gi\u00e0 dal luglio dell'anno la citt\u00e0 soffre la presenza nazista per la battaglia di Bosco Martese, vicino al comune di Rocca Santa Maria. In citt\u00e0 viene imposto il coprifuoco, la ferrovia viene distrutta, l'area di campagna \u00e8 bombardata dagli alleati, ma non la citt\u00e0. Anche i nuovi ponti in pietra ottocenteschi, sul Tordino e sul Vomano vengono distrutti per impedire i collegamenti.\nIl 13 giugno 1944 c'\u00e8 la ritirata delle truppe nazifasciste.\nTeramo nella seconda met\u00e0 del XX secolo.\nFatti del dopoguerra.\nLa citt\u00e0 si riprende abbastanza in fretta, con la ricostruzione della ferrovia, delle strade, e dei ponti di accesso, in particolare il Ponte Catena sul Tordino. Inizia lo sviluppo moderno da parte delle amministrazioni democristiane, in cui primegger\u00e0 il sindaco Carino Gambacorta. Il Gambacorta inizialmente provvide alla sistemazione del centro storico, demolendo arbitrariamente vari edifici che oggi avrebbero potuto rappresentare un merito in pi\u00f9 della bellezza del centro storico, sentimento non condiviso nei tempi di fervida passione per la corsa alla modernit\u00e0, sicch\u00e9 varie architetture, come palazzi e chiese, vennero sacrificate al progresso.\nNegli anni '60 inizia l'espansione fuori Porta San Giorgio, da piazza Garibaldi al viale Bovio, oltre la villa comunale, si costruiscono nuovi quartieri come il Colleatterrato, il San Berardo, il San Benedetto, il quartiere Madonna della Cona, il quartiere Scapriano, e si migliorano i collegamenti con San Nicol\u00f2 a Tordino.\nCambiamenti urbanistici di Teramo negli anni '50.\nTeramo dal 1959 circa in poi, fino agli anni '70, sub\u00ec un gravoso sviluppo della citt\u00e0, che spesso comport\u00f2 la demolizione di edifici storici all'interno del centro, operati con approvazione della giunta democristiana di Carino Gambacorta. Gi\u00e0 alcune demolizioni vennero effettuate nell'era del fascismo, si ricordano le distruzioni del complesso monastico di San Matteo sul corso San Giorgio per creare la piazzetta antistante la Prefettura e l'allargamento del corso stesso con la distruzione nel 1929 dell'ingresso monumentale detto \"Due di Coppe\", da Piazza Garibaldi. Negli anni '50 '60 per\u00f2 le demolizioni, operato nel piano di svecchiamento della citt\u00e0, raggiunsero l'apice. Nel 1956 circa enne demolito lo storico cine-teatro Apollo in stile liberty francese, poi nel '59 fu la volta del teatro comunale del 1868, grave perdita per il patrimonio artistico teramano; successivamente le demolizioni riguardarono alcune case dei rioni San Leonardo (come il palazzo Pompetti in Largo Torre Bruciata per favori gli scavi archeologici della domus romana), e la demolizione della medievale Casa Bonolis per la costruzione di un palazzo moderno (corso De Michetti, presso la chiesa di Sant'Antonio), lasciando soltanto i portici del XIV secolo; del rione Santo Spirito, demolizioni effettuate nell'area del teatro romano per permettere gli scavi, mentre gi\u00e0 il corso di Porta Romana negli anni '30 era stato privato del bellissimi edificio medievale detto \"casa Antonelli\", con la famosa lapide delle \"male lingue\" descritta dal Muzii nei suoi \"Dialoghi\". Altre distruzioni riguardarono soprattutto il rione di Santa Maria a Bitetto, dove molte case di via del Sole, e di Piazza del Carmine, appartenenti al Medioevo e al primo Cinquecento, vennero completamente rase al suolo, con l'eccezione della chiesa della Madonna del Carmine, per realizzare la moderna via Francesco Savini, parallela del Corso De Michetti. Nel piano era compresa la demolizione anche del piazzale del Sole, e dunque anche della Casa Urbani, una delle residenza civili pi\u00f9 antiche di Teramo (XII-XIII secolo).Mentre la citt\u00e0 si sviluppava sia a ovest sia a est, nei quartieri Castello, Piano della Lenta, Colleminuccio, Madonna della Cona, San Nicol\u00f2 e Colleatterrato, le demolizioni continuarono nel quartiere San Giorgio, con la distruzione del Palazzetto del Credito Abruzzese, realizzato in stile neogotico da Alfonso De Albentiis (1925), dei giardini del Palazzo Delfico in via d'Annunzio con la Fontana delle Piccine, e con l'atterramento completo della Piazza della Cittadella, rinominata Piazza Martiri Pennesi. Il piazzale fu ricostruito daccapo dalle antiche strutture ottocentesche, incluso l'Albergo Giardino, con palazzine di modesto gusto estetico e criterio artistico.\nTeramo nel nuovo millennio.\nTeramo sino agli anni 2000 fu una citt\u00e0 di provincia abbastanza avanti, per la modernit\u00e0 e lo sviluppo economico, rispetto ad altre realt\u00e0 abruzzesi quali Chieti, L'Aquila, Sulmona, ripiegate verso s\u00e9 stesse, ed era seconda solo a Pescara per espansione edilizia e sociale. Con l'arrivo dell'autostrada dei Parchi e il completamento del traforo del Gran Sasso, i collegamenti con Roma furono molto pi\u00f9 facili.\nA partire dal terremoto del 2009 che colp\u00ec L'Aquila, e irrimediabilmente anche Teramo, la politica amministrativa inizia a causare un dissesto politico-economico-sociale generale, facendo cadere Teramo in una fase di decadenza da cui non ancora si \u00e8 pienamente ripresa. Nuovi problemi e danni si verificano con il grave terremoto di Amatrice del 2016 e con le scosse di Campotosto e Montereale del gennaio 2017."}
{"id": "1464443", "revid": "619191", "url": "https://it.wikipedia.org/wiki?curid=1464443", "title": "Luna (Sailor Moon)", "text": ""}
{"id": "1464446", "revid": "729019", "url": "https://it.wikipedia.org/wiki?curid=1464446", "title": "Aeroporto di Foggia", "text": "L'Aeroporto di Foggia (IATA: FOG, ICAO: LIBF) \u00e8 un aeroporto civile situato a circa 3\u00a0km dal centro della citt\u00e0 di Foggia.\nLo scalo, intitolato a Gino Lisa, \u00e8 dotato di eliporto, utilizzato dalla compagnia Alidaunia per voli verso il Gargano (Isole Tremiti, Peschici, San Giovanni Rotondo e Vieste) e i monti della Daunia (Celenza Valfortore)\nStoria dell'aeroporto.\nDal 1915 quasi 1000 allievi piloti, ufficiali e truppa, italiani e americani, vi si istruirono su apparecchi di vario tipo.\nNell'agosto del 1917 la Sezione Difesa dell'Aeroporto di Foggia disponeva di 2 piloti e nel marzo 1918 riceve 2 Savoia Pomilio con cannoncino, un Caproni Ca.33 con cannoncino ed una Sezione di Nieuport 11 che nel mese di aprile formano la 301\u00aa Squadriglia al Campo Sud di Foggia.\nL'Aeroporto di Foggia \"Gino Lisa\" \u00e8 uno dei 32 scali presenti nella provincia durante la seconda guerra mondiale, che costituivano il cosiddetto Complesso aeroportuale foggiano. Si trattava nella maggior parte dei casi di basi aeree degli alleati durante la fase di conquista dell'Italia.\n1968: L'inizio dei voli civili.\nL'idea di utilizzare l'aeroporto Gino Lisa per i servizi di linea commerciale risale alla fine degli anni sessanta, quando l'Italia manifest\u00f2 l'intenzione di attivare un volo diretto con l'aeroporto di Roma-Ciampino. Nel 1971 fu per\u00f2 l'ATI, divisione di Alitalia per l'esercizio dei voli nazionali, a inaugurare il collegamento con Roma Fiumicino operando due voli giornalieri con i turboelica Fokker F27. I voli furono sospesi nel 1975 in coincidenza con la dismissione dei Fokker e le difficolt\u00e0 inerenti al mantenimento del servizio con gli aviogetti di maggiore capacit\u00e0. L'attivit\u00e0 dell'ATI rimane a tutt'oggi il pi\u00f9 duraturo servizio di linea aerea regolare operato sullo scalo foggiano senza soluzione di continuit\u00e0.\n1989: I tentativi di ripresa.\nQuasi tre lustri trascorsero prima di rivedere un collegamento di linea sullo scalo foggiano. All'inizio del 1989 la compagnia regionale Aliblu Airways riprese i voli verso Roma Fiumicino con aerei Jetstream 31 da 18 posti, ma li abbandon\u00f2 l'anno successivo quando fu acquisita e cess\u00f2 le attivit\u00e0. Fu quindi la volta di Alidaunia che, in aggiunta al servizio elicotteristico, noleggi\u00f2 un Mitsubishi MU300 per collegare Foggia con Milano Malpensa nel 1992-1993 e successivamente con Parma fino al 1995. Nel 1994 anche International Flying Services aveva operato brevemente sullo scalo con scarso successo.\nDopo pochi anni il comune di Foggia si fece promotore del riavvio dei voli di linea sul Gino Lisa. L'obiettivo era dirottare una parte del flusso turistico previsto in arrivo a Roma per il Giubileo del 2000 verso i luoghi di culto della provincia foggiana e, nel contempo, promuovere lo sviluppo turistico locale. A questo scopo furono create una societ\u00e0 privata per l'esercizio dello scalo e la compagnia aerea Federico II Airways. Federico II Airways ricevette un turboelica d'ultima generazione Fairchild-Dornier 328 nell'ottobre 1998 e inizi\u00f2 i voli verso Roma Fiumicino nel mese successivo. Un altro Fairchild-Dornier fu noleggiato all'inizio del 1999 per collegare Foggia con Milano Malpensa e con altre destinazioni. Le previsioni per\u00f2 non si concretizzarono e la compagnia accumul\u00f2 un disavanzo economico considerevole. Federico II Airways fu costretta a sospendere le attivit\u00e0 dopo due anni dal loro avvio e chiuse definitivamente nel 2002.\nNegli anni a seguire diverse compagnie regionali tentarono senza successo di riavviare i collegamenti con regolarit\u00e0, trovandosi a fronteggiare problemi di carattere operativo (ItAli Airlines), di stabilit\u00e0 economica e finanziaria (Club Air) oppure limitando l'interesse ai soli voli a domanda (Air A!ps).\n2008-2011: La storia recente.\nNella primavera del 2008 Myair vinse il bando pubblico per il riavvio dei servizi di linea dal Gino Lisa e nel mese di ottobre inaugur\u00f2 i voli verso Milano Malpensa, Palermo, Roma Fiumicino e Torino. A questi si aggiunsero i collegamenti verso Bologna, Milano Orio al Serio e Ginevra che furono per\u00f2 abbandonati insieme ai voli su Roma quando MyAir sospese le attivit\u00e0 nel luglio 2009 a causa del fallimento della stessa compagnia. La compagnia regionale Skybridge AirOps aveva ripreso il servizio regolare per Roma Fiumicino, operandolo in regime di finanziamento privato e progettando anche di volare da Foggia verso nuove destinazioni. Questi voli sono stati sospesi nel 2010 e poco dopo l'intero progetto \u00e8 stato abbandonato.\nAl termine del triennio di finanziamenti da parte della Regione Puglia, con bando pubblico inizialmente vinto da MyAir e successivamente rigirato a Darwin Airline, quest'ultima compagnia ha deciso di proseguire le proprie attivit\u00e0 di volo dall'Aeroporto di Foggia, confermando anche il codeshare con Alitalia. Dall'operativo invernale con inizio dal 29 ottobre 2011, rimangono attive le tre rotte nazionali (Milano Malpensa, Torino e Palermo), con unica riduzione da 4 a 3 dei voli settimanali per il capoluogo siculo. Il termine dei contributi pubblici alla compagnia ha comportato un notevole aumento del costo del biglietto a partire da ottobre 2011. L'offerta di volo \u00e8 risultata fuori mercato, soprattutto a causa della forte concorrenza degli aeroporti limitrofi. La conseguenza \u00e8 stata la conclusione dei voli dal 7 novembre 2011.\n2010-2011: Chiusura al traffico civile.\nNel mese di novembre del 2010 si \u00e8 cominciato per\u00f2 a parlare della chiusura definitiva al traffico civile di questo scalo nel contesto del piano denominato \"aeroporti bonsai\" che prevede il taglio degli scali al di sotto dei 500.000 passeggeri annui a causa del loro alto costo di esercizio a fronte di uno scarsissimo utilizzo.\nCome gi\u00e0 accennato, a partire dal 24 maggio 2010 l'operativo della Darwin Airline da Foggia era passato in codeshare con Alitalia. Il \"Gino Lisa\" era quindi entrato a far parte del circuito internazionale anche grazie all'alleanza SkyTeam di cui fa parte Alitalia. I passeggeri potevano raggiungere qualsiasi destinazione nazionale o internazionale con un unico biglietto aereo e un solo check-in in partenza da Foggia, e potevano transitare a Milano Malpensa, Torino e Palermo senza dover ripetere i controlli di sicurezza. I voli da e per Foggia erano validi per il programma a premi MilleMiglia di Alitalia.\nGli accordi di codeshare sono stati confermati anche per la stagione invernale 2011 e sono terminati insieme alla fine dei voli Darwin Airline.\n2012-2021: Allungamento della pista.\nLa giunta Vendola ha sbloccato nel 2012 un finanziamento statale di 14 milioni di euro per lavori di allungamento della pista esistente di 1.438 metri. I lavori sono iniziati il 6 dicembre del 2019. Il 26 luglio 2021 l'aeroporto ha riaperto al traffico aereo dopo il completamento dei lavori di allungamento, ricevendo l'autorizzazione antincendio. La nuova pista misura 2.000 metri, di questi solo 1.795 metri potranno essere realmente utilizzati per decolli e atterraggi.\nCaratteristiche.\nLa vecchia pista dell'aeroporto era lunga 1\u00a0560\u00a0m e larga 45\u00a0m ed \u00e8 definita di categoria 3-C di tipo \"strumentale\", ossia con apparecchiature adatte anche ad atterraggi in condizioni sfavorevoli di visibilit\u00e0. \u00c8 realizzata in cemento e asfalto e ha una resistenza di grado PCN37 (ovvero supporta aerei del peso di 37 tonnellate per carrello). In passato il valore era pari a PCN65. L'altitudine media \u00e8 di 81\u00a0m s.l.m. e la temperatura media di riferimento \u00e8 di 28\u00a0\u00b0C.\nSono in fase di ultimazione i lavori per l'allungamento della pista di altri 300\u00a0m, verso la testata 15 (Nord), chiudendo il prolungamento di Via Gioberti su Via Castelluccio, nel tratto finale verso la SS16 (Tangenziale di Foggia).\nTraffico passeggeri.\nDal 2006 al 2011 il traffico \u00e8 stato in costante aumento: nel 2008, grazie alle nuove rotte, il \"Gino Lisa\" triplic\u00f2 il transito dei passeggeri rispetto al 2007 e si posizion\u00f2 38\u00ba in Italia per volume di traffico passeggeri, con 29\u00a0770 transiti. Nel 2009 con un incremento del 129,5%, ha raggiunto il 36\u00ba posto per volume di traffico passeggeri e il 1\u00ba posto tra gli aeroporti aventi una pista inferiore a 1700 metri.\nStazione meteorologica.\nL'aeroporto di Foggia \u00e8 sede di una stazione meteorologica, un riferimento per il servizio meteorologico dell'Aeronautica Militare e per l'Organizzazione Meteorologica Mondiale relativa all'area urbana della citt\u00e0 di Foggia, nel Tavoliere delle Puglie."}
{"id": "1464448", "revid": "133130", "url": "https://it.wikipedia.org/wiki?curid=1464448", "title": "Concepito (diritto)", "text": ""}
{"id": "1464460", "revid": "958185", "url": "https://it.wikipedia.org/wiki?curid=1464460", "title": "Investimento diretto all'estero", "text": "L'investimento diretto estero (IDE) o anche in inglese foreign direct investment (FDI) \u00e8 una forma di internazionalizzazione delle imprese. Rappresenta una voce della contabilit\u00e0 nazionale nella quale vengono indicati i trasferimenti di capitale e di tecnologie da un paese all'altro.\nTassonomia.\nSi suole distinguere tra:\nLa prima forma porta, a fronte del flusso IDE, un aumento dello stock di capitale del paese fruitore dell'investimento.\nLo stesso non pu\u00f2 dirsi, almeno nella fase iniziale dell'acquisizione del contro, nel caso delle fusioni e acquisizioni. Per un'analisi degli effetti sullo stock di capitale di questa forma di IDE si dovr\u00e0 attendere di vedere lo sviluppo della strategia che l'azienda investitrice intende percorrere e che pu\u00f2 essere un rafforzamento della sua posizione nel paese o un ridimensionamento della capacit\u00e0 produttiva, soluzioni che, come \u00e8 facile intuire, hanno effetti opposti sulla dotazione complessiva di risorse del paese ospitante.\nUn'ulteriore distinzione \u00e8 tra IDE orizzontali (ossia in un medesimo settore merceologico) e verticali (se effettuati con integrazioni a monte o a valle)\nSecondo il Fondo Monetario Internazionale e l'OCSE si ha un IDE quando l'investitore estero possiede almeno il 10% delle azioni ordinarie, effettuato con l'obiettivo di stabilire \"un interesse duraturo\" nel paese, una relazione a lungo termine e una significativa influenza nella gestione dell'impresa.\nSi distingue infine tra IDE \"attivo\" o in uscita (quando dall'economia domestica si investe in paesi stranieri) e \"passivo\" o in entrata (nel caso contrario).\nDato che influenzano l'economia di ciascun paese, gli IDE sono indicatori importanti per il processo di internazionalizzazione.\nCon la globalizzazione, questa forma di investimento ha avuto un notevole sviluppo.\nDati.\nLe \"fusioni e acquisizioni\" sono oggi i 3/4 degli IDE. Sono un fenomeno che vede coinvolti sia in entrata che in uscita principalmente i paesi sviluppati; infatti queste nazioni hanno una maggiore capacit\u00e0 di investimento e possono offrire aziende che rispondano maggiormente ai target di partecipazione ricercati.\nIn generale l'Europa \u00e8 il maggior fruitore di ogni tipologia di IDE, anche se negli ultimi anni si \u00e8 assistito ad un rafforzamento della posizione dei paesi in via di sviluppo.\nIl picco di IDE si \u00e8 avuto nel 2000; nel periodo 1995-2005 il loro valore si \u00e8 sdoppiato"}
{"id": "1464461", "revid": "10652", "url": "https://it.wikipedia.org/wiki?curid=1464461", "title": "Amanita vaginata var. umbrinolutea", "text": ""}
{"id": "1464465", "revid": "13261", "url": "https://it.wikipedia.org/wiki?curid=1464465", "title": "World Rally Championship", "text": ""}
{"id": "1464485", "revid": "199927", "url": "https://it.wikipedia.org/wiki?curid=1464485", "title": "Fase solida", "text": ""}
{"id": "1464490", "revid": "1745361", "url": "https://it.wikipedia.org/wiki?curid=1464490", "title": "Arcandro", "text": "Arcandro () \u00e8 un personaggio della mitologia greca, figlio, oppure nipote (a seconda delle fonti) di Acheo e fratello di Architele.\nMitologia.\nInsieme al fratello Architele combatt\u00e9 una guerra contro Lamedone e ne furono sconfitti. \nSi trasfer\u00ec dalla sua citt\u00e0 natale Ftia ad Argo, (la citt\u00e0 bianca), capitale dell'Argolide. Da tale luogo in seguito riusc\u00ec a prendere il comando del regno e aument\u00f2 il suo potere arrivando a regnare anche sulla Laconia. Secondo il mito lui fu il primo a chiamare Achei gli abitanti di quei luoghi.\nArcandro spos\u00f2 una delle figlie di Danao, la giovane Scaia e suo fratello scelse un'altra figlia dello stesso padre, chiamata Automata."}
{"id": "1464493", "revid": "1632387", "url": "https://it.wikipedia.org/wiki?curid=1464493", "title": "The Flower Kings", "text": "I Flower Kings sono un gruppo musicale di rock progressivo svedese ispirato, guidato e prodotto da Roine Stolt.\nBiografia.\nIl loro primo album \"Back in the World of Adventures\" risale al 1995, e da allora hanno prodotto vari lavori, sempre ispirandosi al prog rock degli anni settanta ed alla musica classica, ma anche dedicandosi alla sperimentazione ed alla contaminazione con vari generi.\nNel 1985 Roine Stolt ha pubblicato l'album solista \"Behind the Walls\", di matrice pop-rock. Pubblica il suo secondo album nel 1989 e il terzo nel 1994.\nEsclusi questi album solisti di Stolt, il primo vero album come The Flower Kings \u00e8 \"Back in the World of Adventures\" (1995). Il gruppo nel '95 \u00e8 composto da Michael Stolt al basso, Roine Stolt alla chitarra, Tomas Bodin alle tastiere, Hasse Bruniusson alle percussioni e Jaime Salazar alla batteria. Subito dopo, nel 1996 viene pubblicato \"Retropolis\".\nNel 1999 Micheal Stolt lascia il gruppo e viene sostituito da Jonas Reingold.\nRoine Stolt ha registrato anche diversi album con il supergruppo Transatlantic.\nIl nome.\nIl nome della band deriva da quello di un album solista di Stolt del 1994."}
{"id": "1464499", "revid": "1318658", "url": "https://it.wikipedia.org/wiki?curid=1464499", "title": "Grand Trianon", "text": "Il Grand Trianon o Trianon di marmo \u00e8 un palazzo che Luigi XIV fece costruire vicino a Versailles in Francia. L'esterno dell'edificio \u00e8 rivestito di marmo e da ci\u00f2 prende il nome di \u00abTrianon di marmo\u00bb. Fa parte del patrimonio dell'umanit\u00e0 dell'UNESCO dal 1979.\nStoria.\nNel 1670 Luigi XIV decise di demolire il villaggio di Trianon, a nord-ovest del parco di Versailles, per costruirvi un edificio che gli permettesse di fuggire la corte. Fu Louis Le Vau ad essere incaricato di questa costruzione: egli scelse di rivestire i muri di porcellana di Delft, blu e bianca. Il giardino offriva gi\u00e0 splendide aiuole fiorite. Fin dall'inizio, Luigi XIV consacr\u00f2 questa dimora ai suoi amori con Madame de Montespan. Ma la decorazione del \u00abTrianon di porcellana\u00bb era molto fragile e non resistette alle intemperie. \nNel 1683 avviene la prima assoluta nel Th\u00e9\u00e2tre de la Cour de Marbre du Grand Trianon del successo di \"Pha\u00e9ton\" di Jean-Baptiste Lully.\nIl Trianon di porcellana fu demolito nel 1687, il primo anno di disgrazia di Madame de Montespan, per cui era stato costruito. Lo stesso anno, un nuovo progetto vide la luce. A Jules Hardouin-Mansart, il nuovo \"Primo architetto del re\" venne affidata la costruzione di un nuovo Trianon in uno stile pi\u00f9 italianeggiante. \nIl cantiere dur\u00f2 da giugno 1687 a gennaio 1688. Il Grand Trianon, o Trianon di marmo, fu inaugurato nell'estate del 1688, da Luigi XIV e Madame de Maintenon. I saloni sono affollati da molti principi della casa reale: il Gran Delfino, il duca e la duchessa di Berry, il duca di Chartres, la duchessa di Borbone, e la duchessa d'Orl\u00e9ans. Sotto Luigi XV, Maria Leszczy\u0144ska vi risiedette dal 1740. Ma Luigi XV si disinteress\u00f2 totalmente del palazzo. Maria Antonietta prefer\u00ec di gran lunga il Petit Trianon, tuttavia fece qualche apparizione nella \"galerie des Cotelles\". Durante la Rivoluzione il castello del Grand Trianon fu gravemente danneggiato.\nBisogner\u00e0 attendere il Primo Impero e Napoleone Bonaparte perch\u00e9 il palazzo riacquisti la sua importanza. Nel 1805 si procedette al restauro dei due palazzi. Dal 1809 al 1810, il castello fu arredato nuovamente. L'imperatore comp\u00ec numerosi soggiorni a Trianon fra il 1809 e il 1813. Qui celebr\u00f2 il suo matrimonio con l'imperatrice Maria Luisa. Sotto Luigi XVIII non si effettu\u00f2 nessun cambiamento nel castello, furono rimosse soltanto le insegne imperiali. Carlo X vi fece sosta sulla via dell'esilio. Dal 1830 al 1848 Maria Amalia adatt\u00f2 il castello ai gusti del tempo per risiedervi. Il Grand Trianon serve oggi da cornice per le cerimonie ufficiali della Repubblica e nell'ala del Trianon-sous-bois sono ospitati gli invitati presidenziali.\nPianta e architettura.\nIl Grand Trianon \u00e8 un esempio di stile classico francese intrecciato con lo stile italiano. Il complesso degli edifici, in cui domina il rosa, \u00e8 molto grazioso. Si entra nel cortile attraverso un cancello basso: a destra, si trova la manica settentrionale. A sinistra, si trova la manica meridionale coperta da un tetto piatto, con balaustra. Il materiale che riveste i muri \u00e8 una pietra bionda; i pilastri sono di marmo rosa di Linguadoca. In fondo alla corte una loggia, voluta da Luigi XIV e progettata da Robert de Cotte, unisce le maniche settentrionale e meridionale. Non si tratta propriamente di un peristilio, perch\u00e9 non gira completamente attorno al cortile. Il cortile di servizio si situa dietro alla manica meridionale. Infine, un'ala perpendicolare alla manica settentrionale \u00e8 chiamata Trianon-sous-Bois.\nParco.\nI giardini sono semplici e ornati, fra gli altri, da un gioco d'acqua progettato da Mansart nel 1703."}
{"id": "1464504", "revid": "2091899", "url": "https://it.wikipedia.org/wiki?curid=1464504", "title": "Chiesa di San Vincenzo de Flaturno", "text": "La chiesa di San Vincenzo de Flaturno \u00e8 sita a poche decine di metri dal centro abitato di Anversa degli Abruzzi in provincia dell'Aquila.\nEra in localit\u00e0 Passano, vicino alla chiesa di Santa Maria di Flaturno, attuale ex chiesa di Santa Maria ad nives (via Vittorio Emanuele). Il portale antico rinascimentale \u00e8 stato studiato nel primo '900 da Gavini, che ne ha riportato un'accurata descrizione.\nFu edificata dai monaci originari del Volturno.\nConstava di un annesso cimitero.\nNel 1333 vi fu sepolto un frate locale, Pietro d'Anversa degli Abruzzi, vescovo di Carinola prima, e di Valva poi).\nIl portale d'ingresso, rinascimentale, constava di un bassorilievo raffigurante l\"'Agnus Dei\". Alcune lapidi si trovano presso la parrocchia di Santa Maria delle grazie. \nOra ne rimangono parte delle mura."}
{"id": "1464505", "revid": "10652", "url": "https://it.wikipedia.org/wiki?curid=1464505", "title": "Amanitopsis umbrinolutea", "text": ""}
{"id": "1464507", "revid": "287204", "url": "https://it.wikipedia.org/wiki?curid=1464507", "title": "A gola spiegata", "text": "A gola spiegata \u00e8 il sedicesimo album di Lanfranco Malaguti, registrato tra novembre 2005 e gennaio 2006, e quindi pubblicato nel 2007.\nDescrizione.\nUn disco composto esclusivamente di pezzi gi\u00e0 noti: se nel jazz infatti \u00e8 una prassi incidere standard, ovvero rielaborazioni di temi della tradizione jazzistica, non altrettanto consueto \u00e8 pescare nell'ambito della musica pop e dalle colonne sonore, tendenza di cui Malaguti fu pioniere in Italia.\nDifficile, per l'orecchio poco allenato, riconoscere nel disco le famose melodie di questi pezzi: il musicista smonta e ricostruisce alla propria maniera gli undici brani di questo disco, la cui chiusura \u00e8 affidata alle note di \"Moon River\", celebre tema del film \"Colazione da Tiffany\", e dall'arcinota \"Garota de Ipanema\"."}
{"id": "1464519", "revid": "45891", "url": "https://it.wikipedia.org/wiki?curid=1464519", "title": "Procacciatore", "text": ""}
{"id": "1464523", "revid": "12541349", "url": "https://it.wikipedia.org/wiki?curid=1464523", "title": "Kooks", "text": ""}
{"id": "1464525", "revid": "3101", "url": "https://it.wikipedia.org/wiki?curid=1464525", "title": "Pentjak Silat", "text": ""}
{"id": "1464530", "revid": "287204", "url": "https://it.wikipedia.org/wiki?curid=1464530", "title": "Casalesi", "text": ""}
{"id": "1464536", "revid": "56620", "url": "https://it.wikipedia.org/wiki?curid=1464536", "title": "Stare Miasto (Cracovia)", "text": ""}
{"id": "1464538", "revid": "2116934", "url": "https://it.wikipedia.org/wiki?curid=1464538", "title": "Niandra LaDes and Usually Just a T-Shirt", "text": "Niandra Lades and Usually Just A T-shirt \u00e8 il primo album solista di John Frusciante, primo ad essere realizzato dopo la fuoriuscita dai Red Hot Chili Peppers nel 1992. John Frusciante dedica l'album a Clara, figlia dell'ex compagno di band Flea.\nFormazione.\nUscito nel 1994, l'album \u00e8 diviso in 2 parti. La prima \u00e8 una specie di concept con alla base un personaggio maschio-femmina che compare in copertina, \"Niandra Lades\"; la seconda,\" Usually Just a T-Shirt\", \u00e8 composta di brani senza titolo, abbozzi di canzoni, per la maggior parte strumentali.\nLa registrazione \u00e8 effettuata con metodi molto semplici: Frusciante, chiuso in casa da solo (\"Nail the strong wind tight to a door\" dice \"Untitled # 11\"), con chitarra acustica ed elettrica, un mixer ed una tastiera."}
{"id": "1464550", "revid": "110157", "url": "https://it.wikipedia.org/wiki?curid=1464550", "title": "Smile from the Streets You Hold", "text": "Smile From The Street You Hold \u00e8 il secondo album solista di John Frusciante, realizzato nel 1997.\nIl disco \u00e8 il seguito di \"Niandra LaDes and Usually Just a T-Shirt\" del 1994.\nIl disco \u00e8 il ritratto di una persona distrutta dal proprio dolore e dalla propria depressione, nella quale Frusciante tenta di venire a capo grazie al suo vero amore, cio\u00e8 la musica.\nIl disco \u00e8 molto grezzo, non di facilissimo ascolto. Urli e deliri sono presenti in questo disco in maniera quasi esagerata.\nQuesto disco pu\u00f2 intendersi come il tentativo di Frusciante di liberarsi dalla droga, che riuscir\u00e0 a sconfiggere due anni dopo, quando rientrando nel gruppo Red Hot Chili Peppers dar\u00e0 vita a \"Californication\"."}
{"id": "1464551", "revid": "339392", "url": "https://it.wikipedia.org/wiki?curid=1464551", "title": "Sailor Moon R", "text": ""}
{"id": "1464572", "revid": "228587", "url": "https://it.wikipedia.org/wiki?curid=1464572", "title": "Santa Maria della Scala", "text": ""}
{"id": "1464574", "revid": "13261", "url": "https://it.wikipedia.org/wiki?curid=1464574", "title": "World Touring Car Championship", "text": ""}
{"id": "1464577", "revid": "12760", "url": "https://it.wikipedia.org/wiki?curid=1464577", "title": "Ipoglosso", "text": ""}
{"id": "1464579", "revid": "12760", "url": "https://it.wikipedia.org/wiki?curid=1464579", "title": "Ioide", "text": ""}
{"id": "1464580", "revid": "830939", "url": "https://it.wikipedia.org/wiki?curid=1464580", "title": "Teodoro Dafnopate", "text": "Biografia.\nA partire dal 925, Teodoro fu al servizio dell'imperatore Romano I, con il rango di patrizio e la funzione di \"pr\u00f4toas\u00eakr\u00eatis\" (capo della cancelleria imperiale). Sembra che sia stato escluso dall'attivit\u00e0 durante il regno di Costantino VII (945-959), probabilmente perch\u00e9 uomo di Romano, ma comunque mantenendo i suoi titoli.\nIl suo ritorno alla politica attiva si ebbe con Romano II che, secondo la continuazione di Teofane, lo avrebbe nominato eparca preferendolo al \"protospatharius\" Sisinnio e, quindi, \"poco dopo\" di lui (probabilmente 960 o 961), anche se Sisinnio divenne eparca subito dopo (forse prima della morte di Romano II nel marzo 963, stando a Niceforo Foca). Tre manoscritti delle sue opere agiografiche portano il titolo di \"magistros\", superiore a quello di patrizio, che gli fu, forse, concesso a titolo di risarcimento al momento della dimissione.\nOpere.\nUna collezione di 35 lettere (alcune incomplete o frammentarie) \u00e8 conservata in un unico manoscritto: esse sono missive ufficiali della Cancelleria di Romano I, o su questioni teologiche, una \"lettera\" scritta a nome di Costantino VII a Gregorio di Nazianzo, in occasione di una traduzione di reliquie (11), lettere a Costantino VII e Romano II e, infine, a lettere private, rivolte a funzionari o ai religiosi.\nInoltre, la tradizione manoscritta attribuisce a Teodoro, con un consenso pi\u00f9 o meno unanime, otto testi agiografici : un discorso sulla nascita di Giovanni Battista; un discorso sulla traslazione della mano di San Giovanni Battista; un Elogio di Teofane Confessore; una lode di santa Barbara; un Martirio di San Giorgio; la Vita di Teodoro Studita chiamata \"Vita A\", un compendio di brani di Giovanni Crisostomo, in 48 capitoli; un discorso su Pietro e Paolo.\nD'altra parte, Dafnopate \u00e8 ritenuto da molti bizantinisti moderni come probabile autore di almeno parte del cosiddetto \"Teofane Continuato\", in base alla testimonianza di due testi in cui egli si presenta come uno storico: la prefazione alla cronaca di Giovanni Scilitze (dove passa in rassegna i tentativi precedenti al suo di proseguire il lavoro di Teofane Confessore) e un campione contenuto in una raccolta storica dedicata alla famiglia M\u00e9liss\u00e8ne, conservato nel manoscritto di Berlino \"Phillips\" 1456."}
{"id": "1464581", "revid": "1652134", "url": "https://it.wikipedia.org/wiki?curid=1464581", "title": "Mangalia", "text": "Mangalia \u00e8 un municipio della Romania di abitanti, ubicato nel distretto di Costanza, nella regione storica della Dobrugia.\nFanno parte dell'area amministrativa anche le localit\u00e0 turistiche di Vama Veche, 2 mai, Saturn, Venus, Cap-Aurora, Jupiter, Neptun, Olimp.\nMangalia trae origine da una colonia greca chiamata \"Callatis\", fondata dai Macedoni, in particolare da Aminta III di Macedonia nel IV secolo a.C..\nIn et\u00e0 tardo-ellenistica risulta patria del notevole storico e geografo Demetrio di Callati e del biografo Satiro di Callati.\nFino al IX secolo era conosciuta come \"Panglicara\" dai Greci, come \"Pangalia\" dai Turchi e come \"Tomisovara\" dai Romeni.\nIl nome \"Mangalia\" appare invece per la prima volta in un documento del 1593.\nGeografia fisica.\nMangalia \u00e8 la citt\u00e0 pi\u00f9 meridionale della costa romena del Mar Nero, circa a sud di Costanza.\nDal punto di vista climatico, risente della posizione rivierasca, con inverni relativamente miti ed estati calde che ne fanno una stazione balneare di buona importanza, come del resto tutte le localit\u00e0 della costa.\nEconomia.\nIl turismo \u00e8 la prima fonte di reddito di Mangalia, conosciuta da molti anni come stazione balneare e per la talassoterapia.\nUn'altra fonte di ricchezza della citt\u00e0 \u00e8 il porto commerciale, anche se la gran parte del traffico mercantile fa rotta verso Costanza, il principale porto della Romania.\nSiti archeologici.\nTra le attrattive di Mangalia meritano menzione:\nMolti dei reperti provenienti dagli scavi archeologici sono conservati nel Museo Archeologico locale, con una ricca collezione di anfore e sculture ellenistiche e frammenti di sarcofagi in pietra.\nEventi.\nDa qualche anno in estate si tiene a Mangalia il \"Festival Musicale di Callatis\"."}
{"id": "1464583", "revid": "125813608", "url": "https://it.wikipedia.org/wiki?curid=1464583", "title": "Marina Ripa di Meana", "text": "Biografia.\nNata e cresciuta a Reggio Calabria, dopo gli studi comincia a lavorare come stilista aprendo una sartoria di alta moda in Piazza di Spagna, a Roma, con l'amica Paola Ruffo di Calabria, pi\u00f9 tardi principessa di Liegi e divenuta poi, dal 1993 al 2013, regina del Belgio. Diventa quindi una delle protagoniste della vita mondana di Roma dagli anni sessanta in poi. Sale alla ribalta della cronaca sposando a Roma, il 10 giugno 1964, il duca Alessandro Lante della Rovere, appartenente alla prestigiosa e celebre famiglia aristocratica romana (che annovera tra i suoi membri ben due papi, Giulio II e Sisto IV; quest'ultimo fu colui che commission\u00f2 la realizzazione della Cappella Sistina, da cui prese il nome), da cui ha una figlia, Lucrezia, divenuta una nota attrice teatrale, cinematografica e televisiva. Frequenta gli ambienti altolocati della nobilt\u00e0 capitolina, le cui vicende in quegli anni si intrecciano con quelle raccontate ne \"La dolce vita\" di Federico Fellini.\nConosce Alberto Moravia e Pier Paolo Pasolini, \u00e8 vicina agli artisti della Scuola di Piazza del Popolo ed amica di Mario Schifano e Tano Festa. Negli anni settanta ha una tormentata relazione extraconiugale con il pittore Franco Angeli, sulla quale scriver\u00e0 un libro, \"Cocaina a colazione\" (2005), raccontando di essere arrivata a prostituirsi per poter comprare la cocaina al suo amante. Successivamente divorzia da Lante della Rovere e intraprende una serie di relazioni sentimentali, tra cui quella con il giornalista Lino Jannuzzi, di cui d\u00e0 conto nel suo best seller \"I miei primi quarant'anni\".\nNel 1982 si sposa in seconde nozze con il marchese Carlo Ripa di Meana; testimoni della sposa sono gli scrittori Alberto Moravia e Goffredo Parise, mentre testimone dello sposo \u00e8 il politico socialista Bettino Craxi. Anche dopo il secondo matrimonio, per alcuni anni continuer\u00e0 a farsi chiamare e a essere indicata come Marina Lante della Rovere, fino alla proibizione del Tribunale di Roma su istanza mossa dello stesso duca Lante della Rovere, dopo che Marina aveva firmato delle opere autobiografiche con il suo cognome; solo dopo tale ingiunzione inizier\u00e0 a essere conosciuta come Marina Ripa di Meana. Nel 2010 il marito Carlo ha adottato il loro collaboratore Andrea Cardella, divenuto cos\u00ec Andrea Cardella Ripa di Meana.\nDalla fine degli anni settanta comincia sempre pi\u00f9 spesso ad apparire in televisione e nello stesso periodo prende parte con un piccolo ruolo al film \"Assassinio sul Tevere\" (in cui \u00e8 accreditata con il cognome del primo marito) con protagonista Tomas Milian. Per un po' di tempo fa da valletta a Maurizio Costanzo, sodalizio che s'interromper\u00e0 bruscamente quando tirer\u00e0 una torta in faccia allo stesso Costanzo durante una puntata della trasmissione \"Grand'Italia\". In seguito partecipa come opinionista o protagonista di trasmissioni in cui mette in risalto il suo carattere esuberante e la sua natura anticonformista, e dibatte politica sui temi della natura, della tutela del paesaggio, dell'esaltazione del bello e della difesa degli animali.\nNoto \u00e8 il forte legame avuto con Bettino Craxi, che la Ripa di Meana continuer\u00e0 a frequentare anche durante la latitanza ad Hammamet. Insieme con il marito, viaggi\u00f2 sull'aereo che nel 1986 port\u00f2 Craxi in Cina per una visita ufficiale, episodio che scaten\u00f2 lunghe polemiche per il costo elevato dovuto proprio alla presenza sull'aereo di Stato di numerosi familiari e amici dell'allora Presidente del consiglio. Nel 1987 dalla sua biografia viene tratto il film \"I miei primi 40 anni\", diretto da Carlo Vanzina con protagonista Carol Alt, che la vede tra gli sceneggiatori. Nel 1989 anche il suo secondo best seller \"La pi\u00f9 bella del reame\" viene trasposto sul grande schermo in un film diretto da Cesare Ferrario, anche qui con Carol Alt nella parte della protagonista.\nSvariate le sue attivit\u00e0 in campo professionale: ha scritto una decina di libri spesso a sfondo autobiografico (ma anche romanzi gialli e sentimentali), e ha diretto un film, il thriller \"Cattive ragazze\" (1992) con protagonista Eva Grimaldi. Fu all'epoca sollevata un'aspra polemica sulla pellicola, che ricevette fondi pubblici secondo alcuni grazie all'amicizia con Bettino Craxi; a ogni modo il film risult\u00f2 un clamoroso flop, sia di critica che di pubblico, che di fatto pose subito fine alla sua carriera di regista. Nel 1990 lancia e dirige per due anni il mensile \"Elite\", pubblicato dalla Newton Compton Editori. Nel 1995 diviene Ambasciatrice in Italia dell'IFAW (International Fund for Animal Welfare - USA), per la quale realizza una campagna pubblicitaria completamente nuda, con una folta peluria sul pube e la scritta \"L'unica pelliccia che non mi vergogno di indossare\". Sempre nella met\u00e0 degli anni novanta ha anche condotto la trasmissione \"Casa vip\" trasmessa sulla syndication nazionale Cinquestelle.\nDagli anni novanta in poi ha inoltre preso parte, in Italia e in altri paesi, a svariate campagne contro lo sterminio dei cuccioli delle foche, contro l'uso per moda e vanit\u00e0 delle pelli e delle pellicce, contro le corride, contro gli esperimenti nucleari francesi nell'atollo di Mururoa, contro lo sventramento del Pincio (2008) e contro la chiusura dello storico Ospedale di San Giacomo degli Incurabili nel cuore di Roma (2008), ed alla campagna, pi\u00f9 recente, per la diagnosi precoce dei tumori.\nNella primavera del 2009 partecipa come concorrente al reality show \"La fattoria\" ambientato in Brasile e trasmesso su Canale 5, dal quale si ritira poco dopo il suo inizio per motivi di salute; nello stesso anno prende parte anche a una puntata della terza stagione della fiction \"I Cesaroni\", sempre su Canale 5, in cui interpreta stessa. Nel 2015 esordisce in veste di attrice teatrale nello spettacolo \"Il Congresso degli Arguti\".\nMalata di cancro dal 2002, muore il 5 gennaio 2018 a Roma, all'et\u00e0 di 76 anni. La salma viene cremata nel crematorio del cimitero di Prima Porta di Roma. Suo marito Carlo scomparir\u00e0, sempre a causa di un cancro, appena due mesi dopo."}
{"id": "1464585", "revid": "729019", "url": "https://it.wikipedia.org/wiki?curid=1464585", "title": "Pan dell'orso", "text": "Il pan dell'orso \u00e8 un dolce abruzzese, simile al parrozzo, cui differisce nella preparazione perch\u00e9 c'\u00e8 l'aggiunta del miele e del burro per dare pi\u00f9 morbidezza all'impasto.\nStoria.\nLa forma di questo dolce \u00e8 simile ai piccoli pani dei pastori che portavano durante la transumanza. Il nome si riconduce alla presenza degli orsi nella zona di produzione."}
{"id": "1464590", "revid": "1543377", "url": "https://it.wikipedia.org/wiki?curid=1464590", "title": "Panthera pardus panthera", "text": "Il leopardo berbero, noto anche come leopardo di Barberia o pantera dell'Atlante, originario dell'omonima catena montuosa nell'Africa nord-occidentale \u00e8 stato originariamente descritto come una sottospecie separata di leopardo sotto il nome scientifico di \"Panthera pardus panthera\".\nTuttavia gli studi genetici invalidano il riconoscimento del leopardo berbero come sottospecie, in quanto non vi sono significative differenze genetiche rispetto agli altri leopardi africani, che sono di conseguenza riuniti tutti all'interno della sottospecie \"Panthera pardus pardus\".\nIl leopardo era molto comune nel nord dell'Africa, ma ormai solo piccoli gruppi persistono nelle montagne dell'Atlante.\nNella cultura di massa.\nI leopardi berberi erano esportati dal Nord Africa dagli antichi romani per essere fatti combattere nelle arene; erano infatti leopardi dell'Atlante, assieme ai leopardi asiatici usati nelle venationes e per sbranare i cristiani nelle damnatio ad bestias."}
{"id": "1464592", "revid": "12109", "url": "https://it.wikipedia.org/wiki?curid=1464592", "title": "Paramilitari", "text": ""}
{"id": "1464593", "revid": "78273", "url": "https://it.wikipedia.org/wiki?curid=1464593", "title": "GT World Championship", "text": ""}
{"id": "1464596", "revid": "697352", "url": "https://it.wikipedia.org/wiki?curid=1464596", "title": "Virus Shanti", "text": "Il Virus Shanti \u00e8 un virus immaginario comparso nella serie televisiva \"Heroes\".\n\u00c8 una malattia mortale che attacca le cellule del sangue. Ha come effetto principale sui soggetti avanzati quello di impedire l'uso dei propri poteri e infine porta alla morte. Esistono molte varianti mutanti del virus, la maggior parte delle quali create dall'Impresa. Fra tutte le varianti, la numero 138 \u00e8 la pi\u00f9 pericolosa, poich\u00e9 pu\u00f2 infettare sia i soggetti avanzati che le persone normali.\nStoria del virus.\nTrenta anni fa.\nIl giorno di san Valentino del 1977, Victoria Pratt, cofondatrice dell'Impresa e genetista, analizz\u00f2 il sangue di una bambina di nome Shanti Suresh, scoprendo l'esistenza di un virus, a cui dar\u00e0 proprio il nome di Shanti. Pratt inizi\u00f2 a sperimentare il virus su ordine dei suoi capi, che speravano di usarlo per eliminare i soggetti pericolosi. Pratt manipol\u00f2 il virus fino a creare la variante numero 138, un ceppo in grado di uccidere il 93% della popolazione mondiale o addirittura annientare la vita sulla terra, ma solo in pochi si resero conto dei rischi reali. Il 2 novembre del 1977, Adam Monroe cerc\u00f2 di rubare la variante 138 per causare un olocausto allo scopo di punire l'umanit\u00e0 per i suoi crimini e redimere il mondo. Pratt cap\u00ec cos\u00ec che il virus avrebbe sempre rappresentato un pericolo e propose di distruggerlo, ma Kaito Nakamura credette che il virus sarebbe stato al sicuro finch\u00e9 Monroe sarebbe rimasto imprigionato. Il virus fu nascosto nella sede dell'Impresa di Odessa, nel Texas, ma Pratt, non accettando la soluzione, si dimise.\nPrima stagione.\nAnche il padre di Shanti, Chandra Suresh cominci\u00f2 a studiare il virus e i soggetti avanzati dalla morte della figlia, avvenuta quando aveva cinque anni nel 1979 a causa del virus, senza riuscire per\u00f2 a trovare una cura. Nel presente, Molly Walker, una bambina di dieci anni, si ammala a causa del virus e l'Impresa chiama a occuparsi del caso Mohinder Suresh, il fratello minore di Shanti, ritenendolo il solo in grado di debellare il virus e trovare una cura. Mohinder scopre che la cura erano gli anticorpi presenti nel suo sangue. Cos\u00ec riesce a guarire Molly facendole trasfusioni di sangue ogni 5 ore, e in seguito cura anche l'Haitiano. In questo periodo di tempo, l'Impresa cerca di creare una variante del virus che privasse i soggetti avanzati dei loro poteri senza ucciderli, sperando di poterla usare su Adam Monroe e Peter Petrelli per poterli uccidere bloccando i loro fattori rigeneranti.\nSeconda stagione.\nNel marzo del 2007, si scoprono le mutazioni del virus quando, per una serie di circostanze, Niki Sanders si inietta una di queste varianti, ammalandosi gravemente. Mohinder capisce che il virus di Niki \u00e8 mutato quando scopre che il suo sangue non riesce a curarla. Dopo che l'Impresa riesce a procurarsi il sangue di Claire Bennet, Mohinder scopre che la combinazione tra il suo sangue e quello di Claire \u00e8 abbastanza forte da curare Niki, ma non si sa ancora se questi anticorpi possono curare la variante numero 138.\nIn un episodio Peter Petrelli viaggia dal marzo 2007 al giugno del 2008, scoprendo che la mutazione n. 138 del virus Shanti ha ucciso il 93% della popolazione mondiale tra soggetti avanzati e persone normali. In questa linea temporale, il virus aveva iniziato a diffondersi il 20 marzo del 2007.\nSar\u00e0 poi lo stesso Peter a raggiungere la sede dell'Impresa di Odessa, trovare il ceppo 138 del virus che era stato nascosto decenni prima, e distruggerlo, facendo cos\u00ec fallire il piano di Adam Monroe, che voleva diffonderlo nel mondo come gi\u00e0 aveva pensato 30 anni prima."}
{"id": "1464609", "revid": "122738709", "url": "https://it.wikipedia.org/wiki?curid=1464609", "title": "Sant'Orfeto", "text": "Sant'Orfeto-La Cinella \u00e8 una frazione del comune di Perugia ai confini con la frazione di Pierantonio del comune co-provinciale di Umbertide.\nSi tratta di un piccolo paese della Sede Territoriale 4 \"Tiberina Nord\" del comune di Perugia (ex XIII Circoscrizione), che ha sede a Ponte Felcino. Secondo l'ultimo censimento Istat i residenti sono 754. La pronuncia del nome \u00e8 \"sant\u00f2rfeto\". \u00c8 il centro urbano in assoluto pi\u00f9 a nord del comune di Perugia e anche il pi\u00f9 distante dal capoluogo (circa 23\u00a0km); si trova a breve distanza dal fiume Tevere (240 ).\nStoria.\nPrende il nome da un leggendario legionario martire romano peraltro celebrato con una festa annuale in un'altra frazione perugina, S. Marco. Fu probabilmente il Sant'Orfito compagno di Crescentino di Citt\u00e0 di Castello martire del III secolo, e venne martirizzato il 10 settembre 303 sotto Diocleziano insieme agli altri compagni (Grivicciano, Giustino, Fortunato, Benedetto, Europio, Esuperanzio e Viviano) poco dopo Crescentino stesso.\nTra i beni storico-archeologici del luogo si segnala il sarcofago romano del III-IV secolo noto come \u201curna di S. Orfeto\u201d, di marmo bianco, decorato da bassorilievi che raffigurano due leoni che sbranano due cavalli, rinvenuto casualmente nel 1609 presso l'antica chiesa parrocchiale, poi trasferito e utilizzato come altare nella chiesa di Sant'Ercolano di Perugia, contenente le spoglie dello stesso vescovo martirizzato da Totila.\nEconomia e societ\u00e0.\nLa posizione di confine e la contiguit\u00e0 con la frazione umbertidese di Pierantonio hanno portato S. Orfeto ad essere di fatto fusa con essa, fino a rappresentare un unico centro urbano, diviso soltanto dal torrente Mussino, oltrech\u00e9 dalle diverse municipalit\u00e0.\nLe attivit\u00e0 economiche sono limitate, data anche la ricezione e l'interscambio di forza lavoro con la realt\u00e0 imprenditoriale di Pierantonio. Vi \u00e8 ubicato un importante impianto di cave, varie attivit\u00e0 artigianali e commerciali nonch\u00e9 agricole.\nIn settembre, presso la chiesa parrocchiale (anch'essa peraltro unificata con la parrocchia di Pierantonio), si svolge la \"Festa delle Noci\", con rappresentazioni che rimandano alla vita contadina (Corsa dei Somari). In febbraio, in occasione del carnevale, la frazione contribuisce insieme alle altre localit\u00e0 della zona alla sfilata di carri allegorici che attraversa tutto il territorio della ex-XIII circoscrizione.\nA qualche chilometro di distanza dal centro abitato, le colline soprastanti ospitano la discarica di Pietramelina, aperta nel 1984, che nel 2006 ha cominciato a raggiungere il riempimento completo. Alcune polemiche accompagnano la presenza della discarica, come il sospetto che possano essere rilasciati inquinanti nel torrente Mussino che poi confluisce nel Tevere, nonch\u00e9 per la sua ubicazione.\nPopolazione.\nAbitanti Istat 2001: 473\nAbitanti Istat 2011: 767 (sotto il nome \"La Cinella\")"}
{"id": "1464610", "revid": "1442080", "url": "https://it.wikipedia.org/wiki?curid=1464610", "title": "Biagio Autieri", "text": "Biografia.\nDopo i primi studi ad Acri, continu\u00f2 la sua educazione prima a Bisignano in seminario sotto la guida del latinista e poeta Nicola Romano, poi a Nicotera e a San Demetrio Corone.\nAbbandon\u00f2 giovanissimo l'abito talare indossato in seminario , alcuni dicono in seguito di una querela per aver satiricamente commentato i costumi di giovani signore di Acri che avevano rifiutato alcuni amici del poeta, ma in realt\u00e0 fu espulso dal seminario dopo aver scritto in latino una satira contro i superiori. Dopo il diniego del Vescovo in seguito alla sua richiesta di riessere ammesso in seminario, si dedic\u00f2 all'insegnamento nelle scuole della provincia di Cosenza. \nSvolse anche attivit\u00e0 di giornalista come corrispondente dalla Calabria per il quotidiano \"Il Tempo\" di Roma e nei primi anni del 1900 partecip\u00f2 alla fondazione de la \"Riscossa\" di Vincenzo Giannice, contribuendo allo stesso con satire su personaggi politici e sulla vita sociale della sua citt\u00e0 e della Calabria postunitaria.\nProduzione.\nLa sua cifra poetica era la satira, elegante, raffinata, mai volgare. L'Autieri predilige nell'uso del dialetto il filone realistico e burlesco che ha, in lingua e in vernacolo, una ricca tradizione.\nPubblic\u00f2 nel 1929 le favole di Fedro in vernacolo calabrese, il suo libro pi\u00f9 conosciuto; le sue opere poetiche sono state raccolte e pubblicate dalla Fondazione Vincenzo Padula di Acri nel 2002.\nnel 2011 il gruppo musicale \"cantannu Cuntu\" ha musicato e pubblicato su CD una poesia del Maestro \"A festa e di spichi\""}
{"id": "1464614", "revid": "2122816", "url": "https://it.wikipedia.org/wiki?curid=1464614", "title": "Caronda", "text": "Biografia.\nDella sua persona non sappiamo nulla, a parte che Zaleuco e Pitagora furono suoi maestri e che secondo Aristotele (che occupandosi delle sue leggi le lod\u00f2 perch\u00e9 pi\u00f9 precise di quelle di Zaleuco) apparteneva, come Solone, alla media borghesia.\nLegislazione.\nAnalogamente a Dracone di Atene e a Licurgo di Sparta, fu autore delle leggi della propria citt\u00e0 e non solo, perch\u00e9 queste furono adottate anche in altre colonie calcidiche della Magna Grecia, in particolare a \"Rhegion\" (l'attuale Reggio Calabria), dove si trasfer\u00ec in seguito all'esilio.\nLe notizie sulla sua legislazione, per lo pi\u00f9 tramandate da Aristotele e da Diodoro Siculo, sono in parte leggendarie, ma pare che le leggi di \"Caronda\" si occupassero in particolar modo del diritto familiare.\nLe leggi emanate erano spesso severe con la previsione della pena di morte per chi ne disattendesse. La compilazione era in versi per meglio ricordare le norme emanate.\nDai proemii di Stobeo e da altri autori ricaviamo le seguenti norme:\nCuriosit\u00e0.\nLa tradizione affida a Caronda leggi e storie, forse alcune inventate, da cui emerge una personalit\u00e0 complessa, ma sempre salda nei princ\u00ecpi. Tra le leggi una prevedeva la libera possibilit\u00e0 di modificare le norme da lui dettate, ma stabil\u00ec come condizione fondamentale che chi l'avesse fatto avrebbe dovuto prima presentarsi all'Agor\u00e0 proponendo le modifiche da effettuare con un laccio alla gola; cos\u00ec se la proposta fosse stata accettata dalla comunit\u00e0 sarebbe stato salvo, altrimenti era pronto per essere impiccato. Questa clausola avrebbe concesso a lungo l'immunit\u00e0 alle sue leggi.\nUn'altra legge molto pittoresca serviva a punire i reati militari, non con la pena di morte come in tutti i codici, ma facendo esporre il colpevole per tre giorni sul mercato in vesti femminili.\nUn'altra interessante vicenda \u00e8 relativa alla sua morte. Secondo la tradizione egli dispose che nessuno dovesse entrare mai armato nei luoghi pubblici, pena la morte. Un giorno per\u00f2, a causa di una battaglia che era in corso fuori citt\u00e0, entr\u00f2 disperato nell'Agor\u00e0 a cercare la collaborazione dei suoi concittadini, con ancora il pugnale alla cinta. Appena gli fecero notare che disattese a una sua stessa legge dimostr\u00f2 di essere al di sotto di essa togliendosi egli stesso la vita."}
{"id": "1464622", "revid": "729019", "url": "https://it.wikipedia.org/wiki?curid=1464622", "title": "Alfredo Graziani", "text": "Partecip\u00f2 alla prima guerra mondiale, dove divenne grande amico di Emilio Lussu, alla campagna d'Etiopia, alla guerra civile spagnola e alla seconda guerra mondiale. Citato da Emilio Lussu nel suo libro \"Un anno sull'Altipiano\" con lo pseudonimo di \u201cTenente Scopa\u201d, fu uno dei personaggi pi\u00f9 celebri fra i sardi che combatterono la prima guerra mondiale ed \u00e8 noto soprattutto nella storia della Brigata Sassari.\nBiografia.\nNacque a Tempio Pausania il 2 gennaio 1892, figlio di Carlo e Battistina Morla. Frequent\u00f2 le scuole primarie e il primo biennio di ginnasio nella sua citt\u00e0 natale, e poi lo termin\u00f2 a Livorno dove si era, per pochi anni, trasferito con la famiglia. Arruolato nel Regio Esercito, svolse il servizio di leva nell'arma di cavalleria frequentando la scuola allievi-ufficiali di Pinerolo, da cui si conged\u00f2 nel corso del 1914. Il 30 ottobre dello stesso anno si iscrisse alla facolt\u00e0 di giurisprudenza presso l'universit\u00e0 di Pisa.\nCon l'entrata in guerra del Regno d'Italia, avvenuta il 24 maggio 1915, fu richiamato in servizio attivo in forza al 18\u00ba Reggimento \"Ussari di Piacenza\", ricoprendo l'incarico di ufficiale d'ordinanza del comandante della Brigata \"Sassari\", maggiore generale Luigi Calderari. Ottenne di far parte dei corpi combattenti sin dai primi mesi di guerra, e il 21 agosto si distinse durante l'occupazione della trincea detta \"il dente del groviglio\", una solida posiziona avanzata sul Carso (chiamata anche \"Trincea Zeta\"), difesa da un battaglione di honv\u00e9d ungheresi. Al comando della 12\u00aa Compagnia del 3\u00ba Battaglione del 151\u00ba Reggimento, con 30 uomini scelti cattur\u00f2 87 prigionieri e una mitragliatrice, rimanendo ferito e venendo poi decorato con la Medaglia di bronzo al valor militare. \nIl futuro generale Leonardo Motzo lo descrisse cos\u00ec: \"quadrato e massiccio uomo di azione e di cuore\", e ancora \"un nobile esempio per i soldati, che lo seguivano ammirati ed entusiasti\".\nIl 27 settembre 1916 rimase gravemente ferito ad un piede dallo scoppio di una bomba, rientrando in trincea il 10 aprile 1917 non ancora del tutto guarito. In realt\u00e0 non si riprese mai del tutto e fu costretto a continue visite e ricoveri negli ospedali. Verso la fine del mese di ottobre cedette al capitano Mariani il comando della 12\u00aa Compagnia per assumere quello della 2\u00aa Compagnia. Lasci\u00f2 il fronte nel marzo 1918 con una licenza per 45 giorni di convalescenza impostagli dai medici e ritorn\u00f2 a Tempio Pausania. In Sardegna il tribunale sanitario lo dichiar\u00f2 inabile al servizio attivo per altri sei mesi, ma gli fu consentito di addestrare le reclute da inviare al fronte. Apprese della fine della guerra e una volta lasciato il servizio, nel 1919 con Diego Pinna e Gavino Gabriel, fu uno dei capi della sezione tempiese dell'Associazione nazionale combattenti che forn\u00ec i quadri sia alla locale sezione del Partito Sardo d'Azione (la prima costituitasi in Sardegna), sia a quella del Fascio di Combattimento (anche questa la prima in Sardegna). Sembrava destinato a svolgere un ruolo importante nelle vicende politiche regionali di quegli anni: infatti, in seguito al primo congresso regionale del Psd'Az (Oristano, 16-17 aprile 1921) venne eletto nel direttivo provinciale di Sassari grazie anche alla notoriet\u00e0 ottenuta sul fronte. Poi, invece, gi\u00e0 dall'anno successivo, il 1922, non fece pi\u00f9 parte del direttorio n\u00e9 del Partito Fascista. Il 12 maggio 1922 consegu\u00ec poi la laurea in giurisprudenza a Sassari e nel settembre dello stesso anno si iscrisse all'albo dei procuratori legali, intraprendendo la carriera forense. Nel 1923 spos\u00f2 Maria Corda e dal loro matrimonio nacquero tre figli, Carlo (1925), Francesco (1928) e Caterina (1937).\nNel 1926 fu tra i candidati del listone fascista per le elezioni comunali. Negli anni del consolidamento del regime e del consenso (tra il 1926 e il 1938) egli non ricopr\u00ec incarichi politici. Non ne ebbe nemmeno dopo aver pubblicato nel 1934 \"Fanterie sarde all'ombra del Tricolore\", firmato come \"Tenente Scopa, a cura dell'avv. Alfredo Graziani\", con prefazione di S. E. il generale Cesare Maria De Vecchi conte di Val Cismon. Il libro ottenne il plauso del mondo culturale e merit\u00f2 segnalazioni e recensioni su diversi giornali sardi e italiani. Nel corso del 1935, dopo lo scoppio della guerra d'Etiopia, part\u00ec volontario per l'Africa Orientale, dove fu insignito dell'onorificenza di Cavaliere della Corona d'Italia dopo che al fronte, nei pressi di Damas in Eritrea, col grado di primo capitano nel XXIII Gruppo Cammelli, fu ferito in combattimento. Finita la guerra con la proclamazione dell'Impero italiano (maggio 1936), nel 1937 part\u00ec volontario per la campagna di Spagna in cui l'Italia si trov\u00f2 ad appoggiare i nazionalisti del generale Franco. Combatte in forza alla 138\u00aa Legione della MVSN dal giugno 1937 al marzo 1938, rimanendo nuovamente ferito. Durante la seconda guerra mondiale partecip\u00f2 alla campagna di Grecia (questa volta come richiamato), al termine della quale lasci\u00f2 definitivamente la vita militare. Negli ultimi dieci anni di vita riprese a esercitare la sua professione di avvocato a Tempio e a Iglesias. Mor\u00ec a Tempio Pausania l'8 agosto 1950 all'et\u00e0 di 58 anni, e per onorarne la memoria gli \u00e8 stata intitolata una via della citt\u00e0."}
{"id": "1464624", "revid": "120738989", "url": "https://it.wikipedia.org/wiki?curid=1464624", "title": "Unione dei Comuni Modenesi Area Nord", "text": "L'Unione dei Comuni Modenesi Area Nord (abbreviato UCMAN) \u00e8 un ente locale sovracomunale, con autonomia statuaria, costituitosi in data 21 novembre 2003.\nIl territorio dell'Unione coincide con quello dell'ex Circondario di Mirandola nella Bassa modenese comprendendo i comuni di Camposanto, Cavezzo, Concordia sulla Secchia, Finale Emilia, Medolla, Mirandola, San Felice sul Panaro, San Possidonio, e San Prospero, nell'estremit\u00e0 nord-orientale della provincia di Modena, al confine con le province di Mantova e Ferrara e la Citt\u00e0 metropolitana di Bologna.\nIl presidente viene eletto dal Consiglio dell'Unione, tra i sindaci dei nove comuni, con votazione palese e a maggioranza assoluta dei componenti, dura in carica 2 anni e 6 mesi, ed \u00e8 rieleggibile una sola volta.\nLa sede dell'Unione \u00e8 stabilita nel comune di Medolla.\nL'Unione si propone gli obiettivi di integrazione dell'azione amministrativa fra i comuni e lo sviluppo socio-economico di un territorio densamente abitato che raccoglie una popolazione 85.618 abitanti. \n\u00c8 nota perch\u00e9 sul suo territorio si trova il Distretto biomedicale di Mirandola.\nL\u2019attuale presidente dell\u2019Unione \u00e8 la sindaca di Cavezzo Lisa Luppi.\nA giugno del 2020 il Consiglio Comunale di Mirandola ha formalmente richiesto l'uscita di Mirandola (il comune principale dell'Unione) dall'Unione stessa. Questa richiesta \u00e8 stata per\u00f2 bocciata dal TAR regionale, a cui avevano fatto ricorso alcuni altri comuni aderenti all'Unione."}
{"id": "1464626", "revid": "7336", "url": "https://it.wikipedia.org/wiki?curid=1464626", "title": "Particolato ultrafine", "text": ""}
{"id": "1464627", "revid": "161374", "url": "https://it.wikipedia.org/wiki?curid=1464627", "title": "Cattedrale dell'Immacolata (Bosa)", "text": ""}
{"id": "1464629", "revid": "161374", "url": "https://it.wikipedia.org/wiki?curid=1464629", "title": "Duomo di Bosa", "text": ""}
{"id": "1464632", "revid": "2039709", "url": "https://it.wikipedia.org/wiki?curid=1464632", "title": "Circoncisione rituale", "text": "La circoncisione rituale \u00e8 un rituale di passaggio consistente nella circoncisione del prepuzio maschile, praticata fin dall'antichit\u00e0, dapprima solo in alcune trib\u00f9 nord africane e successivamente e odiernamente presso le popolazioni di religione ebraica e islamica nonch\u00e9 in alcune zone dell'Oceania.\nNell'immaginario collettivo europeo \u00e8 di frequente ricollegata alla cultura ebraica e Ges\u00f9 stesso, secondo quanto riportato dall'evangelista Luca, venne circonciso ritualmente.\nIn alcune religioni \u00e8 prevista dal codice di comportamento.\nLa circoncisione presso gli Egizi.\nGli antichi egizi praticavano la circoncisione rituale come segno di affiliazione a Ra, il dio del Sole, che aveva circonciso s\u00e9 stesso.\nLa circoncisione presso gli Ebrei.\nIl \"Brit mil\u00e0\", \"patto della circoncisione\", fu comandato da Dio ad Abramo, il Padre del popolo ebraico, come segno del legame eterno fra il Santo Benedetto e la Casa d'Israele (Genesi 17,7). Si tratta di una mitzvah unica nel suo genere, in quanto essa \u00e8 impressa nella carne di ogni Ebreo: il Talm\u00f9d racconta del Re Dav\u00ecd, che si dispiaceva, osservandosi nel bagno senza abiti, di non poter eseguire in quel momento alcun precetto, quando gli sovvenne della \"mil\u00e0\", e allora si rincuor\u00f2. Ci\u00f2 insegna che anche chi non possiede nulla, neppure abiti da indossare, ha comunque l'opportunit\u00e0 di acquisire il merito della circoncisione.\nLa \"mil\u00e0\" deve essere compiuta all'ottavo giorno dalla nascita durante le ore diurne: se per errore la circoncisione \u00e8 stata effettuata prima dell'ottavo giorno o durante la notte, non \u00e8 valida e si deve procedere a stillare una goccia di sangue a guarigione avvenuta (\"hataf\u00e0t dam brit\"). Sul piano del conteggio si considera il giorno della nascita gi\u00e0 come primo giorno, s\u00ec che di fatto la mil\u00e0 avviene lo stesso giorno settimanale della nascita nella settimana successiva.\nLa \"mil\u00e0\" consiste nel compimento di tre atti, normalmente distinti:\nLa tradizione spiega la scelta dell'organo genitale come sede della circoncisione con il fatto che, in concomitanza con il precetto della \"mil\u00e0\", Dio aveva comandato ad Abramo di essere integro (Genesi 17,1).\nL'obbligo della circoncisione incombe sul padre. Se questi non \u00e8 in grado di effettuarla in persona, pu\u00f2 incaricare un esperto perch\u00e9 la esegua in sua vece: il mohel, che agisce come shal\u00ecach (delegato) del padre.\nLa circoncisione \u00e8 richiamata in diversi passi del Tanakh:\nLa circoncisione nel mondo islamico.\nNel mondo islamico la circoncisione non \u00e8 solo un rito, n\u00e9 soltanto una semplice tradizione: \u00e8 un aspetto essenziale della fede, perch\u00e9 consigliata dallo stesso Maometto nella Sunna, i detti del Profeta che spiegano il Corano.\nL'origine si fa, anche in questo caso, risalire ad Abramo, che a 80 anni si autocirconcise ed estese questo gesto alla sua famiglia. Il Corano, nella Sura delle Api, al versetto 123 dice: \u201cTi riveliamo di seguire con sincerit\u00e0 la religione di Abramo: egli non era affatto un associatore (cio\u00e8 un pagano non appartenente a una religione monoteista)\u201d.\nAltre motivazioni sono nel concetto che un buon musulmano, quando si pone in atteggiamento di preghiera, deve essere puro: \u00e8 per questo che si fanno le abluzioni, ma nel prepuzio maschile possono facilmente rimanere delle tracce di sporcizia. Il periodo consigliato per eseguire l'intervento va dai 7 giorni di vita a prima della pubert\u00e0."}
{"id": "1464633", "revid": "6923", "url": "https://it.wikipedia.org/wiki?curid=1464633", "title": "Torx", "text": "Torx \u00e8 il nome commerciale di un tipo di vite con testa caratterizzata da un incavo a forma di stella a sei punte.\nSviluppato dalla Camcar LLC di Acument Global Technologies (ex Camcar Textron), questo tipo di vite, noto anche con i nomi di \"vite a sei punte\" o \"vite a stella\", \u00e8 standardizzato nella norma ISO 10664 con la denominazione \"Sede interna esalobulare per bulloni e viti\".\nDescrizione.\nLe viti Torx consentono di applicare un'elevata coppia (\"torque\" in inglese, origine del nome) senza causare l'uscita forzata del giravite come avviene nelle viti con intaglio a croce, e maggiore di quanto ottenibile con incavi con minore superficie di lavoro, per esempio l'incavo esagonale.\nNecessitando di un attrezzo dedicato per essere operate, le viti Torx vengono anche utilizzate come semplice dispositivo anti-manomissione ove si voglia evitare che un dispositivo possa essere smontato con l'uso dei comuni cacciaviti a taglio, a croce o brugole. Per questo particolare scopo sono stati sviluppati nel tempo intagli derivati dal Torx che necessitano per\u00f2 di altri attrezzi per essere avvitati e svitati, come il Tamper Resistant Torx (o Resistorx) che presenta una spina centrale sulla vite e un relativo foro sul giravite, Pentatorx caratterizzato da 5 lobi e Torx Plus, con un profilo simile ma incompatibile con i cacciaviti Torx.\nTipologie.\nTamper Resistant Torx.\nUna versione conosciuta come Security Torx, Tamper-Resistant Torx (spesso abbreviato in Torx TR) o pin-in Torx contiene un perno al centro della testa che impedisce l'inserimento di un driver Torx standard (o di un cacciavite diritto).\nExternal Torx.\nExternal Torx \u00e8 una versione dove la testa della vite ha la forma di una punta di cacciavite Torx, e l'inserto \u00e8 una bussola con l'impronta Torx. La dimensione nominale \"E\" Torx esterna non \u00e8 correlata alla dimensione \"T\", (ad esempio, una vite con testa E40 \u00e8 troppo grande per un inserto Torx T40, mentre una vite con testa E8 Torx si adatta a un bit Torx T40).\nTorx Paralobe.\nTorx Paralobe \u00e8 un'altra evoluzione di Torx Plus, che permette di trasferire alto momento torcente.\nTorx Plus.\nUn'evoluzione di Torx \u00e8 Torx Plus. \u00c8 stato brevettato nel 2012.\nTorx ttap.\nUna versione migliorata di Torx chiamata Torx ttap \u00e8 stata sviluppata nel 2006. \u00c8 dotata di un secondo incavo per creare un innesto (chiamato Frixion Fit), progettato per ridurre al minimo l'oscillazione (chiamato Stable Drive) senza premere e per non necessitare punte magnetiche, una caratteristica che pu\u00f2 essere importante per alcuni utenti industriali. I driver Torx standard possono essere utilizzati per guidare le viti Torx ttap, ma i driver Torx ttap non si adattano alle viti Torx standard.\nAudiTorx.\nAudiTorx \u00e8 un dispositivo di fissaggio a prova di manomissione in cui la testa convessa e liscia del dispositivo \u00e8 sormontata da un'unit\u00e0 Torx a strappo che si stacca quando viene raggiunta la coppia prevista, lasciando una testa del bullone simile a un rivetto che non pu\u00f2 essere facilmente rimossa. L'applicazione principale per questi elementi di fissaggio \u00e8 nell'industria ferroviaria.\nMisure.\nLe teste Torx esistono di diverse misure e vengono indicate con la lettera maiuscola \"T\" seguita da un numero, che rappresenta il diametro del cerchio circoscritto della sezione. La chiave T10, per esempio, \u00e8 pi\u00f9 piccola della T15. Non \u00e8 possibile operare viti Torx con giraviti di misura differente da quella della vite.\nDiametri impronta.\nMisure impronte Torx maschio per viti a testa cava\ndistanza tra le estremit\u00e0 dei due incavi contrapposti"}
{"id": "1464634", "revid": "36426", "url": "https://it.wikipedia.org/wiki?curid=1464634", "title": "Duomo di Ozieri", "text": ""}
{"id": "1464640", "revid": "486946", "url": "https://it.wikipedia.org/wiki?curid=1464640", "title": "Duomo di Castelsardo", "text": ""}
{"id": "1464641", "revid": "123344118", "url": "https://it.wikipedia.org/wiki?curid=1464641", "title": "Antonio Basso (poeta)", "text": "Biografia.\nConclusi gli studi giuridici, si pose, insieme con il fratello, al servizio dell'arcivescovo di Napoli, il cardinal Ascanio Filomarino. Nel 1647 ader\u00ec, sin dall'inizio, alla rivolta di Masaniello, invocando l'intervento francese e appoggiando l'ascesa del duca di Guisa nella convinzione che agisse per conto della Francia. Avvedutosi che il Guisa non agiva per conto della Francia, ma perseguiva ambizioni personali, ne divenne acerrimo oppositore, fino proporre l'istituzione di un senato che temperasse il potere del duca. Dal canto suo, il cardinal Filomarino mise in opera un vano tentativo di far passare il Basso alla fazione regia, ma questi, respinse la proposta rispondendo sdegnato che se del cardinale \"non fosse stato tanto servitore, lo avrebbe accusato al Mercato per lo maggior traditore che avesse avuto il popolo\". Infine il Basso, disperando di poter arginare la deriva dispotica del Guisa, scrisse all'ambasciatore francese presso la Santa Sede per sollecitare un'iniziativa di Parigi contro il duca. Quest'ultimo, venuto a conoscenza del fatto, fece arrestare il poeta, e nonostante l'intercessione del cardinal Filomarino e di altre personalit\u00e0, lo condann\u00f2 a morte per decapitazione. La sentenza fu eseguita nel cortile della Vicaria la sera del 21 febbraio 1648.\nAntonio Basso fu membro dell'accademia napoletana degli Oziosi, con il nome \"l'Occulto\".\nOpere.\nNel 1645 il Basso pubblic\u00f2 a Napoli, per i tipi Giacomo Gaffaro, un volumetto in 4o, \"Poesie del dottor Antonio Basso accademico Ozioso\", contenente liriche in latino, odi, madrigali, un atto drammatico e versi per musica. Nelle intenzioni del poeta doveva trattarsi della prima parte di un pi\u00f9 ampio ciclo, cui tuttavia non ebbe modo di dare seguito. Compose inoltre il dramma per musica \"Il pomo di Venere\", per le nozze di don Placido, figlio del marchese di San Lucito, e donna Isabella di Sangro, figlia del principe di San Severo, e per la medesima occasione scrisse un libretto di versi celebrativi, \"Il Trionfo della bellezza\" (entrambi i lavori furono pubblicati a Napoli nel 1640). Oltre a questi scritti si contano vari componimenti spasi in volumi miscellanei (p. es. \"Apparato della festivit\u00e0 di San Giovanni Battista del Capaccio\", Napoli 1626-1627) La linea poetica scelta dal Basso \u00e8 quella di un marinismo moderato. Circolazione in Napoli ebbero anche suoi testi satirici all'indirizzo del duca di Guisa.\nUn testo esemplificativo.\nSostenner, tempo \u00e8 gi\u00e0, membra e figuraqueste d'umano frale ossa insensate,che v\u00f2lte in polve f\u00fbr pr\u00efa formate:mostran di noi vil fasto esser natura.\nPasto a lui diede il mondo, indi pasturadi f\u00e8re ei fu da se medesmo, ahi, nate!In tenebre riposa or lunga etatechi poca ebbe qua gi\u00f9 di luce usura.\nMa qual riposo \u00e8 'l suo se, reso informe,fatto d'aspri contrari atro suggetto,varia in lui la materia ognor pi\u00f9 forme?\nO di mortal cagion continuo effetto!Viviam, lassi, poche ore; e di noi l'ormeserbare al cener nostro anco \u00e8 disdetto.(Antonio Basso, \"All'incenerite ossa d'umano cadavere\")"}
{"id": "1464646", "revid": "256896", "url": "https://it.wikipedia.org/wiki?curid=1464646", "title": "Basilica Collegiata di San Sebastiano di Acireale", "text": ""}
{"id": "1464658", "revid": "36426", "url": "https://it.wikipedia.org/wiki?curid=1464658", "title": "Oratorio della Compagnia del SS.Sacramento", "text": ""}
{"id": "1464659", "revid": "36426", "url": "https://it.wikipedia.org/wiki?curid=1464659", "title": "Chiesa di San Giovanni dei Lebbrosi (Palermo)", "text": ""}
{"id": "1464660", "revid": "44638", "url": "https://it.wikipedia.org/wiki?curid=1464660", "title": "Serie B2 (pallacanestro femminile)", "text": ""}
{"id": "1464661", "revid": "111882970", "url": "https://it.wikipedia.org/wiki?curid=1464661", "title": "Balteo", "text": "Il balteo (der. dal latino \"balteus\") \u00e8 una striscia di tessuto o cuoio portata a tracolla, da una spalla al fianco opposto a cui appendere la spada, l'asta di una bandiera, un tamburo (v. banda musicale) o una piccola sacca (pi\u00f9 propriamente detta giberna). Quando il balteo \u00e8 dotato di alloggiamenti singoli per il trasporto di munizioni, viene detto bandoliera."}
{"id": "1464662", "revid": "729019", "url": "https://it.wikipedia.org/wiki?curid=1464662", "title": "Tour della Nazionale di rugby a 15 della Nuova Zelanda 1932", "text": "Gli All Blacks si recano nel 1932 in Australia,"}
{"id": "1464666", "revid": "109271433", "url": "https://it.wikipedia.org/wiki?curid=1464666", "title": "Rito gallicano", "text": "Per rito gallicano si intendono le tradizioni liturgiche in uso nelle diocesi della Francia e, in epoche pi\u00f9 o meno remote, d'Italia pi\u00f9 legate alla Francia (Piemonte occidentale, Milano e Langobardia Maior, Toscana e Sicilia dopo la conquista normanna).\nLa liturgia della Gallia.\nNon \u00e8 ancora stata chiarita l'origine di questa tradizione liturgica molto diffusa nell'Europa occidentale. Secondo le due ipotesi maggiori sarebbe sorta verso il VI secolo nel sud della Gallia, quale espressione di quella autonomia e creativit\u00e0 ecclesiale che caratterizza le comunit\u00e0 ecclesiali di quell'epoca. Secondo alcuni studiosi il centro maggiore sarebbe stato Milano. \nLa liturgia cattolica in uso in Gallia \u00e8 molto mal conosciuta perch\u00e9 sub\u00ec una profonda \"romanizzazione\" in seguito alle riforme di Carlo Magno.\nSi attribuisce a san Germano di Parigi (l'attribuzione \u00e8 contestata dalla critica migliore) una \"Expositio missae Gallicanae\" che rappresenta una descrizione della forma tardiva verso la fine del VII secolo.\nNella sua struttura la liturgia gallicana \u00e8 avvicinabile alla liturgia celtica, ambrosiana e a quella visigota (con cui c'\u00e8 la continuazione nei secoli nella liturgia mozarabica che conosce una grande preghiera sacerdotale e delle parti mobili).\nSi \u00e8 visto nel VII e VIII secolo un'influenza di usi orientali, in particolare di rito siriaco.\nSuccessivamente con i Normanni il rito gallicano si afferm\u00f2 nel Regno di Sicilia come liturgia ufficiale .\nLe liturgie neo-gallicane.\nIn seguito, scomparso l'antico \"rito gallicano\" si \u00e8 usato lo stesso termine per indicare i riti delle diocesi francesi.\nIn occasione del concordato del 1802 la Santa Sede diede un riconoscimento implicito a questi riti. Fu Prosper Gu\u00e9ranger a battersi per la restaurazione del rito romano che fu recuperato progressivamente a met\u00e0 del XIX secolo, salvo aspetti secondari che si fondavano su alcune tradizioni \"ab immemorabili\".\nL'ultima diocesi francese ad abbandonare il rito gallicano fu quella di Orl\u00e9ans, che adott\u00f2 il rito romano nel 1874.\nRito lionese.\nSolo il rito lionese si \u00e8 conservato come liturgia particolare fino alla riforma di papa Paolo VI e continua a essere celebrato a Lione in circostanze particolari.\nRito di Versailles.\nIl rito di Versailles \u00e8 una forma romanizzata del rito gallicano. Nella messa \u00e8 recitato il canone romano."}
{"id": "1464669", "revid": "1318658", "url": "https://it.wikipedia.org/wiki?curid=1464669", "title": "K\u016bnq\u01d4", "text": "Il K\u016bnq\u01d4 (), o opera Kunqu, \u00e8 una delle pi\u00f9 antiche forme di opera cinese. Evoluzione del genere musicale Kunshan, domin\u00f2 il teatro cinese dal XVI al XVIII secolo.\nStoria.\nIl K\u016bnq\u01d4 vanta 600 anni di storia ed \u00e8 considerata la fonte ispiratrice di un centinaio di opere, per l'influenza esercitata su altre forme teatrali cinesi, inclusa l'Opera di Pechino.\nLa parola \"Kun\" fa riferimento al Kunshan, distretto dell'attuale provincia di Jiangsu, e la parola \"qu\" significa musica. Questo tipo di musica regionale risale al XIV secolo e fu successivamente combinata con altri generi musicali. Nel XVI secolo, Wei Liangfu e i suoi collaboratori stabilirono delle regole di ritmo, tono, pronuncia e scrittura che ne fecero uno standard nazionale.\nOpere che continuano ad essere rappresentate oggi, come \"Il padiglione delle peonie\" e \"Il ventaglio dai fiori di pesco\", furono originariamente scritte per la scena K\u016bnq\u01d4. Inoltre, molti racconti e romanzi della letteratura classica cinese, come il \"Romanzo dei Tre Regni\", \"Sul bordo dell'acqua\" (tradotto in italiano anche come \"I briganti\") e \"Viaggio all'occidente\" furono presto adattati per le scene dell'opera.\nOggi il K\u016bnq\u01d4 \u00e8 ancora rappresentato in sette fra le maggiori citt\u00e0 della Cina: Pechino, Shanghai, Suzhou, Nanchino, Chenzhou, Wenzhou e Hangzhou, oltre che a Taipei. Compagnie amatoriali sono inoltre attive in molte altre citt\u00e0, in Cina e all'estero.\nNel 2001 il K\u016bnq\u01d4 \u00e8 stato riconosciuto come \"Capolavoro del Patrimonio Orale e Intangibile dell'Umanit\u00e0\" dall'UNESCO.\nCaratteristiche del genere.\nIl linguaggio del K\u016bnq\u01d4 non \u00e8 n\u00e9 il cinese, n\u00e9 il dialetto del Kunshan: \u00e8 un linguaggio artificiale, una forma modificata di mandarino con apporti dialettali.\nLa musica \u00e8 essenziale nel K\u016bnq\u01d4, ma il suo ruolo nello spettacolo \u00e8 molto differente da quello che ha nell'opera occidentale. All'interno delle opere K\u016bnq\u01d4 sono inserite \"arie\", cantate dagli attori con l'accompagnamento musicale dell'orchestra: si tratta di poemi elaborati, di elevate qualit\u00e0 letterarie. Altri brani, paragonabili ai recitativi dell'opera occidentale, sono eseguiti in forme stilizzate, a met\u00e0 fra il canto e la recitazione.\nLe musiche non sono composte appositamente per l'opera, ma vengono scelte dall'autore all'interno di un repertorio esistente e consolidato, secondo particolari convenzioni. I testi sono scritti in modo da adattarsi ad un gran numero di melodie, chiamate \"qupai\".\nAnche i movimenti sono rigidamente codificati, ed interessano sia il corpo degli attori, sia i costumi da questi indossati (come i movimenti fatti agitando le maniche), sia gli oggetti tenuti in mano (un ventaglio, ad esempio).\nLa scenografia, secondo le convenzioni dell'opera cinese, \u00e8 quasi del tutto assente: pochi oggetti simbolici (un tavolo e una sedia, per lo pi\u00f9) possono fare riferimento ad altri oggetti, nelle varie situazioni.\nI costumi sono molto elaborati, ed hanno lo scopo principale di caratterizzare il personaggio, soprattutto dal punto di vista del rango sociale. Gli attori non portano maschere, ma i loro visi sono truccati in modo da suggerire le qualit\u00e0 del personaggio.\nI personaggi sono divisi in varie categorie: \"Sh\u0113ng\" (ruoli maschili), \"D\u00e0n\" (ruoli femminili), \"J\u00ecng\" (visi dipinti), \"M\u00f2\" (uomini anziani) e \"Ch\u01d2u\" (clowns). Ogni categoria \u00e8 a sua volta divisa in varie sottocategorie."}
{"id": "1464670", "revid": "1272592", "url": "https://it.wikipedia.org/wiki?curid=1464670", "title": "San Prospero Parmense", "text": "San Prospero Parmense \u00e8 una frazione del comune di Parma, appartenente al quartiere Lubiana.\nLa localit\u00e0 \u00e8 situata 6,05\u00a0km a est del centro della citt\u00e0.\nGeografia fisica.\nLa localit\u00e0 sorge a cavallo della via Emilia in posizione pianeggiante, sulla sponda sinistra del torrente Enza, confine naturale con la provincia di Reggio nell'Emilia.\nStoria.\nLa zona risultava abitata gi\u00e0 nell'et\u00e0 del bronzo: risale al periodo compreso tra il II e il I millennio a.C. la terramara di Quingento, a sud del centro abitato odierno di San Prospero Parmense.\nI Romani tracciarono nel 187 a.C. la \"via Aemilia\", lungo il cui percorso crearono successivamente vari centri abitati; a San Prospero si svilupp\u00f2 tra il I secolo a.C. e il II secolo d.C. un insediamento rurale, come testimoniato dai resti della necropoli e della strada ghiaiata in asse con la \"via Aemilia\" rinvenuti nel 2004 durante alcuni scavi; dell'antica suddivisione del territorio in centurie non rimangono invece tracce, a causa del completo abbandono in cui cadde la zona dopo il crollo dell'impero.\nEntro il X secolo fu edificata la pieve romanica, attorno a cui si svilupp\u00f2 un piccolo borgo.\nPer effetto dei decreti napoleonici, nel 1806 San Prospero divenne frazione del nuovo comune (o \"mairie\") di San Donato, che nel 1870 fu annesso a quello di San Lazzaro Parmense, a sua volta soppresso e inglobato in quello di Parma nel 1943.\nNella cronaca recente, a San Prospero Parmense si \u00e8 conclusa in modo tragico la vicenda di Tommasino Onofri: sulle rive dell'Enza, su indicazioni di Mario Alessi, fu ritrovato il corpo senza vita del piccolo di 18 mesi rapito il 2 marzo 2006 a Casalbaroncolo.\nMonumenti e luoghi d'interesse.\nChiesa di San Prospero.\nMenzionata per la prima volta nel 980, la pieve romanica, da cui nel 1299 dipendevano sei cappelle dei dintorni, fu chiusa al culto nel 1578, a causa delle sue pessime condizioni; abbattuta e riedificata in stile barocco tra il 1743 e il 1779, fu danneggiata da un terremoto nel 1928, che determin\u00f2 la demolizione del campanile, ricostruito nel 1965; al suo interno conserva alcune opere di pregio, tra cui la settecentesca pala d'altare e una statua medievale raffigurante \"Santa Felicola\".\nXenodochio.\nCostruito lungo la via Emilia prima del XV secolo, lo xenodochio, ormai in rovina, \u00e8 caratterizzato dalla presenza di un ampio portico a capanna originariamente decorato con alcune pitture, aperto verso la strada.\nVilla Mattei.\nCostruita originariamente in stile barocco probabilmente intorno al 1682 dai conti Mariani, pass\u00f2 in seguito ai conti Bajardi e successivamente ai Rossi; ricostruita nella seconda met\u00e0 del XVIII secolo in stile neoclassico, secondo la tradizione su progetto dell'architetto Ennemond Alexandre Petitot, fu acquistata forse in quegli anni dai Meley; alienata nel 1896 al marchese Filippo Corradi Cervi Robiani, fu comprata dopo il 1924 da Medardo Pederzini e nel 1936 da Secondo Mattej; profondamente danneggiata dal sisma del 1983, fu acquisita nel 1990 dal restauratore Marco Pinna, che la ristruttur\u00f2 completamente. Sviluppata su due livelli principali fuori terra, \u00e8 caratterizzata dall'imponente corpo d'ingresso centrale in aggetto, sovrastato da loggia e alto frontone circolare, dietro al quale si innalza una torre cuspidata con orologio; ai lati si sviluppano ad U due ali, creando una corte sul retro, con porticato di 5 arcate; a est l'edificio si affaccia sul giardino con un piccolo portico a pianta circolare. All'interno si trovano numerosi ambienti ornati con affreschi e una cappella."}
{"id": "1464671", "revid": "1573940", "url": "https://it.wikipedia.org/wiki?curid=1464671", "title": "Basilica di San Valentino (Terni)", "text": " "}
{"id": "1464673", "revid": "86599", "url": "https://it.wikipedia.org/wiki?curid=1464673", "title": "Anio (mitologia)", "text": "Nella mitologia greca, Anio era il nome di uno dei figli di Apollo, e Creusa o Reo.\nIl mito.\nNascita.\nAnio era il figlio del dio Apollo che gener\u00f2 con Reo figlia di Stafilo. Il padre avendo scoperto la figlia incinta la rinchiuse in un cofano e la gett\u00f2 nel mare. Grazie ad Apollo il bimbo nacque e rimase in vita.\nVita.\nAnio era primo sacerdote di Delo, grazie a suo padre, in seguito per eredit\u00e0 di Radamanto, divenne re della stessa citt\u00e0. Quando Menelao giunse da lui Anio predisse che la guerra che dovevano intraprendere sarebbe durata 10 anni. Per mezzo di lui \"fasciato alle tempie di bende e alloro\", nell'Eneide (III, v. 80 e ss.), Enea e Anchise possono ascoltare a Delo l'oracolo di Apollo di \"seguire l'antica madre\", l'antica terra di Dardano, avo dei Troiani (\"...antiquam exquirite matrem\").\nDiscendenza.\nDa Dorippa, ebbe tre figlie, Elaide, Spermo e Eno, che \u00ab dedic\u00f2 [...] a Dioniso, pensando fosse bene avere due d\u00e8i come protettori della famiglia \u00bb: in cambio, Dioniso don\u00f2 alla prima il potere di trasformare in olio tutto ci\u00f2 che toccava, alla seconda di tramutare tutto in grano, alla terza in vino. Per questo vennero chiamate le Vignaiole od Oinotrope. Grazie a loro Anio pot\u00e9 rifornire con le suddette provviste i greci che partivano per la guerra di Troia.\nAgamennone volle allora portare le Oinotrope con s\u00e9, ma Anio rispose a Menelao e Odisseo, ambasciatori giunti a Delo per conto del condottiero miceneo, che gli d\u00e8i avrebbero permesso la capitolazione di Troia solo dopo dieci anni. Gli Achei allora tentarono di rapire le fanciulle, che fuggirono e furono infine trasformate in colombe da Dioniso. Da quel momento Anio inizi\u00f2 a parteggiare per i Troiani; ospit\u00f2 tra l'altro Enea durante il suo viaggio verso l'Italia.\nAnio ebbe anche un figlio maschio, chiamato Androne, che divenne re di Andro ed ebbe come il padre poteri divinatori."}
{"id": "1464674", "revid": "1745361", "url": "https://it.wikipedia.org/wiki?curid=1464674", "title": "Sangario", "text": "Nella mitologia greca, Sangario era il nome di una divinit\u00e0 fluviale, collegata al corso d'acqua del \"Sangarius\", l'odierno Sakarya.\nIl mito.\nSangario, figlio di Oceano e Teti, era una delle tante divinit\u00e0 dei fiumi dell'Asia minore.\nDiscendenza.\nSecondo una delle fonti Sangario era insieme a Metopa, il padre di Ecuba (o Ecabe), secondo altre fonti invece come figlio ebbe Alfeo un abilissimo suonatore di flauto, secondo altre fonti ancora ebbe una figlia chiamata Sangaride o Sagaritide. Sarebbe anche il padre di Nicea."}
{"id": "1464675", "revid": "1788047", "url": "https://it.wikipedia.org/wiki?curid=1464675", "title": "El\u00edsio Medrado", "text": "El\u00edsio Medrado \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Feira de Santana."}
{"id": "1464676", "revid": "1318658", "url": "https://it.wikipedia.org/wiki?curid=1464676", "title": "Ferrovia Siracusa-Gela-Canicatt\u00ec", "text": "La ferrovia Siracusa-Gela-Canicatt\u00ec \u00e8 una linea ferroviaria a semplice binario non elettrificata di RFI che collega Siracusa sul versante jonico della Sicilia con il versante mediterraneo, attraversando, con andamento est-ovest, un buon numero di grossi centri urbani fino a raggiungere la stazione di Canicatt\u00ec comune alla linea Caltanissetta-Agrigento. \u00c8 parte della ferrovia Caltanissetta Xirbi-Gela-Siracusa.\nStoria.\nLa costruzione dell'intera linea fu abbastanza tardiva rispetto alle altre della Sicilia e venne inquadrata tra quelle cosiddette \"complementari\" cio\u00e8 tra le linee che potevano essere costruite ma con un contributo da parte degli enti locali. Dato che l'interesse maggiore era quello di far arrivare lo zolfo alle raffinerie della costa e al Porto di Licata, Canicatt\u00ec e il comprensorio nisseno erano stati collegati sin dal 24 settembre 1876.\nTra il maggio del 1880, con la tratta Campobello-Favarotta di 27\u00a0km, e il 24 febbraio 1881 col proseguimento di 18\u00a0km su Licata era stato realizzato il collegamento con la costa.\nNel 1883 venne appaltato il tratto da Siracusa a Noto di 30,7\u00a0km, e venne attivato dalla Societ\u00e0 per le Strade Ferrate della Sicilia subentrata nell'esercizio alle \"Strade ferrate calabro-sicule\" il 5 aprile del 1886.\nVennero attivate anche le stazioni di Cassibile ed Avola ma per Noto fu approntata una stazione provvisoria nell'attesa che il 20 settembre 1887 si attivasse quella definitiva. \nIl 29 marzo 1891 Licata fu collegata con Gela, a quel tempo, chiamata ancora \"Terranova di Sicilia\"; la lunghezza della tratta era di 35,4\u00a0km e comprendeva le stazioni di Falconara, Butera e Terranova di Sicilia.\nAlla fine dell'anno, il 23 dicembre venne aperto all'esercizio anche il tronco di linea Noto-Modica, lungo 59,49\u00a0km comprendente la fermata di San Paolo e le stazioni di Rosolini, Spaccaforno (il nome antico di Ispica), Pozzallo, Sampieri, Scicli e Modica. Due anni dopo, nel 1893 il tronco Terranova di Sicilia - Comiso, di 37,5\u00a0km.\nInfine l'apertura all'esercizio del tronco di 52,7\u00a0km tra Comiso e Modica il 18 giugno dello stesso anno, completava la tratta Siracusa-Licata. Questa tratta comprendeva le stazioni di Donnafugata, Genisi, Ragusa e \"Ragusa Inferiore\" (in seguito chiamata Ragusa Ibla), fornite anch'esse del telegrafo per la circolazione dei treni, del binario di incrocio, di sagoma limite e di piano caricatore.\nLe stazioni della linea erano autorizzate a tutti i trasporti in servizio interno ed anche cumulativo con le stazioni della \"ferrovia Sicula Occidentale\" e con quelle delle Reti Mediterranea ed Adriatica.\nNonostante il progetto di collegare la linea con Caltagirone e Catania fosse stato approvato nel 1911 i lavori vennero portati avanti con lentezza estrema tanto che il collegamento, nella Stazione di Gela, avvenne solo nel novembre 1979.\nNel 1935, il 28 aprile, veniva attivata dalla stazione di Noto la diramazione per Pachino che raggiungeva il punto pi\u00f9 a sud della rete FS costeggiando l'attuale Oasi di Vendicari; la linea rimase in funzione fino al 1\u00ba gennaio 1986 quando l'esercizio fu sospeso definitivamente.\nL'attraversamento ferroviario di Ragusa.\nLa tratta ferroviaria ragusana \u00e8, in termini strutturali e progettistici, una mastodontica opera di ingegneria. I progettisti sembra abbiano preso spunto dalla ferrovia del Gottardo, in particolare ai tornanti di Wassen in Svizzera, con un percorso esattamente elicoidale, per vincere i forti dislivelli del territorio ibleo. Si racconta che l'ingegnere inglese che si occup\u00f2 della direzione dei lavori arriv\u00f2 addirittura al suicidio nel timore che i suoi calcoli per le gallerie elicoidali fossero stati eseguiti scorrettamente. Il 18 giugno 1893 vi transit\u00f2 il primo treno.\nIn quella data fu inaugurata la tratta Comiso-Modica, parte del lungo tratto di 264\u00a0km che circumnaviga tutta la parte a sud della Sicilia la cui costruzione, a partire dal 1886 avvenne per tappe. La parte fra Modica e Ragusa fu proprio la pi\u00f9 difficile e complicata da costruire e solo il 19 aprile del 1896 la prima locomotiva in servizio effettivo giunse a Ragusa. A causa dell'orografia accidentatissima della zona la ferrovia da Siracusa, dopo aver passato le stazioni di Pozzallo e Ispica, si dirige a nord infilandosi in uno stretto vallone roccioso in cui si trova Scicli e la sua stazione. A mezzacosta, grazie a gallerie e ponti, il binario serpeggia da un lato all'altro del vallone che in certi punti assume le caratteristiche di un vero e proprio canyon americano; dirigendosi verso nord la linea giunge a Modica con un'ampia curva passando, poco prima di entrare in stazione, sotto l'imponente viadotto Guerrieri della SS 115. Ripartito da Modica, il treno s'infila in una lunga galleria che sottopassa la citt\u00e0 sbucando in un vallone parallelo a quello percorso prima dalla ferrovia. Qui la linea prosegue ancora verso nord lungo il corso del fiume Irminio, che sovrappassa con un ponte in ferro poco prima della stazione di Ragusa Ibla. La stazione di Ibla \u00e8 dotata di torre acqua e ampio scalo perch\u00e9 qui stazionavano le locomotive da aggiungere per la spinta in coda ai treni pesanti in salita verso \"Ragusa superiore\". Poco dopo aver lasciato Ibla, il binario piega decisamente verso ovest fino a compiere una curva di 180\u00b0 e in direzione sud fino ad infilarsi in una galleria sotto la rupe che sostiene la citt\u00e0 barocca. L'uscita di questa lunga galleria in curva e forte salita \u00e8 appena sotto Ragusa, in una stretta gola dominata dalle case della citt\u00e0. Appena uscito, il treno passa sotto una brevissima galleria con portali in roccia viva infilandosi poi nuovamente in un'altra lunga galleria in curva e salita che con un \"elicoide\", in parte all'aperto, porta i binari alla quota della citt\u00e0 (515\u00a0m. s.l.m.). Il percorso all'aperto di questo tornante permette una vista impareggiabile su tutta la citt\u00e0 antica, che \"assiste\" al passaggio dei treni sul tornante come in una ripresa cinematografica. Con un'ulteriore curva la linea si riporta ancora in direzione nord e giunge finalmente alla Stazione di Ragusa superiore. Lo scalo ragusano disponeva di un ampio scalo merci (recentemente soppresso) e di due soli binari per il traffico passeggeri. Tutta la stazione \u00e8 posizionata leggermente in curva. La linea per Canicatt\u00ec prosegue da qui ancora con una curva che riporta i treni verso sud e poi verso ovest dove, sempre a binario unico, prosegue con andamento pi\u00f9 tranquillo verso contrada Genisi, il Castello di Donnafugata e Comiso.\nQuando nel novembre 1979 venne aperto al traffico il tratto Caltagirone-Gela della linea proveniente da Catania, itinerario pi\u00f9 breve e pi\u00f9 moderno che permetteva di evitare il lungo giro siracusano verso Catania e il nord, incominci\u00f2 il lento declino del traffico merci nella tratta ragusana. Oggi la linea \u00e8 servita dai treni Minuetto che effettuano i Regionali Veloci Modica-Caltanissetta-Palermo e dalle ALn 668 che effettuano tutti i treni Regionali.\nLa tratta, tortuosa e con elevate pendenze, che attraversa e collega direttamente alcuni tra i pi\u00f9 grandi centri urbani ragusani, ha negli ultimi anni subito un certo ammodernamento. Il traffico merci su rotaia per\u00f2 \u00e8 quasi inesistente nonostante l'alto potenziale costituito dalle aree di grande produttivit\u00e0 di Ragusa, Modica, Vittoria e gli intensi scambi commerciali del porto di Pozzallo.\nDopo una lunga chiusura \u00e8 stata riaperta la tratta Gela-Licata-Canicatt\u00ec, precedentemente chiusa per lavori di consolidamento e manutenzione straordinaria.\nCaratteristiche.\nLa linea ferroviaria Siracusa-Canicatt\u00ec \u00e8 a semplice binario non elettrificato, pertanto \u00e8 stata esercita con trazione a vapore fino alla met\u00e0 degli anni settanta quando l'arrivo dei primi locomotori diesel D.343 ne ha permesso la progressiva eliminazione. I servizi viaggiatori hanno tratto molto giovamento dall'entrata in servizio, verso la fine degli anni trenta, delle automotrici che permettevano velocit\u00e0 pi\u00f9 sostenute soprattutto nelle tratte in salita, molto frequenti sulla linea.\nL'andamento piano-altimetrico della linea \u00e8 quanto mai difficile vista l'orografia del territorio attraversato, caratterizzato da prevalenza collinare, con frequenti falesie e strette vallate percorse da fiumi e da torrenti in secca nell'estate e con piene improvvise nelle altre stagioni. Tale situazione ha imposto pesanti vincoli ai progettisti, stretti tra l'esigenza di contenere i costi limitando al minimo viadotti e gallerie, (dato il carattere di \"ferrovia complementare\" assegnatole), e la necessit\u00e0 di non escludere nessuno dei tanti grossi centri abitati che caratterizzano il territorio delle tre provincie di Caltanissetta, Ragusa e Siracusa attraversate dalla ferrovia.\nTutto questo si \u00e8 concretizzato in una linea dall'andamento fortemente tortuoso e con pendenze e contropendenze che raggiungono il 30 per mille in molti casi. Tuttavia per raggiungere Ragusa si \u00e8 fatto ricorso ad un percorso elicoidale, del tipo in uso nelle ferrovie svizzere, che permette alla linea di risalire dal fondo-valle del fiume Irminio alla quota della Stazione di Ragusa.\nLa linea venne armata con rotaie Vignoles da 36\u00a0kg/m e solo alla fine degli anni settanta, dopo avere rischiata pi\u00f9 volte la chiusura nonostante la indubbia utilit\u00e0 per il traffico passeggeri e merci, \u00e8 stata rinnovata con uso di rotaie da 50\u00a0kg/m e traverse in calcestruzzo precompresso.\nGli impianti di stazione vennero previsti sin dall'inizio completi di attrezzature per carico merci, sagome limite, piani caricatori e magazzini merci dato che ci si aspettava un buon traffico dalla linea. Erano provviste di segnalamento semaforico ad ala che nelle stazioni principali era di prima categoria.\nPer le esigenze legate al servizio, alla manutenzione e al rifornimento delle locomotive vennero costruiti il Deposito Locomotive di Modica, quello di Licata e di Siracusa; vennero dotati di tutte le attrezzature necessarie come le piattaforme girevoli, i piani caricatori per il carbone e le colonne idrauliche di rifornimento per le locomotive a vapore, nonch\u00e9 di rimesse coperte e grandi serbatoi d'acqua, uffici e alloggi per il personale.\nPer quanto riguarda la velocit\u00e0 grazie ai lavori di riammodernamento e rinnovamento sul tratto che va da Comiso a Canicatt\u00ec la velocit\u00e0 massima \u00e8 stata portata fino a 140 km/h (rettilineo sulla piana di Gela), con diversi tratti a 100 -105 e 130 km/h in rango C; ci\u00f2 ha permesso rispetto agli anni precedenti, una riduzione tempi di percorrenza fino a 40 minuti. Invece sulla tratta Comiso - Modica - Siracusa la velocit\u00e0 massima si ferma a 90 km/h in rango B\nIl ponte sull'Irminio.\nIl ponte sull'Irminio, anche chiamato \"Ponte di Ferro\", \u00e8 un'infrastruttura caratteristica di scavalco del fiume Irminio, che scorre ad est dell'abitato di Ragusa Ibla.\nAperto al traffico nel 1893, faceva parte della tratto pi\u00f9 impegnativo dal punto ingegneristico di questa ferrovia. Il primo ponte, della lunghezza di soli 60\u00a0m, fu parzialmente distrutto da un'alluvione il 26 settembre del 1902. Nel novembre del 1909 fu teatro di incidente ferroviario che caus\u00f2 la morte di 3 persone ed il ferimento di altre 4. Durante il XX secolo l'arco pi\u00f9 meridionale del ponte e parte del tratto in rilevato che portava il tracciato ferroviario verso la stazione di Ragusa Ibla furono sostituiti da due traverse in ferro.\nL'impalcato del ponte originale era composto da archi a tutto sesto, della luce di circa 16\u00a0m ciascuno, realizzati in muratura di calcare duro (pietra locale). Dopo l'alluvione del 1902 la parte crollata di ponte fu ricostruita con due traverse in ferro (strutture intelaiate da 40\u00a0m) che scavalcano il fiume con una luce maggiore in modo da lasciare libero il letto dell'Irminio. Restano solo due degli archi del 1893 che sommati alla struttura in metallo portano la lunghezza totale del ponte a circa 120\u00a0m.\nSistemi di esercizio.\nIl primo sistema di circolazione fu basato sull'uso del Telegrafo, di cui erano dotate le stazioni della linea che permetteva l'invio del treno in sicurezza dopo che il capostazione di ogni stazione di partenza aveva ricevuto il \"dispaccio\" di treno precedente giunto alla successiva stazione. La trazione dei treni venne stabilita a vapore.\nIn seguito venne estesa anche alla suddetta linea la circolazione a Dirigenza unica con l'installazione di telefoni tipo \"Western\" a cassetta di legno e generatore a manovella collegati in parallelo alla linea telefonica del Dirigente Unico che aveva sede a Siracusa, Modica e Licata. Il personale dei treni, Capotreno e Macchinista cooperavano assieme al DU per l'effettuazione delle operazioni relative alla circolazione dei treni.\nA partire dalla fine degli anni settanta venne iniziato l'adeguamento agli standard moderni con l'installazione delle apparecchiature di stazione e di linea per la circolazione con Dirigente Centrale Operativo e Blocco conta-assi istituendo le sedi del DCO di Ragusa per la tratta Gela-Modica e di Siracusa per quella da Modica a Siracusa. Il 27 giugno 2010 il telecomando DCO dell'intera linea \u00e8 stato trasferito dalle sedi precedenti a quella unificata di Palermo.\nMovimento.\nIl servizio ferroviario svolto dalla Rete Sicula non prevedeva servizi ferroviari che percorressero l'intera linea ma collegamenti distinti tra le localit\u00e0 pi\u00f9 importanti, tutti con carrozze di 1\u00aa, 2\u00aa e 3\u00aa classe. Un treno omnibus collegava Vittoria, Ragusa, Modica e Siracusa proseguendo fino a Catania con una durata di viaggio di circa 8h e 15m; il corrispondente in senso inverso impiegava 8h e 25m circa. Una coppia di misti collegava Siracusa e Modica. Una coppia di misti collegava Modica e Licata mentre un'altra coppia serviva la tratta Modica-Terranova di Sicilia (Gela). Infine una coppia serviva la tratta Terranova-Licata. Sul tratto Canicatt\u00ec-Licata il servizio era svolto da 3 coppie di treni misti giornalieri che avevano fine corsa a Licata.\nAd oggi la linea \u00e8 percorsa da treni regionali della relazione Siracusa-Modica-Gela e dalla relazione Caltanissetta Xirbi-Gela-Modica. In passato la linea era percorsa da un regionale proveniente da Palermo e diretto a Modica.\nRotabili utilizzati.\nLa linea \u00e8 stata aperta all'esercizio con l'uso della trazione a vapore. Sono state utilizzate, nel tempo, varie locomotive:\nA partire dalla seconda met\u00e0 degli anni trenta i servizi viaggiatori sono stati migliorati con l'introduzione di automotrici:\nDalla met\u00e0 degli anni settanta il servizio merci ha avuto un maggiore impulso con la sostituzione delle locomotive a vapore con le nuove locomotive diesel-elettriche:\nIl servizio ora viene assicurato da:\nIl Treno del Barocco.\n\"Il treno del Barocco del Val di Noto\", tra Siracusa e Ragusa, venne inaugurato il 21 marzo 2005, per iniziativa dell'Associazione Treno Barocco, previo accordo tra Trenitalia e l'Assessorato al Turismo della Regione Siciliana. Il treno era composto da tre carrozze storiche e dalla locomotiva 740.244 che era stata di stanza per lunghi anni al Deposito locomotive di Modica. Agli inizi del 2008, dal 2 marzo al 28 settembre, venne prevista la possibilit\u00e0 di viaggiare sulla linea al costo di circa \u20ac 20. Il treno, composto di automotrici Aln 668, effettuava tutte le fermate nelle quali ciascun comune aveva previsto, a disposizione dei viaggiatori, un bus navetta gratuito e, le due province attraversate, una guida turistica per visitare le citt\u00e0 di fermata.\nL'area attraversata dal treno del Barocco \u00e8 quella del Val di Noto (patrimonio UNESCO) tra Siracusa, Noto, Scicli, Modica e Ragusa. L'esperienza si \u00e8 ripetuta in date diverse anche negli anni successivi alternando composizioni composte di locomotiva diesel D.343 e carrozze \"Centoporte\" restaurate e partenze anche da Catania."}
{"id": "1464677", "revid": "125205277", "url": "https://it.wikipedia.org/wiki?curid=1464677", "title": "Renato Carosone", "text": "Pianista classico e jazzista, \u00e8 stato uno dei maggiori autori e interpreti della canzone napoletana e della musica leggera italiana nel periodo collocabile tra il secondo dopoguerra e la fine degli anni novanta, avendo fuso i ritmi della tarantella con melodie africane e americane e creato una forma di macchietta, ballabile e adeguata ai tempi. Tra i suoi maggiori successi si ricordano: \"Torero\", \"Caravan petrol\", \"Tu vu\u00f2 f\u00e0 l'americano\", \"'O sarracino\", \"Maruzzella\" e \"Pigliate 'na pastiglia\". Carosone \u00e8 stato anche uno dei due cantanti italiani (l'altro \u00e8 stato Domenico Modugno) ad aver venduto dischi negli Stati Uniti senza inciderli in inglese.\nBiografia.\nL'infanzia e gli inizi.\nRenato Carosone (per l'anagrafe Carusone) nacque il 3 gennaio 1920 a Napoli, in vico dei Tornieri, a due passi da Piazza del Mercato, da Antonio e da Carolina Daino, primo di altri due fratelli, Olga e Ottavio. Manifest\u00f2 prestissimo la sua schietta passione per la musica cominciando a suonare un vecchio pianoforte della madre, scomparsa prematuramente nel 1927. Per volont\u00e0 del padre, impiegato al botteghino del Teatro Mercadante e suonatore dilettante di mandolino, inizi\u00f2 a studiare sotto la guida del maestro Orfeo Albanese, fratello del famoso soprano Licia. Quando nel 1929 questi si trasfer\u00ec in Argentina, Renato fu affidato al grande maestro Vincenzo Romaniello e, alla sua morte, nel 1932, alla sua prima allieva Celeste Capuana, sorella del celebre direttore d'orchestra Franco.\nQuattordicenne, scrisse \"Triki-trak\", la sua prima composizione per pianoforte, e l'11 maggio 1935 fu scritturato dal teatrino dell'Opera dei Pupi di don Ciro Perna detto \"'o scudiero\", il quale gli offr\u00ec cinque lire a serata per fornire la colonna sonora alle battaglie di Orlando e Rinaldo. Per l'entrata in campo dei guerrieri cristiani scelse la marcia della \"Carmen\", per i saraceni quella dell\"Aida\", per gli scontri armati delle due fazioni il galoppo del \"Guglielmo Tell\". In seguito, lavor\u00f2 presso la casa editrice E. A. Mario come \"ripassatore\", insegnando cio\u00e8 le nuove canzoni ai cantanti, e nel 1937, a soli diciassette anni, si diplom\u00f2 in pianoforte con Alberto Curci presso il Conservatorio di San Pietro a Majella.\nL'esperienza africana.\nNello stesso anno fu scritturato da una compagnia di arte varia diretta dal capocomico Aldo Russo, con la quale si imbarc\u00f2 il 27 luglio per l'Africa Orientale Italiana. Dopo dieci giorni di viaggio sul piroscafo Tevere, il 7 agosto la compagnia sbarc\u00f2 a Massaua, in Eritrea, dove era attesa in un ristorante-teatro gestito da un vecchio coloniale, Mario Auritano, \"Da Mario\" appunto, frequentato da lavoratori italiani. Questi, che desideravano ascoltare musica italiana, sfortunatamente per la compagnia erano quasi tutti del Nord Italia e non comprendevano la parlata napoletana n\u00e9 apprezzavano il repertorio di Carosone (la cui paga era di centoventi lire a spettacolo) e, puntualmente, dopo mezz'ora ritornavano al botteghino per farsi rimborsare. Dopo neanche una settimana, Aldo Russo decise di sciogliere la compagnia e di tornare a Napoli, offrendo per\u00f2, a chi avesse voluto restare, la possibilit\u00e0 di ottenere il permesso di soggiorno dalla questura, risparmiando cos\u00ec i soldi del viaggio di ritorno. Tornarono tutti in Italia, all'infuori delle ballerine, ovviamente richiestissime, e di Carosone, che si spinse ad Asmara, a pi\u00f9 di duemilacinquecento metri d'altitudine, dove riprese a suonare il pianoforte nell'orchestra diretta da Gigi Ferracioli al Circolo Italia. Qui si innamor\u00f2 di una delle ballerine di maggiore spicco, Italia Levidi, detta Lita, veneziana di nascita. I suoi sentimenti furono ricambiati e i due si sposarono a Massaua il 2 gennaio 1938. Contrariamente a quanto era noto in precedenza, la vera storia del figlio Giuseppe, detto Pino, futuro ingegnere elettronico, \u00e8 stata raccontata recentemente da lui stesso: era nato da Lita cinque anni prima del matrimonio. In un\u2019epoca in cui essere una ragazza madre era uno scandalo e sposarla uno scandalo ancora maggiore. Renato decise di adottare il bambino e di registrare la sua nascita in Italia con il cognome Carusone un anno e mezzo dopo il matrimonio con Lita, al fine di regalare al bambino una famiglia e una vita migliore. Poco dopo, il giovane musicista dovette trasferirsi ad Addis Abeba, dove pass\u00f2 alcuni mesi come direttore d'orchestra all'Aquila Bianca. Nel giugno del 1940, allo scoppio della seconda guerra mondiale, fu chiamato alle armi e venne inviato al fronte della Somalia italiana.\nOccupata dopo un anno Addis Abeba dalle truppe britanniche, Renato torn\u00f2 con la sua fisarmonica ad Asmara, dove il cugino Antonio era direttore del Teatro Odeon. Gli fu affidata la direzione musicale del teatro e dell'annesso night club. In repertorio c'erano tutti i pi\u00f9 famosi pezzi da ballo americani, da \"Night and Day\" a \"Begin the Beguine\", da \"Blue Moon\" a \"Tea for Two\". I clienti erano tutti militari, che volevano solo dimenticare per qualche ora la guerra e la lontananza da casa. In breve tempo Carosone riusc\u00ec a farsi notare, costruendosi un invidiabile bagaglio di esperienze. Il 28 luglio 1946, alla fine della guerra, si imbarc\u00f2 su una nave greca, la Dorotea Paxos, e torn\u00f2 in Italia, a Brindisi, insieme con la moglie Lita e il figlio Pino.\nIl Trio Carosone.\nDopo tre anni passati in piccole formazioni di orchestre da ballo tra Napoli e Roma, in locali come il Colibr\u00ec e il Bernini, Carosone fu invitato a formare un trio per un nuovo locale a Napoli, lo Shaker Club. La data dell'inaugurazione era prevista per il 28 ottobre 1949. Agli inizi di settembre Renato ingaggi\u00f2 il chitarrista olandese Peter Van Wood, che aveva introdotto, per la prima volta nella storia della musica, la pedaliera alla chitarra con i relativi effetti elettronici. Il giorno del debutto si present\u00f2, alle ore 16:30, all'hotel Miramare, dove Carosone stava provando con Peter Van Wood, il batterista-fantasista napoletano Geg\u00e8 Di Giacomo, nipote del celebre poeta Salvatore, il quale arriv\u00f2 senza batteria, dicendo che l'aveva portata a cromare. Carosone e Van Wood, contrariati, cominciarono a dubitare della validit\u00e0 di Geg\u00e8, che intu\u00ec tutto e per fugare ogni dubbio improvvis\u00f2 una batteria casalinga: una sedia di legno, un vassoio, tre bicchieri di diversa grandezza e tonalit\u00e0, due pioli, un fischietto. Questa fu la prima prova del Trio Carosone, che, sulle note beneaugurali di \"Music! Music! Music!\", ottenne subito un clamoroso successo, e una sera, grazie alla strana richiesta di un ricco commerciante di tessuti presente tra il pubblico, il trio esegu\u00ec con ritmo pi\u00f9 veloce il brano \"Lo sceicco\" e nacque cos\u00ec il loro stile inconfondibile.\nTuttavia, Carosone fu bocciato al primo provino con la Fonit. Un importante impresario svizzero titolare di una catena di locali notturni assicur\u00f2: \"\"Trovatevi un mestiere serio, lasciate perdere\". Per fortuna, per\u00f2, Sergio Bruni gli present\u00f2 Nino Oliviero, autore di successo, il quale ascolt\u00f2 i tre, li esamin\u00f2 e decise di scommettere su di loro, permettendogli di incidere nel 1950 un primo 78 giri con la Path\u00e9, contenente \"Oh! Susanna\" e \"Scalinatella\", per duecentomila lire di compenso. L'eco di questo successo port\u00f2 il trio all'inaugurazione di un locale a Roma, l'Open Gate, e di un night a Capri, La canzone del mare.\nL'allargamento del gruppo.\nQuando nel 1952 l'olandese Van Wood lasci\u00f2 il trio per trasferirsi a New York e continuare la propria carriera come solista, Carosone e Geg\u00e8 ricostituirono il gruppo, che divenne dapprima un quartetto quando entrarono a farne parte, per un breve periodo, il chitarrista Elek Bacsik e il cantante Ray Martino, il quale incise sia melodie napoletane come \"Luna rossa\" e \"'Nu quarto 'e luna\", che pezzi umoristici come \"Papaveri e papere\" e \"Buona Pasqua\". La prima trasformazione avvenne all'inizio del 1953 con l'entrata in scena del chitarrista Franco Cerri e del cantante Claudio Bernardini. In seguito, Piero Giorgetti entr\u00f2 nel complesso al posto di Claudio Bernardini, che continu\u00f2 la carriera in altre formazioni. Il gruppo si assest\u00f2 definitivamente con l'aggiunta di Alberto Pizzigoni alla chitarra e di Riccardo Rauchi ai fiati (sassofono e clarinetto).\nIl 3 gennaio 1954, alle tre del pomeriggio, Carosone si present\u00f2 agli italiani attraverso il piccolo schermo, che aveva appena quattro ore di vita, con il primo programma musicale, \"L'orchestra delle quindici\". Lui e i suoi compagni furono i primi musicisti ad apparire in televisione.\nAl Festival di Sanremo di quell'anno si piazz\u00f2 terza \"...e la barca torn\u00f2 sola\", nell'interpretazione di Gino Latilla e di Franco Ricci. Carosone rimase colpito dal tono funesto della canzone e, pochi mesi dopo, la ripropose al pubblico televisivo in modo esilarante. Fu cos\u00ec che la tragedia marittima partorita da Fiorelli e Ruccione si trasform\u00f2 in irresistibile parodia. L'effetto comico venne affidato alle parole di Geg\u00e8, che sottolineava con un noncurante \"e a me che me ne importa\" ogni strofa del melodrammatico testo cantato da Giorgetti, e a quelle di un coretto di vocette stridule e canzonatorie, ottenute variando la velocit\u00e0 del nastro registrato, che intonava: \"Mare crudele, mare crudele, mare crudele!\". Il colpo di grazia furono i melodiosi gargarismi di Giorgetti.\nI primi successi.\nIl primo successo commerciale dell'artista napoletano fu \"Maruzzella\", composta da Carosone su testo di Enzo Bonagura in quello stesso anno. Accanto a \"Maruzzella\", Carosone pesc\u00f2 tra i successi della musica napoletana di quegli anni e li fece suoi, arrangiandoli secondo il proprio gusto. Tra questi ci furono \"Malafemmena\" di Tot\u00f2, \"Scapricciatiello\", lanciata da Aurelio Fierro alla Piedigrotta Bideri del 1954, e \"Anema e core\", che una notte del 1955, a Napoli, per esaudire il desiderio di un cliente, Carosone present\u00f2 con la propria voce. A queste, si aggiunsero \"La donna riccia\" di Domenico Modugno, arricchita da una serie di vocine metalliche (gi\u00e0 presenti ne \"...e la barca torn\u00f2 sola\"), \"Eh, cumpari!\", \"Ufemia\", \"La pans\u00e8\", cantata da Di Giacomo (prima posizione nei Paesi Bassi per quindici settimane), ed \"Eternamente\" (o \"Arlecchinata\"), trasposizione carosoniana del brano \"Limelight\", tratto dalla colonna sonora del film \"Luci della ribalta\" di Charlie Chaplin. Alcuni di questi pezzi fecero parte di \"Carosello Carosone n\u00ba 1\", il primo 33 giri del complesso. Di questo periodo furono anche una canzoncina ironica, \"'Stu fungo cinese\", scritta in coppia con Danpa, e un pezzo strumentale, \"Pianofortissimo\", due brani che vennero inseriti nel secondo long playing della formazione.\nIl 4 giugno 1955 fu inaugurato un locale destinato a diventare il tempio della musica leggera italiana, la Bussola di Focette, in Versilia, diretta da Sergio Bernardini. Il 2 luglio Carosone inaugur\u00f2 la stagione estiva, a pochi giorni dall'uscita di \"Carosello Carosone n\u00ba 2\". Nello stesso anno scrisse un pezzo originale intitolato \"Mo' vene Natale\" e and\u00f2 addirittura a ripescare un classico napoletano del 1888, firmato da Salvatore Di Giacomo, \"'E spingole frangese\". A questi due, affianc\u00f2 alla fine dello stesso anno \"Io, mammeta e tu\", esilarante brano di Pazzaglia e Modugno, che Carosone lasci\u00f2 alla voce e alla verve comica di Geg\u00e8, e nel 1956 \"Ricordate Marcellino?\" di Giacobetti e Savona, canzoncina dedicata a Pablito Calvo, il bambino protagonista del film \"Marcellino pane e vino\" di Ladislao Vajda. Nello stesso periodo, Carosone port\u00f2 al successo il brano \"Giuvanne cu' 'a chitarra\", lanciato da Amedeo Pariante e trasposizione napoletana della canzone \"Johnny Guitar\", dall'omonimo film di Nicholas Ray. L'ottimo successo riscosso in gennaio dalla raccolta \"Carosello Carosone n\u00ba 3\" convinse il quartetto a preparare subito il quarto album. Accanto a \"T'\u00e8 piaciuta\" (che tent\u00f2 di bissare il successo di un brano come \"La pans\u00e8\") e a tipici motivi carosoniani come \"'O russo e 'a rossa\", \"Boogie woogie italiano\" e \"T'aspetto 'e nove\" (saporoso frutto, quest'ultimo, di un'altra collaborazione con Enzo Bonagura), all'interno dell'album fu presente una cover del calibro di \"Rock Around the Clock\", il successo internazionale di Bill Haley, che lanci\u00f2 in tutto il mondo il rock and roll.\nIl sodalizio Carosone-Nisa e il successo internazionale.\nNel 1956, a Milano, Carosone incontr\u00f2 casualmente il paroliere Nisa, al secolo Nicola Salerno, durante un concorso radiofonico indetto dalla Ricordi. Nisa e Carosone erano stati iscritti insieme al concorso da Mariano Rapetti, direttore artistico della Ricordi e padre di Giulio (futuro Mogol), per dare alla luce tre canzoni. Nisa present\u00f2 a Carosone i testi da musicare, uno dei quali si intitolava \"Tu vu\u00f2 f\u00e0 l'americano\". Il pezzo ispir\u00f2 subito Carosone, il quale combin\u00f2 musica swing e jazz al pianoforte, realizzando un boogie-woogie in un solo quarto d'ora. Nacque cos\u00ec la canzone pi\u00f9 famosa di Carosone, . Da quel primo incontro nacquero altri due ottimi brani: \"'O suspiro\" e \"Buonanotte\". Fu l'inizio di una felice e prolifica collaborazione.\nNell'autunno dello stesso anno, in vista della prima tourn\u00e9e internazionale, Carosone decise di trasformare il quartetto in sestetto. Oltre a Piero Giorgetti, cantante ormai pi\u00f9 che collaudato, Carosone affianc\u00f2 a Geg\u00e8 il chitarrista Raf Montrasio, il clarinettista Toni Grottola e il sassofonista Gianni Tozzi, scoperti rispettivamente nei locali notturni di Milano, Napoli e Sanremo.\nNel 1957 nacque \"Torero\", il maggiore successo di Nisa e Carosone. La canzone, rimasta per due settimane al primo posto della hit parade statunitense, fu arrangiata in trentadue incisioni americane e tradotta in dodici lingue. Il nuovo repertorio carosoniano, insieme a \"Chella ll\u00e0\" (successone del 1956 di Marino Marini) e a \"Il pericolo numero uno\" (hit sanremese di Gino Latilla e Claudio Villa in duetto), and\u00f2 a formare il \"Carosello Carosone n\u00ba 5\", 33 giri edito proprio nel 1957.\nDopo una lunga serie di concerti in Europa, il Sestetto Carosone, con l'aggiunta del percussionista Aldo Pagani, sbarc\u00f2 a Cuba, inaugurando una memorabile tourn\u00e9e americana. Dopo Caracas e Rio de Janeiro, il 6 gennaio 1958 il gruppo di Renato Carosone approd\u00f2 alla Carnegie Hall di New York, fino ad allora riservata alla musica classica, con un'eccezione fatta soltanto per il clarinetto jazz del mitico Benny Goodman, che aveva presentato il suo quartetto nel 1938.\nNel frattempo, parallelamente a \"Piccolissima serenata\", A sunnambula\", \"'A casciaforte\" e \"Lazzarella\" (tutte canzoni di successo provenienti dai repertori pi\u00f9 vari, che Carosone arrangi\u00f2 secondo il proprio gusto), nacque un altro grande hit firmato dall'accoppiata Carosone-Nisa, \"Pigliate 'na pastiglia\". Tutti questi brani furono inclusi nel \"Carosello Carosone n\u00ba 6\", che durante l'assenza del complesso ottenne un ottimo successo commerciale. A febbraio, il sestetto torn\u00f2 in Italia, e la volont\u00e0 di bissare la riuscita del suo sesto 33 giri spinse Carosone a lavorare sodo per tutto l'anno. Dopo un primo 45 giri contenente \"Allegro motivetto\" e \"Colonel Bogey\", tratto dalla colonna sonora del film \"Il ponte sul fiume Kwai\" di David Lean, nacquero altri due gioielli del repertorio carosoniano, sempre con l'apporto del solito insostituibile Nisa: O sarracino\" e \"Caravan petrol\". Accanto a questi, il sestetto incise \"Atene\", \"'O mafiuso\", \"Giacca rossa ('e russetto)\", \"Tre guagliune e 'nu mandolino\" (tutti firmati Nisa-Carosone) e anche \"A-Tisket, A-Tasket\", un successo di Ella Fitzgerald.\nDopo l'uscita di \"Carosello Carosone n. 7\", il nuovo disco pubblicato nel mese di novembre, Riccardo Rauchi e Toni Grottola abbandonarono il sestetto, e vennero sostituiti da Sergio Lombardini e da Silvano Santorio. In questo periodo, Carosone fond\u00f2 una sua casa discografica, la Stereo, con annesso anche uno studio di registrazione a Milano in via Aurelio Saffi 11. Nel marzo del 1959, il complesso affront\u00f2 una tourn\u00e9e italiana, alla quale ne segu\u00ec un'altra nel mese di giugno che si snod\u00f2 tra il Marocco e il Medio Oriente, passando per la Tunisia, l'Egitto, il Libano e la Giordania. A luglio il sestetto part\u00ec per un altro giro nell'America Meridionale, con soste in Argentina, Cile, Uruguay, Per\u00f9 e Brasile. Durante la tourn\u00e9e, Carosone ebbe il piacere di esibirsi in uno spettacolo di rivista musicale tenuto a San Paolo, insieme a Marlene Dietrich.\nQuelli di Renato Carosone erano concerti-spettacolo, dove ai testi ironici di Nisa facevano da contrappunto le performance comiche di Geg\u00e8 Di Giacomo (il cui grido di battaglia era \"CantaNapoli\"\"), spesso concluse dal totale coinvolgimento del pubblico, e le melodie di Carosone, mutuate dal jazz e dallo swing mescolati ai ritmi pi\u00f9 diversi.\nIl ritiro dalle scene.\nIl 7 settembre 1959, al culmine del successo, Renato Carosone si ritir\u00f2 inspiegabilmente dalle scene. L'annuncio avvenne durante la trasmissione televisiva \"Serata di gala\", presentata da Emma Danieli. Per gli italiani fu uno shock: non era comprensibile come un musicista al massimo della fama avesse potuto abbandonare tutto senza spiegazioni. Alcuni settimanali scandalistici dell'epoca motivarono quella decisione persino con un voto di Carosone alla Madonna, ipotesi che non si poteva scartare a priori, risaputo il profondo senso religioso del napoletano.\nNonostante ci\u00f2, gli impegni internazionali di Carosone non si esaurirono. Della sua nuova formazione, accanto a Geg\u00e8 e Gianni Tozzi, entrarono a far parte Claudio Furlani, Roberto Abramo e Franco Motta. Tra gli ultimi giorni di aprile e i primi di maggio del 1960, il Sestetto Carosone fu di nuovo alla Carnegie Hall di New York. Il 1\u00ba maggio Carosone e i suoi ragazzi vennero invitati all\"Ed Sullivan show\", il pi\u00f9 importante spettacolo musicale degli Stati Uniti. Carosone fu il terzo italiano, dopo Nilla Pizzi e Domenico Modugno, a esibirsi alla televisione statunitense. Presentati da un padrino d'eccezione come Charlton Heston, i sei italiani riscossero un successo travolgente, superiore a quello della precedente tourn\u00e9e, che fece guadagnare loro un altro invito, questa volta in California, al \"Dinah Shore show\".\nAl ritorno in Italia, Carosone si ritir\u00f2 con la moglie Lita a Rota d'Imagna, in provincia di Bergamo, dove mise in piedi un piccolo studio di registrazione per dare vita a una collana musicale sotto l'etichetta discografica di nome Lettera A. Nel frattempo, Geg\u00e8 si lanci\u00f2 per un po' nell'avventura solista. Nel 1961 si classific\u00f2 terzo al Festival di Napoli con \"Tutt' 'a famiglia\" (una canzone di Gigi Pisano e Furio Rendine, presentata in coppia con Aurelio Fierro) e si adegu\u00f2 persino alla nuova moda dei capelloni mettendo su una formazione beat, ma il successo non dur\u00f2 a lungo.\nNel 1962 Carosone firm\u00f2, sempre insieme a Nisa, un altro buon successo, che non incise mai, \"Gondol\u00ec gondol\u00e0\". Costruita con grande abilit\u00e0, la canzone venne presentata al Festival di Sanremo. Affidata alle voci di Sergio Bruni ed Ernesto Bonino, ottenne il terzo premio, classificandosi poi al secondo posto della hit parade, dove rest\u00f2 saldamente per oltre tre mesi. L'anno dopo, la fortunata coppia Carosone-Nisa scrisse altri quattro nuovi pezzi, che vennero incisi da Carosone per la Primary-Ri-Fi su due 45 giri, \"Nera nera\" e \"Vita mia\", \"Camping love\" e \"Caino e Abele\", ma il riscontro discografico fu assai deludente. In seguito, Renato abbandon\u00f2 l'idea di fare il discografico per perfezionare lo studio della musica classica e dedicarsi alla pittura, iscrivendosi nel 1968 all'Accademia di belle arti di Brera a Milano, dove aveva accompagnato il figlio Pino a un corso di disegno. Questa passione lo accompagn\u00f2 per tutto il resto della sua vita.\nIl rientro.\nDopo quindici anni, il 9 agosto 1975 Renato Carosone torn\u00f2 in pubblico alla Bussola di Focette, su invito di Sergio Bernardini. Carosone ebbe a disposizione una \"big band\" di diciannove elementi e le telecamere della Rai ripresero la serata sul primo canale il 30 agosto alle ore 20:30 con un'apposita trasmissione intitolata \"Bentornato Carosone\". Con gli arrangiamenti del maestro Danilo Vaona la CBS approfitt\u00f2 dell'occasione per registrare un disco dal vivo. L'ottimo risultato ottenuto convinse Carosone a mettere su un nuovo trio con Gigi Caglio al basso e Fedele Falconi alla batteria. Nello stesso anno, all'interno del primo talk-show italiano \"L'ospite delle due\", ideato e condotto da Luciano Rispoli, Carosone spieg\u00f2 che il suo ritiro di sedici anni prima era dovuto al fatto che in America aveva visto all'opera i Platters e previsto l'esplosione degli urlatori, i quali avrebbero cambiato i gusti del pubblico dell'epoca, che secondo lui non lasciavano pi\u00f9 spazio al suo tipo di canzone tradizionale. Nel 1976 prese parte al programma televisivo \"Per una sera d'estate\", condotto da Claudio Lippi.\nNel 1980 Carosone fece amicizia con il giovane produttore discografico Sandrino Aquilani, che, per pura coincidenza, aveva da poco depositato il marchio per la Lettera A e lo convinse a tornare in sala d'incisione. Cos\u00ec, vicino a Roma, al Pomodoro Studio, Renato incise nel 1982 l'album \"Renato Carosone '82\", comprendente \"Io tengo n'appartamento\", \"Penelope e Ulisse\", \"C'aimma fa'?\" (dissacrante sguardo sui difetti dell'Italia dei primi anni ottanta), \"Improvvisamente\", \"'Nu sassofono americano\" e altri nuovi titoli. Sostenuto da musicisti come Michele Ascolese alla chitarra e Tonino Balsamo al sassofono, Carosone prosegu\u00ec l'anno con un \"Live in Siena\", dove, accanto ai cavalli di battaglia, trovarono spazio valzer di Chopin, fughe di Bach, le \"Sonatine\" di Muzio Clementi, \"La Campanella\" di Liszt e la \"Rapsodia in blu\" di George Gershwin. Inoltre, per l'occasione, rispolver\u00f2 \"...e la barca torn\u00f2 sola\", presentando anche \"'O miliardario\", un testo poetico di grande efficacia, e \"I magnifici due\", omaggio musicale a Tot\u00f2 e a Charlie Chaplin. Il successo ottenuto convinse Carosone ad attraversare nuovamente l'oceano per tornare in America. Grazie all'aiuto di Adriano Aragozzini, nel mese di settembre tenne un concerto al Madison Square Garden di New York, da dove ebbe inizio una nuova fortunata tourn\u00e9e, che lo vide prima in Canada per esibirsi con l'Orchestra Filarmonica di Toronto, poi in giro per il Sudamerica. Tornato in Italia, Renato prepar\u00f2 una serie di tour, che si sarebbero completati soltanto nel biennio 1987-1988, e partecip\u00f2 poi a show e trasmissioni televisive di successo con varie collaborazioni.\nCarosone chiuse il decennio sul palcoscenico dell'Ariston, partecipando al Festival di Sanremo del 1989 con il brano \"'Na canzuncella doce doce\", scritto per lui da Claudio Mattone, che si classific\u00f2 al quattordicesimo posto.\nGli ultimi impegni.\nIl 22 marzo 1993 Renato fu colpito da aneurisma cerebrale e venne ricoverato d'urgenza nel reparto di neurochirurgia dell'ospedale romano San Camillo, dove fu sottoposto ad un laborioso intervento. Tuttavia, riusc\u00ec a superare la malattia e pot\u00e9 continuare a dedicarsi alla musica e alla pittura, tanto che, il 13 novembre dello stesso anno, il maestro ebbe l'opportunit\u00e0 di mostrare la sua produzione pittorica in pubblico, grazie a un'esposizione presso la Villa Pompeiana di Napoli.\nIl 12 gennaio 1995, in occasione del settantacinquesimo compleanno del musicista, la Rai organizz\u00f2 uno spettacolo al Teatro Mercadante intitolato \"Tu vu\u00f2 f\u00e0 l'americano - Un ragazzo e un pianoforte\". La serata d'onore fu condotta da Alba Parietti, che con il maestro cant\u00f2 \"La pans\u00e8\", interpretando poi il personaggio della canzone \"'O suspiro\". Furono di particolare significato i duetti che Carosone mise in scena con l'amico Renzo Arbore in \"Giuvanne cu' 'a chitarra\", \"T'\u00e8 piaciuta\", \"Caravan petrol\" e \"Pigliate 'na pastiglia\", gi\u00e0 inserita dallo showman nel secondo album dell'Orchestra Italiana. Con gli emergenti Baraonna, invece, Carosone esegu\u00ec \"'O sarracino\" e \"Io tengo n'appartamento\". Inoltre, convinse Gianni Morandi a cantare per la prima volta in pubblico \"Maruzzella\" e si esib\u00ec al pianoforte in \"Per Elisa\" di Beethoven, nella \"Toccata e fuga in Re minore\" di Bach e in sue composizioni strumentali, come \"Pianofortissimo\", \"Triki-trak\" e \"Pallation\", quest'ultima eseguita facendo saltare sulla tastiera due palline da tennis. Per solennizzare l'evento, dall'America giunse addirittura l'ottantaseienne vibrafonista Lionel Hampton, che con Carosone esegu\u00ec \"Tea for Two\" e \"'O sole mio\". A concludere lo show fu una bambina di nove anni, Colomba Pane, che cant\u00f2 insieme a Carosone proprio \"Tu vu\u00f2 f\u00e0 l'americano\".\nIl 26 ottobre 1996 Carosone ricevette a Sanremo il Premio Tenco per il rinnovamento apportato alla canzone napoletana e, in occasione della festa di Capodanno del 1998, diede il suo ultimo concerto in Piazza del Plebiscito a Napoli, alla presenza di duecentomila persone.\nNel 1999 l'America rese omaggio a Carosone anche in campo cinematografico con \"Il talento di Mr. Ripley\", una pellicola di Anthony Minghella, in cui Fiorello, Matt Damon e Jude Law si scatenarono in un night al suono di \"Tu vu\u00f2 f\u00e0 l'americano\".\nNel 2000 Carosone, gi\u00e0 sofferente di enfisema, pubblic\u00f2 la propria autobiografia, \"Un americano a Napoli\", scritta in collaborazione con il giornalista Federico Vacalebre. Nello stesso anno incise in duo con Tonino Carotone (che si ispir\u00f2 per il suo nome d'arte proprio al musicista partenopeo) una nuova versione di \"Tu vu\u00f2 f\u00e0 l'americano\", contenuta in \"Mondo difficile\", disco d'esordio di Carotone. Proprio questa versione del suo brano pi\u00f9 celebre fu la sua ultima incisione.\nLa morte e gli omaggi.\nRenato Carosone mor\u00ec nel sonno la mattina del 20 maggio 2001 nella sua casa di Roma, in via Flaminia Vecchia, dove si era trasferito dopo aver vissuto per un periodo sul lago di Bracciano. Ai suoi funerali, celebrati due giorni dopo nella chiesa degli Artisti in piazza del Popolo, parteciparono circa quattromilacinquecento persone, tra le quali Renzo Arbore, Luciano De Crescenzo, Antonio Ghirelli, Marisa Laurito, Enrica Bonaccorti, Mogol, il Mago Silvan, Lucio Villari, Maria Fiore, Peppino Gagliardi, Fiorello, Antonio Bassolino, Michele Guard\u00ec e Peter Van Wood. Il musicista fu poi cremato e sepolto nel cimitero di Trevignano Romano. L'alter ego di Carosone, il batterista Geg\u00e8 Di Giacomo, assente per motivi di salute, mor\u00ec a ottantasette anni nella sua casa di Poggioreale, a Napoli, il 1\u00ba aprile 2005.\nIl 6 luglio 2001, due mesi dopo la morte di Carosone, venne organizzato, nello Stadio San Paolo, un primo memorial in suo onore che, a partire dal 2002, divenne il Premio Carosone. Nello stesso anno Gigi D'Alessio (al quale Carosone regal\u00f2 il suo pianoforte) gli scrisse per omaggio la canzone \"Caro Renato\", incisa nell'album \"Uno come te\", nata come una lettera, mai spedita, in cui gli \"chiese\" scusa per non essergli stato vicino nel momento della sua morte.\nNel 2010 il duo australiano di musica elettronica Yolanda Be Cool rielabor\u00f2 in chiave electro dance il classico \"Tu vu\u00f2 f\u00e0 l'americano\", ribattezzato \"We No Speak Americano\", che divenne un hit durante l'estate, arrivando a conquistare il primo posto nelle vendite in Gran Bretagna, Danimarca, Paesi Bassi, Svezia, Germania e Austria, e giungendo nelle primissime posizioni in Italia, Australia, Belgio, Spagna, Svizzera, Nuova Zelanda, Finlandia, Norvegia, Irlanda e Francia.\nNel 2021 per il centenario dalla nascita, la RAI omaggia Renato Carosone con la realizzazione di un film TV che ripercorre la carriera professionale dal titolo \"Carosello Carosone\".\nDiscografia.\nRenato Carosone e il suo Quartetto.\nEP.\n\"Guaglione/'E spingole francese!/Vino, vino/T'\u00e8 piaciuta\" (Path\u00e9, EGQ 528)\nAlbum.\nLato A: \"Eternamente/Ehi, cumpari!/il piccolo montanaro/Maruzzella\"\nLato B: \"Johnny Guitar/La pans\u00e8/Ballata selvaggia/...e la barca torn\u00f2 sola\"\nLato A: \"Scapricciatiello/Ufemia/Rapsodia svedese/Te voglio bene (tanto, tanto...)\"\nLato B: \"'Stu fungo cinese/La donna riccia/Pianofortissimo/Sci\u00f9 sci\u00f9\"\nLato A: \"Mambo Italiano/'E spingole frangese!/Domani/Ciribiribin\"\nLato B: \"Tani/Mo vene Natale/Ricordate Marcellino?/Io, mammeta e tu\"\nLato A: \"Guaglione/Rock'n'roll (Rock Around the Clock)/T'\u00e8 piaciuta/In un mercato persiano\"\nLato B: \"'O russo e 'a rossa/Boogie woogie italiano/T'aspetto 'e nove/Vino, vino\"\nRenato Carosone e il suo Sestetto.\nEP.\n\"Buon Natale, amore/Pigliate 'na pastiglia/Torero/I tre cumpari\" (Path\u00e9, EGQ 540)\nAlbum.\nLato A: \"Chella ll\u00e0/Tu vu\u00f2 f\u00e0 l'americano/Amaramente/Il pericolo n. 1\"\nLato B: \"Serenatella sciu\u00e8 sciu\u00e8/'O suspiro/Que ser\u00e0, ser\u00e0/Mamma Rosa\"\nLato A: \"Torero/Piccolissima serenata/Armen's theme/Lazzarella\"\nLato B: \"I tre cumpari/Pigliate 'na pastiglia/Buon Natale, amore/'A sunnambula\"\nLato A: \"Colonel bogey/Caravan petrol/A tisket-A tasket/Amor di pastorello\"\nLato B: \"Mama guitar/'O sarracino/Allegro motivetto/Magic Moments\"\nLato A: \"'O mafiuso/Rusticanella/Nen\u00e8 e Pep\u00e8/Atene\"\nLato B: \"Bernardine/Tre guagliune e 'nu mandolino/Giacca rossa ('e russetto)/I pescatori di perle\"\nRenato Carosone.\nSingoli.\n\"San Gennaro/Improvvisamente/Medley: tributo a Renato Carosone ('O sarracino/Pigliate 'na pastiglia/Tu vu\u00f2 fa l'americano)\". Il medley \u00e8 eseguito al pianoforte da Giorgio Onorato Aquilani (Lettera A, 100317).\n\"Salsa del pensamiento/Maruzzella/'O miliardario\" (Lettera A, 100416)\nAlbum.\nLato A: \"Piccolissima serenata\" (con il Sestetto)/\"'A sonnambula\" (con il Sestetto)/\"I tre compari\" (con il Sestetto)/\"Pigliate 'na pastiglia\" (con il Sestetto)/\"Armen's theme\" (con il Sestetto)/\"Guaglione\" (con il Quartetto)\nLato B: \"Chella ll\u00e0\" (con il Sestetto)/\"Lazzarella\" (con il Sestetto)/\"Ricordate Marcellino?\" (con il Quartetto)/\"Serenatella sciu\u00e8 sciu\u00e8\" (con il Sestetto)/\"T'\u00e8 piaciuta\" (con il Quartetto)/\"Buonanotte\" (con il Sestetto)\nRiedito nel 1971 come \"Renato Carosone n\u00b0 1\" (Path\u00e9, SCP 6007/048-17300).\nLato A: \"Torero/La sveglietta/'A luciana/Io, mammeta e tu/Giuvanne cu'a chitarra\"\nLato B: \"'O suspiro/Piccerella/Tu vuo' fa l'americano/Storta va... deritta vene!/'A casciaforte/L'hai voluta te!\"\nRiedito nel 1971 come \"Renato Carosone n\u00b0 2\" (Path\u00e9, SCP 6008/048-17313).\nLato A: \"Caravan petrol\" (con il Sestetto)/\"Allegro motivetto\" (con il Sestetto)/\"'O sarracino\" (con il Sestetto)/\"Colonel Bogey\" (con il Sestetto)/\"Amor di pastorello\" (con il Sestetto)/\"'O russo e 'a rossa\" (con il Quartetto)\nLato B: \"Eternamente\" (con il Quartetto)/\"'E spingule francese\" (con il Quartetto)/\"Vino, vino\" (con il Quartetto)/\"Amaramente\" (con il Sestetto)/\"Mama Guitar\" (con il Sestetto)/\"Danza degli scorpioni\" (con il Quartetto)\n\"La Campanella\" (Paganini-Liszt)/\"Il barbiere di Siviglia\" (Rossini)/\"'O sole mio\"/\"Sonatina op. 36 n. 1\" (Clementi)/\"Concerto di Varsavia\" (Addinsell)/\"Grande Valzer op. 42\" (Chopin)/\"Valzer op. 64\" (Chopin)/\"Fantasia improvviso op. 66\" (Chopin)/\"Studio op. 10 n. 3\" (Chopin)/\"Studio op. 10 n. 12\" (Chopin)\nRistampato, sempre in vinile, il 31 maggio 1976 dalla Ricordi nella collana economica Orizzonte, con doppia copertina, una eguale e una diversa all'originale (Ricordi, ORL 8125).\nLato A: \"Rock around the clock/Torero/Maruzzella/Pianofortissimo/Carosone-Lippi/Lettera da Milano/'O mafiuso\"\nLato B: \"Boogie woogie italiano/Pigliate 'na pastiglia/'O sarracino/Caravan petrol/Ringraziamento/Tu vuo' fa' l'americano/Rock around the clock\"\nEsistono ristampe con il titolo di \"Recital\" su etichette Record Bazaar nel 1977 (RB 104) e CGD nel 1984 (LSM 1079).\nLato A: \"Torero/Pigliate 'na pastiglia/Maruzzella/Vita mia/Chella ll\u00e0\"\nLato B: \"Tu vuo' fa' l'americano/Nera nera/'O sarracino/'A sonnambula/Caravan Petrol/Caino e Abele\"\nLato A: \"Guapparia/Tammurriata nera/The dark town strutter's ball/'Nu quarto 'e luna/Malafemmena\"\nLato B: \"Luna rossa/E la barca torn\u00f2 sola/Tea for Two/Che t'aggia d\u00ec/'A casciaforte\"\nLP 1, lato A: \"Tu vuo' fa' l'americano/'A sonnambula/Pianofortissimo/Giacca rossa/'O mafioso\"\nLP 1, lato B: \"Maruzzella/Pigliate 'na pastiglia/'O sarracino/La pans\u00e8/Torero\"\nLP 2, lato A: \"Guapparia/Tammurriata nera/The dark town strutter's ball/'Nu quarto 'e luna/Malafemmena\"\nLP 2, lato B: \"Luna rossa/E la barca torn\u00f2 sola/Tea for two/Che t'aggia d\u00ec/'A casciaforte\"\nLP 3, lato A: \"Caravan petrol/'O russo e 'a rossa/Io mammeta e tu/'O pianoforte/Chella 'll\u00e0\"\nLP 3, lato B: \"Giuvanne ca' chitarra/Mo vene Natale/Bogie woogie italiano/T'aspetto e' nove/Scapricciatiello\"\nLP 4, lato A: \"Io tengo n'appartamento/Penelope e Ulisse/C'aimma fa?/Improvvisamente/Un caff\u00e8\"\nLP 4, lato B: \"'O pellirossa/'O tappeto/Bad\u00f9 bad\u00f9/Nu sassofono americano/Lettera da Milano\"\nLato A: \"'Na canzuncella doce doce/Scapricciatiello/Pianofortissimo/Lettera da Milano\"\nLato B: \"C'ajmma fa/Speranzella/Bad\u00f9 bad\u00f9/'O pellirossa\"\n\"Salsa del pensamento/San Gennaro/Maruzzella/'O miliardario/Lacco Ameno/Improvvisamente/Pianofortissimo/Medley: tributo a Renato ('O sarracino/Pigliate 'na pastiglia/Tu vu\u00f2 fa l'americano)/To Autumn\"\nCD 1: \"Pianofortissimo/'O sarracino/Pigliate 'na pastiglia/Torero/Fantasia-Improvviso/Tristezza/Grande valzer op. 64 n. 1/Grande valzer op. 64 n. 2/Io mammeta e tu/Lettera da Milano/Tea for Two/La pans\u00e8/'O miliardario\"\nCD 2: \"'A casciaforte/Toccata e fuga/Caravan petrol/Rapsodia in blu/Maruzzella/Sonatine/I magnifici due/Tu vuo' fa l'americano/...e la barca torn\u00f2 sola/C'aimma fa\"'\n\"Chicago/La Campanella/Le foglie morte/Toccata e fuga/Rapsodia in blu/I magnifici due\"\nFilmografia.\nDoppiatori italiani\nVariet\u00e0 televisivi Rai.\nPubblicit\u00e0.\nNel 1959 Renato Carosone partecip\u00f2 con il suo complesso (inclusi Van Wood e Geg\u00e8 Di Giacomo), alla rubrica pubblicitaria televisiva di Rai1 \"Carosello\", pubblicizzando il dentifricio Binaca della Ciba.\nVariet\u00e0 radiofonici Rai.\nBiografico"}
{"id": "1464682", "revid": "37401", "url": "https://it.wikipedia.org/wiki?curid=1464682", "title": "Sangaride", "text": "Nella mitologia greca, Sangaride o Sagaritide era una delle ninfe figlia di Sangario.\nIl mito.\nSangaride era una delle Amadriadi, ninfe degli alberi, si innamor\u00f2 perdutamente di Attis riuscendo a conquistare il suo cuore. La dea Cibele, per avergli sottratto quel bel giovane, la pun\u00ec facendo morire l'albero alla cui vita era legata quella di Sangaride.\nAlla sua morte Attis impazz\u00ec di dolore e si recise il pene per non poter corrispondere alle brame della dea. Cibele consider\u00f2 questo castigo troppo crudele e gli restitu\u00ec il membro virile, riprendendolo al suo servizio.\nAltri nomi.\nSangaride a volte nei miti viene confusa con Nana, madre di Attis."}
{"id": "1464685", "revid": "433605", "url": "https://it.wikipedia.org/wiki?curid=1464685", "title": "Encruzilhada", "text": "Encruzilhada \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Itapetinga."}
{"id": "1464688", "revid": "830939", "url": "https://it.wikipedia.org/wiki?curid=1464688", "title": "Perimeda", "text": ""}
{"id": "1464690", "revid": "1788047", "url": "https://it.wikipedia.org/wiki?curid=1464690", "title": "Entre Rios (Bahia)", "text": "Entre Rios \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Entre Rios."}
{"id": "1464691", "revid": "729019", "url": "https://it.wikipedia.org/wiki?curid=1464691", "title": "Luna 17", "text": "Luna 17 fu una sonda automatica lanciata dall'URSS. Per la prima volta fu fatto atterrare sulla Luna un rover automatico.\nLa missione.\nLuna 17 fu lanciata il 10 novembre del 1970 alle 14:44:01 UTC e dopo due correzioni di rotta entr\u00f2 in orbita lunare. Il 17 novembre alle 03:46:50 UT tocc\u00f2 terra alle coordinate 38\u00b017' nord e 35\u00b0 ovest, a circa 2500 km da Luna 16. Alle 06:28 UT Lunochod 1 scese dalla rampe e inizi\u00f2 la sua missione esplorativa.\nIl Rover.\nLunochod 1 pesava circa 756 kg, disponeva di otto ruote motrici indipendenti ed accoglieva dentro di s\u00e9 diversi strumenti scientifici tra cui:\nIl rover era alimentato da celle solari poste nella parte bassa della macchina e da batterie chimiche.\nLunochod 1 aveva una velocit\u00e0 massima di 2 km all'ora ed era guidato da un team di cinque uomini a terra i cui comandi impiegavano 5 secondi per giungere al rover.&lt;BR&gt;\nLunochod 1 era progettato per lavorare solo per tre giorni lunari, ma in realt\u00e0 continu\u00f2 a lavorare per ben undici giorni lunari che corrispondono a 322 giorni terrestri. In questo lasso di tempo percorse 10,54 km, scatt\u00f2 oltre 20.000 fotografie e 206 panoramiche ad alta risoluzione, esegu\u00ec venticinque test sulla superficie lunare e 500 perforazioni in altrettanti posti diversi.&lt;BR&gt;\nIl centro di controllo complet\u00f2 l'ultima sessione di comunicazione con il rover il 14 settembre 1971, dal 4 ottobre, anniversario dello Sputnik 1, non fu pi\u00f9 possibile contattare Lunochod 1."}
{"id": "1464695", "revid": "2091899", "url": "https://it.wikipedia.org/wiki?curid=1464695", "title": "Chiesa della Madonna di Loreto (Villalago)", "text": "La chiesa della Madonna di Loreto \u00e8 sita nel centro storico di Villalago, di cui \u00e8 la chiesa parrocchiale, in provincia dell'Aquila.\nLa chiesa venne citata per la prima volta nelle cronache valvensi nel XIV secolo con nome di Santa Maria della Villa.\nStruttura.\nLa facciata \u00e8 in stile romanico.\nLa facciata presenta un bassorilievo con un angelo.\nL'interno \u00e8 ad una navata, in stile barocco, ricavata dalla barocchizzazione della volta a crociera medievale, con una navata pi\u00f9 piccola, che si dirama sulla destra di fronte all'altare.\nSulla navata principale si ergono degli altarini tra cui i principali sono: quello della Madonna del Rosario (con un olio del 1581) e di Michele Arcangelo.\nL'altare maggiore \u00e8 in stucco marmorizzato.\nL'altare della navata minore \u00e8 dedicato a San Domenico di Sora ed ospita una statua del santo e, sotto l'altare, un resto ligneo del letto di San Domenico proveniente dall'eremo di San Domenico. Il tabernacolo in pietra risale al XVI secolo, ed \u00e8 prezioso in quanto unica testimonianza dello storico monastero benedettino di San Pietro de Lacu, che si trovava vicino all'eremo di San Domenico. \nNella sagrestia si trova un reliquiario con il molare che San Domenico don\u00f2 agli abitanti di Villalago."}
{"id": "1464699", "revid": "1788047", "url": "https://it.wikipedia.org/wiki?curid=1464699", "title": "\u00c9rico Cardoso", "text": "\u00c9rico Cardoso \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Livramento do Brumado."}
{"id": "1464701", "revid": "124025508", "url": "https://it.wikipedia.org/wiki?curid=1464701", "title": "Ilse Lichtenst\u00e4dter", "text": "\u00c8 stata una studiosa della cultura islamica e una docente universitaria. \nStudi\u00f2 nella sua citt\u00e0 natale e si laure\u00f2 in Lingue e in Filosofia, rispettivamente nelle Universit\u00e0 di Amburgo e di Francoforte.\nNel 1931 consegu\u00ec un dottorato di terzo livello nell'Universit\u00e0 di Francoforte, dove rimase fino alla presa di potere da parte del Nazismo.\nNel 1933 emigr\u00f2 nel Regno Unito e prosegu\u00ec i suoi studi nelle Universit\u00e0 di Cambridge e di Oxford, conseguendovi nel 1937 un PhD in Filosofia.\nSpostatasi l'anno seguente negli Stati Uniti, Ilse Lichtenst\u00e4dter lavor\u00f2 per la preparazione del Catalogo di \"Judaica\" nel Jewish Theological Seminary di Manhattan.\nDal 1960 al suo pensionamento nel 1974 fu \"Lecturer\" di Arabo nel Center for Middle Eastern Studies dell'Universit\u00e0 di Harvard, Mass. \nNel 1942 fu nominata professore di Letteratura araba e Cultura Islamica nell'Asia Institute di New York ma svolse la sua attivit\u00e0 accademica anche nell'Institute for Regional Studies della New York University e nella Rutgers University, prima di trasferirsi ad Harvard.\nLe sue ricerche toccarono il campo della filosofia islamica e fu editrice di importanti testi storico-letterari relativi alla cultura islamica classica. Il pi\u00f9 importante forse fu il \"Kit\u0101b al-mu\u1e25abbar\" di Mu\u1e25ammad b. \u1e24ab\u012bb, ricco di notizie antiquarie sul primissimo Islam e sull'epoca della \"J\u0101hiliyya\", ma di grande rilievo sono anche \"Women in the Aiy\u00e2m al-\u2018Arab; a study of female life during warfare in preislamic Arabia\" e \"Cultural relations between Jews and Arabs in the Middle Ages\"."}
{"id": "1464702", "revid": "1788047", "url": "https://it.wikipedia.org/wiki?curid=1464702", "title": "Esplanada", "text": "Esplanada \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Entre Rios."}
{"id": "1464703", "revid": "767487", "url": "https://it.wikipedia.org/wiki?curid=1464703", "title": "Roxanne (film)", "text": "Roxanne \u00e8 una commedia del 1987 diretta da Fred Schepisi con Steve Martin, che ha curato anche la sceneggiatura, e Daryl Hannah. Il film \u00e8 una rivisitazione in chiave moderna del \"Cyrano de Bergerac\" di Edmond Rostand.\nTrama.\nNella cittadina di Nelson il Capo dei Vigili del Fuoco \"C.D.\" tenta vanamente di far funzionare il suo gruppo di uomini animati da tanta buona volont\u00e0 ma un poco pasticcioni.\nC.D. per\u00f2 ha un grosso problema costituito dall'enorme naso che lo rende oggetto di facili ironie. Tuttavia egli maschera la sua malinconia e la sua solitudine interiore dietro un personaggio ironico e scherzoso.\nLa sua vita cambia quando in citt\u00e0 giunge una giovane e bella astronoma di nome Roxanne di cui si innamora senza avere per\u00f2 il coraggio di dichiararsi.\nFinisce per scriverle lettere d'amore brillanti ed appassionate per conto di un suo Vigile, Chris, che con Roxanne ha un flirt di modesto successo.\nSolo alla fine emerger\u00e0 la verit\u00e0.\nIl film alterna momenti di esilarante commedia con altri di profondo valore emotivo offrendo anche qualche spunto di riflessione.\nProduzione.\nIl film \u00e8 stato girato nell'estate del 1986 nella citt\u00e0 di Nelson nella Columbia Britannica.\nCritica.\nIl film \u00e8 al 71\u00ba posto nella classifica del canale televisivo \"Bravo\".\nIl sito Rotten Tomatoes ha dato al film una valutazione dell'88%.\nRoger Ebert l'ha descritto come una \"dolce commedia stravagante\" e gli ha dato 3,5 stelle su 4, dicendo:\nImplicazioni sociali.\nC.D. \u00e8 un personaggio simpatico ma profondamente diviso tra due mondi: il mondo pubblico, in cui costringe gli altri a considerare il suo naso un semplice difetto fisico, permettendo solo a se stesso di scherzare su di esso, come se fosse un orgoglio; e il mondo personale, in cui il suo pi\u00f9 grande desiderio \u00e8 nascondere o eliminare questo difetto fisico, cosa che non pu\u00f2 fare chirurgicamente per via di un'allergia agli anestetici. C.D. propone addirittura al dottore di operare anche senza anestesia, ma quest'ultimo ovviamente rifiuta.\nInteressante anche il fatto che C.D. consideri l'episodio sessuale di Chris e Roxanne una sua personale vittoria, e ritenga di essere stato lui ad andare a letto con Roxanne, anche se non fisicamente. C.D. insomma \u00e8 un personaggio che solo apparentemente \u00e8 sicuro di s\u00e9 e noncurante di ci\u00f2 che gli altri pensino di lui.\nDoppiaggio.\nNella versione in italiano hanno cercato di inserire una battuta sul naso:\nMentre nella versione originale si gioca sul nome della cometa e quello di Charlie:"}
{"id": "1464704", "revid": "287204", "url": "https://it.wikipedia.org/wiki?curid=1464704", "title": "Ilse Lichtenstadter", "text": ""}
{"id": "1464709", "revid": "484362", "url": "https://it.wikipedia.org/wiki?curid=1464709", "title": "Gh (digramma)", "text": ""}
{"id": "1464715", "revid": "1788047", "url": "https://it.wikipedia.org/wiki?curid=1464715", "title": "Euclides da Cunha (Brasile)", "text": "Euclides da Cunha \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Euclides da Cunha."}
{"id": "1464719", "revid": "1788047", "url": "https://it.wikipedia.org/wiki?curid=1464719", "title": "Eun\u00e1polis", "text": "Eun\u00e1polis \u00e8 un comune del Brasile nello Stato di Bahia, parte della mesoregione del Sul Baiano e della microregione di Porto Seguro."}
{"id": "1464720", "revid": "484362", "url": "https://it.wikipedia.org/wiki?curid=1464720", "title": "Gi (digramma)", "text": ""}
{"id": "1464721", "revid": "1448629", "url": "https://it.wikipedia.org/wiki?curid=1464721", "title": "Maumoon Abdul Gayoom", "text": "Biografia.\nL'ultima sua rielezione, la sesta, di tipo plebiscitario, risale all'ottobre del 2003. Gli elettori hanno approvato, con oltre il 90% di voti favorevoli, il candidato unico alla presidenza proposto dal parlamento. Il mandato presidenziale dura cinque anni.\nAlle elezioni presidenziali nelle Maldive del 2008, le prime tenute democraticamente, conclude in testa il primo turno con il 40,3%, ma viene quindi sconfitto al ballottaggio da Mohamed Nasheed.\n\u00c8 fratellastro di Abdulla Yameen, candidato per il Partito Progressista delle Maldive alle elezioni presidenziali nelle Maldive del 2013.\nCritiche.\n\u00c8 stato accusato di nepotismo, poich\u00e9 conta di almeno 11 tra amici e parenti nel suo gabinetto, nonch\u00e9 svariati altri nelle cariche pi\u00f9 alte di governo."}
{"id": "1464722", "revid": "1788047", "url": "https://it.wikipedia.org/wiki?curid=1464722", "title": "F\u00e1tima (Bahia)", "text": "F\u00e1tima \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Ribeira do Pombal."}
{"id": "1464724", "revid": "1788047", "url": "https://it.wikipedia.org/wiki?curid=1464724", "title": "Feira da Mata", "text": "Feira da Mata \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Bom Jesus da Lapa."}
{"id": "1464725", "revid": "1005847", "url": "https://it.wikipedia.org/wiki?curid=1464725", "title": "Bertil Ohlin", "text": "Fu professore di economia alla Scuola di Economia di Stoccolma (\"Handelsh\u00f6gskolan i Stockholm\") dal 1929 al 1965. Inoltre, fu leader del Partito Popolare Liberale, di ispirazione socioliberale, dal 1944 al 1967, che era, all'epoca, il pi\u00f9 grande partito dell'opposizione, durante il governo del Partito Socialdemocratico, e ministro del commercio tra 1944 e 1945. Sua figlia, Anne Wibble, fu ministro delle finanze, come membro del medesimo partito, nel periodo 1991 - 1994.\nOhlin ha dato il nome, insieme a Eli Heckscher, a un modello matematico riguardante il commercio internazionale, il modello di Heckscher-Ohlin, e ad uno dei teoremi derivanti da questo modello, il teorema di Heckscher-Ohlin.\nBiografia.\nLa carriera universitaria di Ohlin lo vede ricevere il Bachelor of Arts nel 1917 all'Universit\u00e0 di Lund, il Master of Arts ad Harvard nel 1923 e il Ph. D. presso l'Universit\u00e0 di Stoccolma, nel 1924. Nel 1925 divenne professore all'Universit\u00e0 di Copenaghen. Nel 1929 si rese protagonista di un dibattito con John Maynard Keynes, nel quale contraddiceva le opinioni dell'economista di Cambridge sulle conseguenze che le riparazioni di guerra imposte alla Germania dopo la prima guerra mondiale avrebbero avuto. Keynes sosteneva che l'eccessivo debito avrebbe condotto ad una nuova guerra, mentre Ohlin pensava che la Germania potesse ripagarlo.\nNel 1930 succedette a Eli Heckscher, suo docente, nel ruolo di professore di economia alla Scuola di Economia di Stoccolma. Nel 1933 pubblic\u00f2 un'opera che lo avrebbe reso celebre, \"Interregional and International Trade\". In questo lavoro, Ohlin svilupp\u00f2 una teoria economica del commercio internazionale, basata sulle precedenti ricerche di Heckscher e sulla sua tesi di dottorato. Il modello, conosciuto come modello di Heckscher-Ohlin, rappresent\u00f2 uno spartiacque nella storia dell'economia internazionale, perch\u00e9 mostrava come i vantaggi comparati potessero essere legati alle caratteristiche proprie del lavoro e del capitale di un paese, e come queste potessero cambiare nel tempo. Il modello sarebbe stato utilizzato come base per future ricerche sugli effetti della protezione dei salari reali. Lo stesso Ohlin fece derivare dal modello il teorema di Heckscher-Ohlin, secondo il quale le economie dei vari paesi tendono a specializzarsi in quelle produzioni pi\u00f9 adatte a sfruttare le risorse nazionali in modo efficiente.\nIn seguito, Ohlin e altri membri della Scuola di Stoccolma estesero l'analisi economica di Knut Wicksell, dando vita a una teoria macroeconomica che anticipava quella keynesiana.\nNel 1977 vinse il premio Nobel per l'economia, insieme a James Meade, per \"gli innovativi contributi alla teoria del commercio internazionale e del movimento internazionale di capitali\"."}
{"id": "1464727", "revid": "92723", "url": "https://it.wikipedia.org/wiki?curid=1464727", "title": "Chornomorets Odessa", "text": ""}
{"id": "1464731", "revid": "51323", "url": "https://it.wikipedia.org/wiki?curid=1464731", "title": "Bertil Gotthard Ohlin", "text": ""}
{"id": "1464732", "revid": "51323", "url": "https://it.wikipedia.org/wiki?curid=1464732", "title": "Bertil G. Ohlin", "text": ""}
{"id": "1464735", "revid": "110157", "url": "https://it.wikipedia.org/wiki?curid=1464735", "title": "Chiesa della Madonna Addolorata (Villalago)", "text": "La chiesa della Madonna Addolorata si trova a Villalago, in provincia dell'Aquila. Vi si accede per mezzo di un cortile annesso al palazzo Lupi, un tempo sede di una delle pi\u00f9 facoltose famiglie locali.\nStoria e descrizione.\nLa chiesa nasce come cappella privata, donata alla locale parrocchia di Villalago sul finire del Novecento dagli originari proprietari.\nSicuramente \u00e8 antecedente il 1652 quando fu visitata dal vescovo di Sulmona.\nAlla fondazione fu chiamata \"Oratorio di Santa Maria della Piet\u00e0 o delli Morti\".\nDurante il feudo dei Lupi, che fecero costruire il palazzo che da loro prese il nome, la chiesa divenne cappella interna al palazzo.\nL'interno \u00e8 di forma quadrata in stile barocco-romanico con altare in stucco marmorizzato. Dietro l'altare vi \u00e8 un'edicola con la statua della santa titolare della chiesa.\nAi lati, in alto, vi sono 2 cantori.\nAi tempi in cui la chiesetta apparteneva ancora alla famiglia Lupi la festa dell'Addolorata consisteva nel portare in processione la statua della Vergine, il tutto seguito da un rinfresco finale offerto dai proprietari. Oggi la processione si svolge appena all'imbrunire e il rinfresco viene sostituito dalla distribuzione di una ciambella e un bicchiere di vino rosso, destinati a tutti coloro che hanno partecipato alla processione."}
{"id": "1464737", "revid": "92723", "url": "https://it.wikipedia.org/wiki?curid=1464737", "title": "Museo nazionale dell'Antartide Felice Ippolito", "text": "Il Museo nazionale dell'antartide Felice Ippolito (in acronimo MNA) \u00e8 un museo scientifico italiano, diviso in tre sedi: Genova, Siena e Trieste.\nStoria e descrizione.\nIstituito nel 1996, \u00e8 dedicato alla memoria del geologo e ingegnere Felice Ippolito (1915-1997), che ne fu il primo presidente.\nDi propriet\u00e0 universitaria, il museo \u00e8 anche un centro nazionale e internazionale di ricerca sulla storia dell'esplorazione dell'Antartide.\nIl complesso \u00e8 cos\u00ec suddiviso:\nLa chiusura della sede di Genova.\nIl 31 agosto 2017 il Museo Nazionale dell\u2019Antartide ha cessato definitivamente la sua attivit\u00e0. Il museo dal 2013 era in gestione a Costa Edutainment, ma la decisione fu presa dall'Universit\u00e0 di Genova, proprietaria e responsabile scientifica del museo. Quando l\u2019Universit\u00e0 conferm\u00f2 la volont\u00e0 di chiudere il Museo, Costa Edutainment contratt\u00f2 per il prolungamento dell\u2019apertura per ulteriori sei mesi rispetto alla data inizialmente comunicata, al fine di far coincidere la data con la fine del contratto di gestione. La chiusura del museo \u00e8 stata motivata da Costa Edutainment con costi d\u2019affitto degli spazi espositivi troppo alti che non bilanciavano le entrate derivanti dalla vendita dei biglietti e che gravavano sulle spese dell'Universit\u00e0 con un costo di circa 200.000 euro all'anno"}
{"id": "1464738", "revid": "1993636", "url": "https://it.wikipedia.org/wiki?curid=1464738", "title": "Medgidia", "text": "Medgidia \u00e8 un municipio della Romania di 44.270 abitanti, ubicato nel distretto di Costanza, nella regione storica della Dobrugia.\nFanno parte dell'area amministrativa anche le localit\u00e0 di Remus Opreanu e Valea Dacilor.\nStoria.\nPer lungo tempo dominio ottomano dopo l'invasione della Dobrugia nel 1417, la citt\u00e0 era chiamata \"Karasu\" (\"acqua nera\" in turco) ed \u00e8 menzionata sulla carta geografica di Yehuda ben Zara nel 1497.\nLa regione venne colonizzata nel XV secolo da popolazioni musulmane, ma il grande sviluppo venne all'inizio del XIX secolo, quando il Sultano Abdul Mejid I, nell'ambito della grande riorganizzazione dell'Impero ottomano (\"Tanzimat\") spinse per popolare la citt\u00e0. In suo onore, nel 1865 gli stessi abitanti della citt\u00e0 chiesero di cambiare il nome in \"Mecidiye\".\nLa citt\u00e0, come tutta la Dobrugia settentrionale, entr\u00f2 a far parte della Romania dopo la Guerra turco-russa (1877 - 1878).\nMonumenti e luoghi d'interesse.\nSignificativi monumenti e istituzioni della citt\u00e0 sono:\nInfrastrutture e trasporti.\nMedgidia \u00e8 un importante nodo stradale e ferroviario, ubicato a circa met\u00e0 strada tra il Danubio e il Mar Nero, a circa 40\u00a0km da Costanza.\nNella citt\u00e0 esiste inoltre un porto sul Canale Danubio-Mar Nero, collegato con la rete stradale e ferroviaria; il canale attraversa la citt\u00e0 per circa 6\u00a0km.\nNei pressi di Medgidia passer\u00e0 la nuova autostrada, attualmente in costruzione, che unir\u00e0 Bucarest e Costanza."}
{"id": "1464740", "revid": "47767", "url": "https://it.wikipedia.org/wiki?curid=1464740", "title": "Santuario della Madonna di Caravaggio (Rapallo)", "text": "Il santuario della Madonna di Caravaggio \u00e8 un luogo di culto cattolico situato nella frazione di Santa Maria del Campo nel comune di Rapallo, nella citt\u00e0 metropolitana di Genova. La chiesa \u00e8 ubicata a 615 m s.l.m. sulla vetta del monte Orsena, detto anche Caravaggio dalla quale deriva l'intitolazione.\nIl santuario \u00e8 raggiungibile - oltre che dalla frazione rapallese - dalla chiesa millenaria di Ruta attraverso un tracciato sentiero tra i boschi e lungo la linea di crinale con la valle del torrente Recco e Uscio. Dal piazzale del santuario e lungo il percorso aperta e spaziosa \u00e8 la vista panoramica sul golfo del Tigullio e levante spezzino, ad est, e sul Golfo Paradiso, Genova e costa savonese verso ovest.\nStoria.\nGi\u00e0 nel 1645 sul luogo dove oggi sorge l'attuale santuario fu posta una croce, meta di un'annuale processione degli abitanti di Santa Maria del Campo; poco dopo si costru\u00ec la prima cappella dedicata alla Vergine Maria. All'interno di questa cappella fu posto, verso la fine del XVII secolo, un quadretto della Madonna donato dagli abitanti.\nLa devozione a poco a poco si diffuse tra la popolazione campese tanto che nel 1727 l'edificio fu ingrandito notevolmente anche grazie al contributo dei primi emigranti. Nello stesso tempo, per\u00f2, sorsero contrasti religiosi con la popolazione di Rapallo e con le vicine comunit\u00e0 parrocchiali rapallesi di San Pietro di Novella, San Maurizio di Monti, San Martino di Noceto e con le parrocchie extraterritoriali di Canevale e Coreglia Ligure per motivi ricercabili, quasi certamente, nella pi\u00f9 diffusa devozione del comprensorio verso Nostra Signora di Montallegro, patrona di Rapallo e del suo capitaneato. I parrocchiani frazionari riuscirono a convincere la curia rapallese a chiudere il santuario con decreto del 24 maggio 1742. L'edificio cadde cos\u00ec in uno stato di abbandono, con la successiva demolizione nel 1790 da parte dei soldati di Rapallo, Borzoli, Monleone e Cicagna su ordine del doge della Repubblica di Genova Alerame Maria Pallavicini.\nNel 1838 la parrocchia di Santa Maria del Campo, divenuta nel frattempo prevostura e non pi\u00f9 soggetta alla chiesa matrice rapallese, deliber\u00f2 la riedificazione di un nuovo edificio religioso presso la vetta del monte Orsena. Sopravvissuta ai bombardamenti aerei della seconda guerra mondiale fu invece devastata dai vandali nel 1956; nuovamente ristrutturata sub\u00ec altri danni vandalici nel 1967. Una nuova rivisitazione nelle forme attuali fu attuata a partire dal 19 giugno 1983 con la conclusione dei lavori il 28 luglio 1985, giorno della riapertura al culto con solenne cerimonia religiosa da parte del vescovo di Chiavari monsignor Daniele Ferrari. Il 19 giugno del 1988 ricevette la visita del cardinale Giuseppe Siri, arcivescovo emerito di Genova, che giunse al santuario in elicottero atterrando nel piazzale sottostante."}
{"id": "1464741", "revid": "44939", "url": "https://it.wikipedia.org/wiki?curid=1464741", "title": "Frammenti di Okazaki", "text": ""}
{"id": "1464742", "revid": "1003477", "url": "https://it.wikipedia.org/wiki?curid=1464742", "title": "Lingua maldiviana", "text": "Il maldiviano o lingua maldiviana, detta anche dhivehi o divehi (in maldiviano \u078b\u07a8\u0788\u07ac\u0780\u07a8, \"divehi\" che significa \"maldiviano\"), \u00e8 una lingua indoaria parlata nelle Maldive, dove \u00e8 lingua ufficiale, e in India, dove \u00e8 parlata da circa 350.000 persone.\n\u00c8 anche la prima lingua nell'isola di Minicoy nelle Laccadive in India, dove \u00e8 parlato il dialetto maldiviano \"mahl\".\nI dialetti principali sono: mal\u00e9, huvadhu, mulaku (o mahl), addu, haddhunmathee e maliku.\nLa forma standard \u00e8 la versione mal\u00e9, che \u00e8 parlata nella capitale omonima.\nIl maldiviano \u00e8 strettamente correlato col cingalese, ma non mutualmente intelligibile.\nMolte lingue hanno influenzato lo sviluppo del maldiviano tra cui soprattutto l'arabo, ma anche il francese, il persiano, il portoghese, l'urdu e l'inglese.\nDeriva dal pracrito maharashtri, un pracrito dell'India antica e medievale.\nLe prime forme scritte in questa lingua sono state attestate in l\u014dm\u0101f\u0101nu (lastre in rame) tra il XII e il XIII secolo.\nLa parola \"atollo\" deriva dall'inglese \"atoll\", che a sua volta deriva dal maldiviano \"ato\u1e37u\".\nDistribuzione geografica.\nSecondo l'edizione 2009 di \"Ethnologue\", il maldiviano era parlato nel 2007 da 356.000 persone alle Maldive e da altre 15.000 in India, stanziate nel territorio delle Laccadive e nello stato del Kerala.\nLingua ufficiale.\nIl maldiviano \u00e8 lingua ufficiale della Repubblica delle Maldive.\nSistema di scrittura.\nIl sistema di scrittura utilizzato \u00e8 il thaana."}
{"id": "1464746", "revid": "189072", "url": "https://it.wikipedia.org/wiki?curid=1464746", "title": "Divehi", "text": ""}
{"id": "1464749", "revid": "189072", "url": "https://it.wikipedia.org/wiki?curid=1464749", "title": "Lingua indoaria", "text": ""}
{"id": "1464750", "revid": "1067855", "url": "https://it.wikipedia.org/wiki?curid=1464750", "title": "Cardinale Lamberto", "text": ""}
{"id": "1464752", "revid": "729019", "url": "https://it.wikipedia.org/wiki?curid=1464752", "title": "Luna 18", "text": "Luna 18 fu il settimo tentativo da parte dell'URSS di riportare sulla terra campioni di suolo lunare, come nella precedente missione Luna 16.\nLa missione.\nLuna 18 fu lanciata il 2 settembre 1971 alle 13:40:40 UTC con un vettore Proton, fu parcheggiata in orbita terrestre e successivamente inviata verso la Luna. Si immise in orbita lunare circolare il 7 settembre e solo dopo 54 orbite lunari e 85 sessioni di comunicazione con il centro di controllo fu dato il via alla manovra di allunaggio.\nLa missione fu un insuccesso: sfortunatamente il contatto con la sonda fu perso alle 07:48 UT nel punto in cui Luna 18 avrebbe dovuto allunare, cio\u00e8 a 3\u00b034' nord e 56\u00b030' est.\nIl sito scelto per l'allunaggio era accidentato e montuoso e questo probabilmente cre\u00f2 problemi alla sonda nel momento del contatto con la superficie lunare. Le autorit\u00e0 russe riferirono, per l'appunto, che il complesso montano scelto per l'atterraggio si rivel\u00f2 non favorevole. Successivamente, nel 1975, furono pubblicati i tracciati dei segnali emessi dall'altimetro radio che consentirono lo studio della densit\u00e0 della superficie lunare."}
{"id": "1464754", "revid": "1414688", "url": "https://it.wikipedia.org/wiki?curid=1464754", "title": "Campionato europeo di calcio Under-17 2007", "text": "Il campionato europeo di calcio U-17 2007 \u00e8 stato vinto dalla Spagna."}
{"id": "1464755", "revid": "767487", "url": "https://it.wikipedia.org/wiki?curid=1464755", "title": "Gallo Pisano", "text": "Biografia.\nGallo Pisano fior\u00ec verso il 1250 e Dante, nell'opera \"De vulgari eloquentia\", lo cita tra i rimatori pi\u00f9 importanti del suo secolo, e lo ricorda insieme a Guittone d'Arezzo, Bonagiunta Orbicciani, Mino Mocato da Siena, Brunetto Latini fra i rimatori toscani che usarono un volgare \"municipale\".\n\u00c8 stato l'autore di due canzoni:\n\"In alta donna ho miso mia 'ntendansa\"\n\"Credeam' essere, lasso\"\nDi Galletto Pisano disse Dante: "}
{"id": "1464756", "revid": "1005847", "url": "https://it.wikipedia.org/wiki?curid=1464756", "title": "Guelfo Civinini", "text": "Biografia.\nI genitori Francesco e Quintilia Lazzerini, di origine pistoiese, risiedevano a Grosseto, dove Civinini trascorse gran parte dell'infanzia. A causa della malaria, che ancora affliggeva la Maremma, d'estate, per sfuggire al periodo pi\u00f9 pericoloso, secondo la consuetudine dell'estatatura, i genitori di Guelfo erano soliti spostarsi a Livorno, dove lo scrittore nacque. Dopo la morte precoce del padre e il secondo matrimonio della madre Civinini si trasfer\u00ec con la famiglia a Roma, dove termin\u00f2 gli studi al liceo \"Umberto I\" il cui preside Giuseppe Chiarini, critico e letterato amico del Carducci, per rimproverarlo di una bugia e avendone gi\u00e0 intraviste le possibilit\u00e0 letterarie, gli predisse un futuro da giornalista.\nA Roma Guelfo si spos\u00f2 con Giuseppina (Pina) Mazzara Bridgtower, pronipote di George Polgreen Bridgtower, famoso violinista mulatto cresciuto alla corte d'Inghilterra, sotto la protezione del principe di Galles, futuro Giorgio IV. Trovato in un primo momento un lavoro presso il ministero della Guerra, col fratello Ricciotto Pietro, anch'egli scrittore, inizi\u00f2 a frequentare l'ambiente letterario romano che si riuniva nella storica Terza Saletta del Caff\u00e8 Aragno. Dal 1895 in poi cominci\u00f2 a collaborare con articoli di cronaca e di critica letteraria a vari quotidiani e riviste come \"Il Marzocco\", \"La Riviera Ligure\", \"La Riforma\", \"La Tribuna\", \"Il travaso delle idee\", \"La Patria\" e l'\"Avanti! della Domenica\". Come suoi pseudonimi in queste collaborazioni si possono trovare Ricciardetto, Accard, Baccio Cellini, Baccellino, Muscardin e Pilusky.\nSu \"La Patria\" in particolare si occup\u00f2 anche di critica d'arte, presentando e promuovendo l'opera di giovani artisti, come, ad esempio, il pittore e scultore faentino Domenico Baccarini. La produzione letteraria di Civinini inizi\u00f2 con due raccolte di poesie d'intonazione crepuscolare, \"L'urna\", e \"I sentieri e le nuvole\", e con alcune opere teatrali. Nel 1906 con la novella \"Gattacieca \" vinse il suo primo premio letterario. Erano in giuria Giovanni Verga, Luigi Capuana e Federico De Roberto. Nel 1908 sostitu\u00ec Carlo Zangarini nella stesura del libretto de \"La fanciulla del West\", musicato da Giacomo Puccini. Nel 1901 fu vice-segretario alla Divisione Gabinetto del Ministro della Guerra Coriolano Ponza di San Martino (Ministero della Guerra, Annuario Militare del Regno d'Italia, Roma, 1901, p. 279).\nInviato di guerra del Corriere.\nSegnalato a Luigi Albertini dall'amico Ugo Ojetti che ne apprezzava l'attivit\u00e0 giornalistica, fu assunto nel 1907 al \"Corriere della Sera\". Entrato nella redazione romana, Civinini si fece particolarmente apprezzare dal direttore Albertini con le sue cronache sia di colore che di avvenimenti importanti come la prima de \"La nave\" di Gabriele D'Annunzio e i voli di L\u00e9on Delagrange e di Andr\u00e9 Beaumont, con i servizi sul terremoto di Messina e sulle paludi pontine infestate dalla malaria, e con resoconti di viaggi e interviste in vari luoghi d'Italia e in Portogallo, Spagna e Grecia. La stima del direttore lo fece quindi promuovere dalla redazione romana a quella milanese di Via Solferino. Inviato a Montecarlo ad intervistare il principe Nicola IV Esterh\u00e1zy riusc\u00ec a trovarlo al Casin\u00f2.\nPer poterlo avvicinare inizi\u00f2 a giocare al suo stesso tavolo a chemin de fer vincendo peraltro le prime mani. Intanto inizi\u00f2 a chiacchierare con il principe ma terminata l'intervista Civinini si rese conto di aver perso tutto il denaro che aveva per l'enorme cifra per l'epoca di quattromila lire. Rientrato a Milano si present\u00f2 all'amministratore economico del Corriere Eugenio Balzan richiedendo il rimborso delle spese sostenute avendole effettuate per conto del giornale. Balzan gli rispose: \"\"Ma se le quattromila lire, invece di perderle, lei le avesse vinte, le avrebbe versate a me?\". Al che Civinini replic\u00f2: \"Ma se io, avendo vinto quattromila lire, le versassi a lei, lei un imbecille come me continuerebbe a tenerlo al suo servizio?\"\".\nCivinini collabor\u00f2 anche, con numerosi articoli e pi\u00e8ces teatrali, a \"La Lettura\" mensile culturale del Corriere della Sera.\n Quando nel 1911 incominci\u00f2 la campagna di Libia, insieme a Luigi Barzini fu inviato come corrispondente di guerra in Libia, sia nel 1912 che nel 1914 con il compito di seguire i reparti combattenti e qui scopr\u00ec anche la sua vocazione alla battaglia guadagnandosi la prima delle medaglie al valor militare a Marsa Zuetina, e un'altra ad Agedabia. Dal luglio 1915 al marzo 1916, in un lungo viaggio dalla Grecia alla Svezia, invi\u00f2 al giornale numerose corrispondenze successivamente raccolte nel volume \"\"Viaggio intorno alla guerra\".\" Fu poi inviato al fronte italiano, dal 1916 al 1918. Pur non essendo ufficialmente combattente, come gi\u00e0 in Libia, prese parte ad alcune azioni belliche e ad attivit\u00e0 di collegamento che gli fecero guadagnare altre due medaglie di bronzo. \nL'attivit\u00e0 bellica fece spesso in Civinini passare in secondo piano la sua attivit\u00e0 di giornalista e i suoi ritardi nell'inviare i servizi a Milano gli attirarono spesso, nonostante la stima, le critiche e i rimproveri di Luigi Albertini\".\nDivenuto amico di D'Annunzio, partecip\u00f2 alla rischiosa impresa di Cattaro come tenente osservatore nella squadriglia del Carnaro del Distaccamento A.R. comandato dal Maggiore Armando Armani con D'Annunzio, Maurizio Pagliano, Luigi Gori, Ivo Oliveti, Casimiro Buttini, Gino Lisa e Mariano D'Ayala Godoy su Caproni Ca.33, guadagnando il quarto \"bronzino\". Prese anche parte alle fasi preparative del \"Volo su Vienna\", ma commise un grave errore regalando ad un collega del \"Secolo Illustrato\" molto materiale dell'impresa dannunziana tra cui foto, manifestini e un autografo. Albertini and\u00f2 su tutte le furie e scrisse a Civinini:\"Alle molte cose sgradevoli verificatesi in questi giorni devo aggiungere quella che constato ora e mi indigna profondamente: mentre per Domenica del Corriere non ricevemmo alcuna fotografia troviamo riprodotto in altro giornale illustrato interessantissimo documento fornito da voi con autografo di D'Annunzio. Attendo spiegazioni immediate\".\nIl telegramma di Albertini non pot\u00e9 essere recapitato prima di dieci giorni poich\u00e9 Civinini nel frattempo si era spostato a combattere sul Passo del Tonale insieme agli Arditi.\nAlla risposta di Civinini, Albertini replic\u00f2 con una lettera ancora pi\u00f9 dura e da quel momento i rapporti si fecero pi\u00f9 difficili. Presso il Corriere si fecero sempre pi\u00f9 insistenti da parte degli altri cronisti le domande sul perch\u00e9 Civinini non venisse licenziato e si ipotizz\u00f2 che avesse raccomandazioni molto forti ma la realt\u00e0 era che Albertini aveva grande stima del proprio corrispondente, sia come soldato, sia come uomo e giornalista.Nel 1918 Civinini aveva intanto pubblicato la sua prima raccolta di novelle,\" \"La stella confidente\"\".\nIl dopoguerra e le spedizioni africane.\nAlla fine della guerra, mentre erano in atto le trattative di pace il Corriere si schier\u00f2 contro le richieste irredentistiche della Dalmazia. Civinini, non condividendo la linea del giornale, si dimise senza nemmeno richiedere la liquidazione e prese parte all'impresa di Fiume al seguito di D'Annunzio che lo nomin\u00f2 \"rappresentante della reggenza del Carnaro in Egitto\". Gi\u00e0 fervente nazionalista, ader\u00ec quindi al fascismo e nella primavera 1923 al comando di un gruppo di pionieri con il grado di console generale della neocostituita Milizia Volontaria per la Sicurezza Nazionale, nonostante fosse stato sconsigliato dall'amico Federzoni, decise di intraprendere una spedizione in Tripolitania con l'obiettivo di creare una colonia agricola ma l'obiettivo sfum\u00f2 e in breve i pionieri furono rimpatriati. Nel 1925 fu tra i firmatari del \"Manifesto degli intellettuali fascisti\"\nNegli anni tra la prima e la seconda guerra mondiale Civinini altern\u00f2 una produzione letteraria basata soprattutto su raccolte di novelle, spesso di ispirazione autobiografica, con alcuni viaggi in Africa. In seguito ad una spedizione organizzata nel 1924, dall'Eritrea fino al lago Tana, realizz\u00f2 il primo documentario cinematografico \"Aethiopia\" per conto dell'Istituto Luce.\nNel 1925 incominci\u00f2 ad organizzare un'altra spedizione, in Africa orientale con obiettivo la ricerca dei resti dell'esploratore Vittorio Bottego, caduto nel 1897. Per preparare un viaggio cos\u00ec impegnativo cerc\u00f2 aiuti che gli vennero da Italo Balbo cui aveva sottoposto il suo progetto. Tramite Balbo che contatt\u00f2 ditte ed enti, Civinini fu rifornito di tutto il materiale di cui aveva bisogno per la spedizione. Nel viaggio fu accompagnato dal principe Marescotti-Ruspoli che si offr\u00ec inoltre di coprire buona parte delle spese. Giunti in Africa intrapresero la spedizione il 26 aprile 1926:\nQuando Civinini raggiunse il luogo della morte di Bottego riusc\u00ec a farsi indicare il luogo dove, secondo la tradizione Bottego era stato sepolto. Gli fu infatti indicato un cumulo presso un albero secolare ma gli scavi che effettuarono non diedero risultati cos\u00ec i due esploratori si limitarono ad incidere su una roccia affiorante il simbolo di una croce e il nome di Vittorio Bottego con la data del 16 marzo 1897.\nIn Italia.\nIl 14 luglio 1928, mor\u00ec suicida Giuliana, la figlia di Civinini. Anch'essa era stata in Cirenaica come giornalista. Lo scrittore, distrutto dal dolore, si rec\u00f2 presso l'amico Luigi Federzoni che all'epoca era ministro delle colonie e consegnando tutti i titoli di Stato che possedeva chiese che si facesse qualcosa per conservarne la memoria. Fu cos\u00ec istituito il premio \"\"Giuliana Civinini per la migliore opera di letteratura coloniale\".\nNel 1929, nominato Direttore Coloniale a Zavia, in Libia, fu presto rimosso dall'incarico per aver preso dei severi provvedimenti contro il dipendente di un gerarca che maltrattava gli indigeni. Civinini poi si trasfer\u00ec da Roma a Firenze e nel 1930 riprese a collaborare al \"Corriere della Sera\".\nInnamoratosi dell'Argentario fin dal 1931, si fece promotore della costruzione di una strada panoramica lungo il perimetro costiero, tanto che gli abitanti di Porto Santo Stefano, riconoscenti, gli offrirono la carica di Podest\u00e0, carica che, per vari motivi, dovette a malincuore rifiutare.\nSempre sull'Argentario nel 1934 compr\u00f2 dal Demanio la Torre di Santa Liberata, riadattandola ad abitazione e compiendo anche degli scavi nel terreno sottostante che portarono alla luce i resti di una villa romana degli Enobarbi. Sono di questo periodo i libri che raccolgono racconti di ricordi d'infanzia (\"Odor d'erbe buone, Pantaloni lunghi\") e d'Africa (\"Sotto le piogge equatoriali, Ricordi di carovana, Tropico e dintorni, Vecchie storie d'oltremare\") e novelle ambientate in Maremma (\"Trattoria di paese, Gesummorto\").\nNel 1933 ricevette il \"premio Mussolini\" per la letteratura, nel 1937 il Premio Viareggio per \"Trattoria di paese\". Risale al 1930 l'amicizia, protrattasi per alcuni anni, con una giovanissima Elsa Morante, che lo scrittore aiuter\u00e0 ad affermarsi come scrittrice per l'infanzia. Nel 1935 riusc\u00ec a partire volontario per la guerra d'Etiopia, dove guadagn\u00f2 una croce di guerra al valor militare. Anche qui, tra una pausa e l'altra dei combattimenti, scrisse numerosi articoli. In seguito alle leggi razziali e dopo il \"Patto d'Acciaio\" con la Germania, si era distaccato dal partito fascista e dall'ideologia mussoliniana, tanto che, insieme a Romano Romanelli fu sanzionato per giudizio pubblico contro Mussolini e in seguito, nel 1944 il governo di Sal\u00f2 viet\u00f2 la vendita dei suoi libri in quanto di scrittore \"non gradito\".\nFu nominato Accademico d'Italia il 12 giugno 1939. Nello stesso anno fu nominato \"Ispettore Onorario per i Monumenti, Scavi ed Opere di Antichit\u00e0 e d'Arte per Monteargentario ed Orbetello\". Morta la prima moglie, nel 1941 si rispos\u00f2 con Antonietta (Nietta) Germani ed ebbe ancora una bambina, Annalena. Con la nuova famiglia pass\u00f2 a Firenze tutto il periodo della seconda guerra mondiale e gli anni successivi fino al 1952.\nNel 1945, accusato di profitti illeciti dalla Commissione di epurazione, invi\u00f2 un esposto elencando tutti i guadagni percepiti negli ultimi vent'anni. Due anni dopo fu costretto ad inviare un nuovo esposto.\nIl 20 marzo 1948 fu chiamato a deporre davanti alla Commissione di epurazione. Il procedimento accert\u00f2 l'inconsistenza delle accuse e assolse Civinini. Al termine del processo il presidente della giuria sfogli\u00f2 a lungo la sua relazione, poi - fissandolo - gli disse che in un tempo lontano si erano gi\u00e0 conosciuti quando le truppe italiane entrarono in Vittorio Veneto. Civinini conferm\u00f2 di essere entrato in citt\u00e0 con le prime pattuglie di cavalleria, al che il magistrato replic\u00f2: \"\"Appunto, erano pattuglie del mio squadrone: Lancieri di Firenze\". Nel secondo dopoguerra scrisse vari articoli per la Terza pagina di numerosi quotidiani e altre raccolte di ricordi. Nel 1953 con il libro di memorie \"Lungo la mia strada\"\" vinse il \"premio Marzotto\".\nNel 1952 si trasfer\u00ec con la famiglia da Firenze a Viareggio. Colpito da un ictus, si spense a Roma nel 1954.\nCuriosit\u00e0.\nL'opera letteraria di Civinini, secondo un giudizio dello scrittore e giornalista Massimo Grillandi, \"dopo aver pagato inizialmente con le poesie un tributo all'atmosfera \"crepuscolare\" del primo novecento, \u00e8 piuttosto da collocare nell'ambito di un \"verismo\" rinnovato nel disegno e nella realizzazione da un senso della misura tutto personale\". E Indro Montanelli definisce la sua penna \"una delle pi\u00f9 caste, e chiare, e pulite, e ricche d'ombre e venature che abbia avuto la nostra terza pagina\".\nOnorificenze.\nNomina ad Accademico d'Italia per la classe delle lettere, 1939"}
{"id": "1464759", "revid": "1543377", "url": "https://it.wikipedia.org/wiki?curid=1464759", "title": "Chiesetta di San Michele Arcangelo all'Arapezzana", "text": "La chiesetta di San Michele Arcangelo all'Arapezzana si trova nel centro storico di Villalago in provincia dell'Aquila.\nFu probabilmente costruita dai longobardi quando installarono sul monte Argoneta un avamposto difensivo dell'abitato.\nSopra la porta d'accesso vi \u00e8 una lunetta in stile romanico del Cristo Pantocrate (anche se il Cristo Pantocrate richiama l'arte bizantina) che regge in mano il \"libro della vita\" con, ai lati due angeli inginocchiati.\nDietro l'altare, in un'edicoletta, vi \u00e8 la statua di San Michele Arcangelo nell'atto intimidatorio con la spada verso un drago."}
{"id": "1464761", "revid": "126257", "url": "https://it.wikipedia.org/wiki?curid=1464761", "title": "Istria (disambigua)", "text": ""}
{"id": "1464769", "revid": "523249", "url": "https://it.wikipedia.org/wiki?curid=1464769", "title": "Nazionale Under-16 di calcio dell'Italia", "text": "La Nazionale italiana Under-16 \u00e8, nella gerarchia delle Nazionali giovanili italiane, precedente alla Nazionale Under-17, e seguente la Nazionale Under-15.\nStoria.\nQuesta selezione ha debuttato l'8 aprile 1981 vincendo per 5-0 contro i coetanei di Malta.\nL'anno successivo ha partecipato ai primi campionati europei di categoria sconfiggendo in semifinale la Finlandia ai rigori ed in finale la Germania Ovest per 1-0. Cinque anni dopo gli azzurri si sono aggiudicati di nuovo il torneo, ma il titolo fu poi ritirato dalla FIFA per irregolarit\u00e0 nella documentazione presentata per Roberto Secci.\nIl titolo del 1982 rimarr\u00e0 quindi l'unico, seguiranno infatti, nelle successive 18 edizioni, solo tre secondi posti (1986, 1993 e 1998), un terzo posto (1992) e due eliminazioni ai quarti (1984 e 2001).\nDal 2001 il campionato europeo under-16 \u00e8 stato sostituito dal Campionato europeo di calcio Under-17, e da allora la selezione ha disputato solo amichevoli e tornei minori, come il Torneo Internazionale Europa Unita, vinto nel 2004, nel 2005 e nel 2007, il Torneo internazionale di Montaigu, il Torneo Bannikov ed il Torneo Under 16 di Val De Marne.\nLa squadra.\nL'attuale selezionatore della nazionale Under-16 \u00e8 Daniele Zoratto.\nStatistiche partite.\nQuesta \u00e8 la statistica di tutte le partite ufficiali giocate dalla nazionale di calcio dell'Italia fino al 21 giugno 2010.\nRosa attuale.\nElenco dei 20 calciatori convocati per il torneo UEFA in Turchia dal 24 al 29 febbraio 2020.\n! colspan=\"9\" bgcolor=\"#B0D3FB\" align=\"left\" |\n! colspan=\"9\" bgcolor=\"#B0D3FB\" align=\"left\" |\n! colspan=\"9\" bgcolor=\"#B0D3FB\" align=\"left\" |"}
{"id": "1464775", "revid": "729019", "url": "https://it.wikipedia.org/wiki?curid=1464775", "title": "Luna 19", "text": "Luna 19 fu un satellite artificiale lunare lanciato dall'URSS per lo studio del campo gravitazionale lunare e delle concentrazioni di massa presenti sulla Luna, dette mascon.\nLa missione.\nLuna 19 fu lanciata il 28 settembre del 1971 alle 10:00:22 UTC con un razzo Proton e dopo due correzioni di rotta, si immise in orbita lunare circolare il 2 ottobre 1971.&lt;BR&gt;\nLo scopo della missione era lo studio del campo gravitazionale lunare e delle concentrazioni di massa, ma furono eseguiti dei rilevamenti anche sulla radiazione ambientale lunare, sul vento solare e sulla radiazione gamma ambientale. Inoltre furono eseguite delle riprese della crosta lunare.&lt;BR&gt;\nLuna 19 smise di funzionare il 20 ottobre 1972, dopo 4000 orbite e pi\u00f9 di un anno di lavoro.\nLa sonda.\nLuna 19 fu la prima della nuova serie di sonde lunari orbitanti, pi\u00f9 avanzata rispetto ai modelli precedenti. Il progetto di base era quello del Lunochod, ma privato del sistema di ruote motrici; in pratica si utilizzava la stiva dei rover per creare delle sonde orbitanti."}
{"id": "1464776", "revid": "628767", "url": "https://it.wikipedia.org/wiki?curid=1464776", "title": "Ilo (Per\u00f9)", "text": "Ilo \u00e8 una citt\u00e0 portuale del Per\u00f9 meridionale, capoluogo della provincia omonima e citt\u00e0 pi\u00f9 grande della regione di Moquegua. Il porto \u00e8 stato concesso in uso alla vicina Bolivia per 99 anni; tale paese era diventato uno stato senza sbocco al mare dopo la perdita della provincia di Arica in favore del Cile durante la guerra del Pacifico."}
{"id": "1464778", "revid": "729019", "url": "https://it.wikipedia.org/wiki?curid=1464778", "title": "Rocca di Villalago", "text": "La Rocca medievale \u00e8 una rocca, situata nel centro storico di Villalago, in provincia dell'Aquila, probabilmente di origine longobarda ed utilizzata anche come prigione.\nStoria.\nCostruita in posizione strategica su di un colle prospiciente sulla Valle del Sagittario aveva la funzione di difesa e di avvistamento. Attualmente in alcuni interni della rocca vi \u00e8 il museo delle arti e tradizioni popolari di Villalago.\nStrutturalmente constava di mura difensive e di un torrione-mastio cilindrico d'avvistamento alto una decina-dozzina di metri dotato di merlatura costruiti in stile romanico. Le mura difensive sono state parzialmente sostituite da case civili, oggi rimane il torrione-mastio in buono stato di conservazione.\nDescrizione.\nIl Museo dei Mestieri della Rocca.\nFu aperto nel 2003 nelle sale del palazzo Baronale. Si compone di alcune sale in cui sono esposti pannelli informativi e riproduzioni fedeli degli antichi mestieri del luogo. In particolare sono descritti i lavori del pastore e dei viaggi attraverso i tratturi abruzzesi. Successivamente sono elencati anche i mestieri del pescatore e del mugnaio.\nPalazzo baronale.\nRappresenta il corpo principale della rocca, costruito nel Medioevo. Oggi ospita il museo elencato prima. La struttura \u00e8 rettangolare ma in maniera irregolare, scandita in due livelli da un cornicione. Le finestre sono rettangolari.\nTorre medievale e Oratorio dell'Addolorata.\nLa torre longobarda \u00e8 la parte pi\u00f9 antica della rocca intera. Ha una struttura circolare con copertura a capanna (simile ad una pagoda), ed ha piccole finestre per i turni di vedetta. Alla base rimangono ruderi di una seconda torre che sono stati trasformati in zona belvedere per il turismo. Anche la torre cilindrica tuttavia \u00e8 visitabile.\nPresso la torre rimangono anche i resti di una cappella gentilizia medievale, che combacia con il palazzo Baronale. L'oratorio della Madonna Addolorata \u00e8 costruito intorno al Trecento e presenta tracce di affreschi."}
{"id": "1464779", "revid": "287204", "url": "https://it.wikipedia.org/wiki?curid=1464779", "title": "SIGINT", "text": "SIGINT (acronimo di SIGnals INTelligence ovvero \"Spionaggio di segnali elettromagnetici\"), \u00e8 l'attivit\u00e0 di raccolta di informazioni mediante l'intercettazione e analisi di segnali, sia emessi tra persone (ad esempio comunicazioni radio) sia tra macchine (\u00e8 il caso dell'ELINT, lo spionaggio di segnali elettronici) oppure una combinazione delle due. Dal momento che molte comunicazioni riservate sono criptate, le operazioni di SIGINT spesso si avvalgono di strumenti di crittoanalisi. \nDescrizione.\nDal momento che il SIGINT \u00e8 un campo molto vasto, esso si articola in diverse sottodiscipline. Le due principali sono il COMINT, ovvero \"COMmunication INTelligence\", e il ELINT ovvero \"ELectronic INTelligence\".\nIn ogni caso l'analisi del traffico di comunicazioni, chi trasmette e da dove, spesso produce informazioni utili anche se il contenuto del messaggio non risulta comprensibile. I sistemi di fusione dati non possono utilizzare tali informazioni per le proprie attivit\u00e0.\nL'intercettazione e decifrazione di comunicazioni scritte verosimilmente si \u00e8 diffuso subito dopo l'invenzione della scrittura. Uno dei primi metodi di cifratura \u00e8 il famoso cifrario di Cesare. L'intercettazione di comunicazioni elettroniche cominci\u00f2 all'inizio del Novecento durante la seconda guerra boera nella quale i boeri catturarono delle radio britanniche e, dal momento che gli inglesi erano gli unici a trasmettere, poterono ascoltare le loro comunicazioni. \nNella NATO.\nNegli Stati Uniti e nelle nazioni aderenti alla NATO il SIGINT \u00e8 definito come \"Informazioni ottenute tramite l'analisi di comunicazioni, segnali e strumentazioni straniere.\" La definizione del Dipartimento della Difesa statunitense enfatizza molto i \"segnali provenienti da strumentazioni\" anche se questo sarebbe da considerarsi pi\u00f9 propriamente MASINT ovvero \"Measurement and Signature Intelligence\". "}
{"id": "1464780", "revid": "118834", "url": "https://it.wikipedia.org/wiki?curid=1464780", "title": "Giunta Regionale", "text": ""}
{"id": "1464782", "revid": "599013", "url": "https://it.wikipedia.org/wiki?curid=1464782", "title": "Tag rugby", "text": "Il tag rugby, definito talvolta anche flag rugby, \u00e8 uno sport totalmente privo di contatto che viene giocato indossando all'altezza della vita una cintura di velcro alla quale sono legate due nastri al disopra delle anche. Il modo di giocare \u00e8 simile al touch rugby, ma il \"tocco\" viene in questo caso sostituito dal tentativo della difesa avversaria di strappare uno dei nastri al portatore di palla avanzante. Questa azione sostituisce il placcaggio del rugby classico e impone al giocatore che ha subito il \"tagging\" di passare velocemente il pallone a un altro compagno. Dopo sei tentativi di avanzamento andati a vuoto sar\u00e0 la squadra avversaria a passare alla fase di attacco. L'unico modo di realizzare punti consiste nel conseguire una meta (vale un punto). Il pallone non pu\u00f2 essere calciato tranne che nell'avvio del gioco. Il numero di giocatori per squadra normalmente \u00e8 variabile, ma nelle competizioni ufficiali le squadre sono formate da 7 giocatori.\nQuesto sport \u00e8 diventato particolarmente importante in Irlanda, dove \u00e8 gestito in maniera congiunta sia dalla Irish Rugby Football Union che dalla Irish Tag Rugby Association. Le squadre sono sponsorizzate da molte compagnie che promuovono questo sport a livello ricreativo, considerato anche il fatto che non \u00e8 implicato alcun contatto fisico (e quindi tutti i rischi che ne derivano) e che \u00e8 possibile formare squadre promiscue composte da giocatori di diversa et\u00e0 e sia maschi che femmine. In Irlanda esistono quattro campionati maggiori di Tag Rugby: maschile, femminile, misto (con un minimo prestabilito di donne per squadra) e veterani (over 35). Solitamente per ogni campionato esistono quattro categorie, in base al livello di esperienza ed agonismo. Nel tag rugby irlandese a squadre miste, in particolare, si tende a richiedere la partecipazione di almeno tre donne per squadra; inoltre vale la regola per cui la meta della donna vale triplo (tre punti anzich\u00e9 uno), per incoraggiare un'equit\u00e0 di gioco tra i due sessi.\nIl mini tag \u00e8 il tag rugby adattato ai bambini. \u00c8 l'unica forma di rugby consentita dalla Rugby Football Union per i minori di otto anni.\nStoria.\nLo sport nacque in Gran Bretagna nel 1991, per poi diffondersi in altri paesi del Commonwealth e negli Stati Uniti d'America. In Italia era gi\u00e0 presente un gioco molto simile, diffuso soprattutto in ambito scout, chiamato pallascout, di cui si hanno notizie almeno dal 1974.\nTag Rugby World Rugby.\nWorld Rugby, l'ente che governa a livello mondiale il Rugby Union, ha pubblicato il primo regolamento ufficiale della disciplina del tag rugby che dovr\u00e0 essere preso come riferimento da tutte le federazioni che ne fanno parte.\nOzTag.\nL'OzTag \u00e8 una forma di Tag Rugby diffusasi in tutta l'Australia e in particolare nell'area di Sydney, Brisbane e Canberra. \u00c8 diffuso anche in Nuova Zelanda e Irlanda. Essenzialmente si tratta di una forma di rugby league senza alcun contatto fisico. Anche in questo caso il placcaggio \u00e8 sostituito dalla rimozione di uno dei due nastri posti nella cintura di velcro indossata dai giocatori. Il pallone pu\u00f2 essere anche calciato e l'unico modo di realizzare punti \u00e8 quello di segnare una meta (vale un punto).\nQuesto gioco fu inventato da Perry Haddock, ex mediano di mischia della squadra australiana di rugby league dei St George Dragons.\nWheelchair Power Tag Rugby.\nIl Wheelchair Power Tag Rugby \u00e8 una forma di rugby giocato al chiuso da due squadre formate da tre giocatori su sedia a rotelle. Non \u00e8 implicato alcun contatto fisico e il pallone \u00e8 di dimensioni medie."}
{"id": "1464783", "revid": "287204", "url": "https://it.wikipedia.org/wiki?curid=1464783", "title": "Giggiga", "text": "Giggiga (: ; in amarico: \u1305\u1305\u130b, traslitterato \"Gigiga\" oppure \"Jijiga\"; in lingua somala: \"Jigjiga\") \u00e8 una citt\u00e0 nella parte est dell'Etiopia e la capitale del Somali (o \"kilil\") la regione somala del paese. Situata nella zona Giggiga approssimativamente a 80\u00a0km est di Harar e 60\u00a0km ovest dal confine con il Somaliland (nord della Somalia).\nLa citt\u00e0 si trova sulla strada principale tra Harar e Hargheisa, la capitale del Somaliland, ed \u00e8 conosciuta per la produzione di incenso. A Jijiga \u00e8 presente un aeroporto codice HAJJ, IATA JIJ.\nStoria.\nNel 1842 Giggiga venne menzionata da W.C. Barker quale \"mahalla\" (luogo di sosta) lungo la via carovaniera tra il Zeila e Harar. Il colonnello Swayne, un cacciatore britannico, attravers\u00f2 l'insediamento nel febbraio 1893, descrivendolo come un forte con una guarnigione di 25 uomini accanto a un gruppo di pozzi.\nSecondo alcuni storici, gli uomini di Sayyid Mohammed Abdullah Hassan invasero Giggiga nel marzo 1900: pur subendo perdite pesanti e nonostante la vittoria delle autorit\u00e0 etiopi, gli uomini di Sayyid Mohammed riuscirono a portar via il bestiame che gli Etiopi avevano precedentemente sottratto ai somali, dimostrandosi una forza da non sottovalutare. Tuttavia, secondo altri, la citt\u00e0 venne fondata solo nel 1916 da Fitawrari Tekle Hawariat Tekle Mariyam, che progett\u00f2 la citt\u00e0 secondo una griglia quadrata di strade metodicamente organizzate.\nDurante la seconda guerra italo-etiopica, Giggiga venne usata come quartier generale di Nasib\u00f9 Zemanuel e centro di approvvigionamento per l'esercito etiope. Una brigata italiana guidata dal colonnello Navarra occup\u00f2 la citt\u00e0 la sera del 5 maggio 1936. Due giorni dopo, durante il controllo in citt\u00e0 di una chiesa ortodossa etiope in rovina, il maresciallo Rodolfo Graziani cadde in una buca nascosta, di cui si convinse che fosse una trappola; secondo alcuni storici, questo contrattempo contribu\u00ec alla aggravare le atrocit\u00e0 che seguirono all'attentato alla vita di Graziani del 19 febbraio 1937.\nDurante la guerra d'Etiopia il generale Rodolfo Graziani, contrastato dal governatore somalo Nasib\u00f9 Zemanuel, lanci\u00f2 su Giggiga un pesante bombardamento a tappeto.\nIl 17 marzo 1941, durante la campagna dell'Africa orientale della Seconda guerra mondiale, Giggiga fu occupata dalla 23\u00aa brigata nigeriana della 1\u00aa Divisione Africana Britannica, dopo che il presidio italiano aveva gi\u00e0 abbandonato la citt\u00e0. Tuttavia, dopo la conquista della citt\u00e0, gli inglesi non la restituirono subito agli etiopi. In un primo momento, venne inclusa come parte del settore riservato definito nell'accordo anglo-etiopico del 31 gennaio 1942, che comprendeva anche gran parte della Haud. Solo dopo la pressione dell'imperatore Hail\u00e8 Selassi\u00e8, nel 1948 i due paesi iniziarono a discutere un accordo per l'evacuazione degli inglesi da questo territorio. Anche se gli ufficiali etiopici iniziarono a prendere in consegna l'amministrazione dagli ufficiali britannici tra maggio e luglio, il protocollo d'intesa per il trasferimento fu firmato solo il 24 luglio dello stesso anno. Una breve dimostrazione nazionalista somala si verific\u00f2 per\u00f2 quando alcuni membri della Lega della Giovent\u00f9 Somala (SYL) issarono la loro bandiera nella loro sede, contrariamente agli accordi legge e sena l'autorizzazione dei nuovi amministratori etiopi. Il maggiore Demeka, governatore designato per la provincia dell'Ogaden, chiese allora all'amministrazione militare britannica, che era ancora in carica, di rimuovere la bandiera. Quando i leader somali si rifiutatarono di ammainare la propria bandiera, la polizia la tir\u00f2 gi\u00f9 con un colpo di mitragliatrice montata su un carro armato. Nei disordini che seguirono, un poliziotto venne ucciso e un altro ferito, mentre la polizia apr\u00ec il fuoco sulla folla, uccidendo 25 somali. Poco dopo il SYL venne bandito in Etiopia.\nGermam\u00e8 Neway, uno dei capi del colpo di Stato avvenuto con successo nel 1960, fu governatore di Giggiga nel 1959: era stato trasferito l\u00ec grazie alla responsabilit\u00e0 civica dimostrata mentre si preoccupava dei diseredati e somministrava aiuti in una zona della provincia di Sidamo. L'ostruzionismo che incontr\u00f2, non solo a Sidamo, ma anche a Giggiga, lo convinse della necessit\u00e0 di misure radicali: nella fase iniziale della rivoluzione etiope alcune unit\u00e0 dalla terza divisione misero il governatore locale agli arresti domiciliari il 13 aprile 1974. Durante la guerra dell'Ogaden, venne combattuta la battaglia di Giggiga, conclusa con l'occupazione della citt\u00e0 da parte della divisione Ahmad ibn al-Ghazi Ibrihim del Fronte Occidentale Somalo di Liberazione, guidata dal colonnello Yusuf Dheere, e poi dall'esercito nazionale somalo dal settembre 1977 al febbraio-marzo 1978.\nIl governo regionale organizz\u00f2 qui una conferenza dal 10 al 13 marzo 1996 per promuovere la pace e lo sviluppo dell'area, a cui parteciparono 535 woredas locali, oltre al vice primo ministro e ministro della Difesa dell'Etiopia Tamirat Layne, il ministro degli Esteri Seyoum Mesfin, i presidenti degli stati federali del Tigr\u00e8 e di Harari e i rappresentanti di Amhara e delle Regione delle Nazioni, Nazionalit\u00e0 e Popoli del Sud.\nIl 28 maggio 2007, durante la celebrazione del 20\u00b0 \"Ginbot\" (anniversario della caduta del Derg), a Giggiga e Degabur si verificarono una serie di attacchi contro i civili e i funzionari governativi: vi furono almeno 16 morti e 67 feriti, tra cui Abdulahi Hassan Mohammed, presidente della regione somala, che stava parlando alla cerimonia. Il governo etiope ha accusato dell'attacco al Fronte di liberazione nazionale dell'Ogaden.\nIl 29 maggio 2008, a seguito di un forte acquazzone, il fiume Giggiga ruppe gli argini, allagando diversi quartieri della citt\u00e0 e i dintorni. L'inondazione uccise 29 persone e sfoll\u00f2 350 famiglie. Il 27 settembre dello stesso anno, una bomba esplose all'esterno di un albergo, uccidendo quattro persone e ferendone 20. La polizia locale ferm\u00f2 un individuo sospettato di essere membro dell'organizzazione Al-Itihaad al-Islamiya.\nTerritorio.\nNelle sue memorie della sua madrepatria, Nega Mezlekia descriveva Giggiga come posto:\nSociet\u00e0.\nEvoluzione demografica.\nBasato su cifre dell'Agenzia Centrale di Statistica nel 2005, Giggiga ha una popolazione totale stimata in 98.076 abitanti dei quali 50.355 uomini e 47.721 donne. Secondo il censimento nazionale del 1994 questa citt\u00e0 aveva una popolazione di 56.821 abitanti. Questa citt\u00e0 \u00e8 il pi\u00f9 grande insediamento nel woreda di Giggiga."}
{"id": "1464788", "revid": "199909", "url": "https://it.wikipedia.org/wiki?curid=1464788", "title": "Provincia di San Rom\u00e1n", "text": "La provincia di San Rom\u00e1n \u00e8 una delle 13 province della regione di Puno nel Per\u00f9.\nCapoluogo e data di fondazione.\nIl capoluogo \u00e8 Juliaca.\n\u00c8 stata istituita nel 1821.\nSindaco (Alcalde): David Sucacahua Yucra\nProvincie confinanti.\nConfina a nord con la provincia di Az\u00e1ngaro e con la provincia di Lampa; a sud con la provincia di Puno; a est con la provincia di Huancan\u00e9 e a ovest con la regione di Arequipa e con la regione di Moquegua.\nGeografia antropica.\nSuddivisioni amministrative.\n\u00c8 divisa in 4 distretti:\nCollegamenti esterni.\nPagina ufficiale Provincia di San Rom\u00e1n"}
{"id": "1464794", "revid": "1305772", "url": "https://it.wikipedia.org/wiki?curid=1464794", "title": "Trasparenza fonologica", "text": "La trasparenza fonologica (o fonemica) \u00e8 la corrispondenza tra grafemi e fonemi, ovvero, in altri termini, la corrispondenza fra scritto e parlato.\nEsistono lingue con un'alta corrispondenza scritto-parlato come lo spagnolo, l'italiano, il tedesco, il russo e lingue con una bassa corrispondenza scritto-parlato come il francese e, in misura pi\u00f9 rilevante, l'inglese. Le prime vengono dette \"trasparenti\", le seconde \"opache\".\nAlcuni studi mettono in relazione l'opacit\u00e0 fonologica di una lingua con la diffusione di disturbi di origine neurobiologica come la dislessia. Si tratta per\u00f2 di temi oggetto di dibattito, i quali si inseriscono nella pi\u00f9 ampia discussione scientifica sulla dislessia fra \"teoria fonologica\" (comunque prevalente) e \"teoria magnocellulare\" o sensomotoria.\nCaratteristiche certe dell'opacit\u00e0 fonologica sono, invece, la necessit\u00e0 di compitare le parole (l'operazione che in lingua inglese viene comunemente indicata come \"spelling\") e maggiori difficolt\u00e0 per tutte le tecnologie di riconoscimento vocale.\nMolte lingue artificiali, come l'esperanto e gli esperantidi sono costruite proprio sulla base di un'opacit\u00e0 tendente allo 0, cio\u00e8 su un basso livello di discrasia fra scritto e parlato.\nLa trasparenza fonologica \u00e8 un aspetto della pi\u00f9 generale trasparenza linguistica."}
{"id": "1464808", "revid": "767487", "url": "https://it.wikipedia.org/wiki?curid=1464808", "title": "B\u0103neasa (Costanza)", "text": "B\u0103neasa \u00e8 una citt\u00e0 della Romania di 5.496 abitanti, ubicata nel distretto di Costanza, nella regione storica della Dobrugia.\nFanno parte dell'area amministrativa anche le localit\u00e0: F\u0103urei, Negrueni, Tudor Vladimirescu.\nStoricamente documentata nel 1750 con il nome \"Parachioi\", B\u0103neasa era un punto d'incontro dei mercanti che attraversavano la Dobrugia.\nA partire dal 1850 ottenne la propria indipendenza amministrativa, prima come parrocchia e poi come comune. B\u0103neasa ha ottenuto lo \"status\" di citt\u00e0 nel 2004.\nEconomicamente la citt\u00e0 \u00e8 prettamente agricola, mentre le attivit\u00e0 industriali sono soprattutto rappresentate da aziende di trasformazione dei prodotti agricoli, in particolare industria casearia e servizi di magazzinaggio dei cereali."}
{"id": "1464809", "revid": "22475", "url": "https://it.wikipedia.org/wiki?curid=1464809", "title": "Numero aureo (calendario)", "text": "Nei calendari lunisolari per numero aureo o numero d'oro si intende quel numero da 1 a 19 che designa l'anno all'interno del ciclo metonico. Negli anni con lo stesso numero aureo le fasi lunari cadono negli stessi giorni dell'anno solare. Secondo una tradizione greca il succedersi dei numeri naturali da 1 a 19 era segnato in lettere auree su sfondo d'argento sulle colonne del tempio di Atena.\nIl ciclo metonico.\nLe fasi della luna sono in funzione del mese lunare medio che \u00e8 di 29 giorni, 12 ore e 44 minuti, mentre l'anno ha la durata di poco meno di 365 giorni ed un quarto.\nFin dall'antichit\u00e0 era stato osservato che 235 lunazioni corrispondono a 19 anni solari. \nIl ciclo dei numeri aurei e le epatte.\nConvenzionalmente il ciclo metonico parte dall'anno -1 a.C. Pertanto il metodo usuale di contare il numero aureo \u00e8 di aggiungere 1 al numero dell'anno e determinare il resto della divisione per 19. Nell'anno 2014 \u00e8 iniziato il corrente ciclo metonico per cui il numero d'oro del 2020 \u00e8 7.\nDeterminato il numero aureo di un anno, si ricava quello dell'anno successivo nel numero naturale susseguente. Questa regola, gi\u00e0 esistente nel calendario giuliano, \u00e8 conservata in quello gregoriano, che ha dettato nuove regole per la determinazione dell'epatta, ma nulla ha mutato per quello che riguarda il numero aureo.\nAnche il metodo di Gauss per il calcolo della Pasqua implicitamente passa dal numero aureo, quando determina il resto della divisione per 19 del numero dell'anno (normalmente designato con la lettera \"a\").\nEsiste una stretta correlazione tra numero aureo ed epatta: le epatte del calendario giuliano avevano rigidamente solo i 19 valori originari, mentre con la riforma del calendario gregoriano ci possono essere delle variazioni per i diversi secoli, per l'aggiunta di giorni di correzione."}
{"id": "1464810", "revid": "125180961", "url": "https://it.wikipedia.org/wiki?curid=1464810", "title": "Calogero di Sicilia", "text": "San Calogero \u00e8 il patrono di Naro e compatrono di Agrigento venerato pi\u00f9 di san Gerlando. Altri centri in cui San Calogero \u00e8 particolarmente venerato sono Aliminusa, Caltavuturo, Campofranco, Canicatt\u00ec, Casteltermini, Cesar\u00f2, Favara, Frazzan\u00f2, Mussomeli, Petralia Sottana, Porto Empedocle, San Salvatore di Fitalia, Santo Stefano di Quisquina, Sciacca, Torretta, Vallelunga Pratameno e\nVillalba e Cattolica Eraclea ...\nEtimologia.\nIl suo nome deriva dal greco della Koin\u00e8 \u03ba\u03b1\u03bb\u03cc\u03b3\u03b7\u03c1\u03bf\u03c2 (\"kal\u00f3g\u0113ros\"), termine composto da \u03ba\u03b1\u03bb\u03cc\u03c2 (\"kal\u00f3s\", \u201cbuono\u201d) e da\n\u03b3\u1fc6\u03c1\u03b1\u03c2 (\"g\u00earas\", \u201cvecchiaia\u201d).\nQuesto appellativo indicava gli anacoreti, che vivevano appartati in luoghi solitari e in grotte, ma secondo quanto riportato sugli Inni di Sergio a lui dedicati, Calogero era proprio il suo nome.\nStoricamente infatti per la chiesa greco-ortodossa il termine \u00e8 usato come nome per riferirsi a un \"monaco\" o un \"eremita\", significato che viene mantenuto ancora nel greco moderno.\nIn siciliano viene chiamato \"\"San Cal\u00f2jiru\" o \"San Caloriu\"\".\nAgiografia.\nCalogero nacque da genitori cristiani e sin da piccolo abbracci\u00f2 gli insegnamenti del Cristianesimo.\nLa tradizione che lo vuole essere vissuto nel I secolo fa riferimento a un breviario siculo-gallicano, in uso nella regione tra il XI secolo e il XVI secolo. Tale fonte lo fa nativo di Costantinopoli.\nAltre leggende, invece, spostano la sua esistenza tra V e VI secolo. A vent'anni, secondo l'innografia composta dal monaco Sergio, fugg\u00ec dalla Tracia a causa delle persecuzioni scatenate dai monofisisti contro i fedeli al dogma proclamato nel 451 nel concilio di Calcedonia.\nSi rec\u00f2 in Sicilia, dove si trattenne per qualche tempo predicando e prestando cure agli ammalati con le acque sulfuree dell'isola, convertendo molti abitanti e proseguendo nella sua vita di eremita e taumaturgo.\nSecondo la leggenda riportata nei \"Dialoghi\" di Papa Gregorio I, a Lipari avrebbe avuto la visione dell'anima del re Teoderico gettata nel cratere dell'isola di Vulcano il giorno stesso della morte di quest'ultimo (30 agosto 526). Da qui, dopo diversi anni, si spost\u00f2 nei pressi di Sciacca dove visse per trentacinque anni.\nCalogero sbarc\u00f2 a Lilibeo, dove Gregorio e Demetrio furono martirizzati, secondo la \"Vita\" di Calogero, da idolatri; a questo proposito vi sono due diverse teorie intorno all'identit\u00e0 degli uccisori.\nParte della storiografia ritiene che il Vescovo di Lilibeo fosse in realt\u00e0 un monofisista, visti gli intensi scambi commerciali intercorrenti tra la Sicilia e i patriarcati di Antiochia e Alessandria, territori ove il monofisismo era molto radicato, e come tale abbia giustiziato quelli che considerava due eretici.\nAltri storici ritengono che siano invece caduti nelle mani dei Vandali, fanatici ariani che, in quegli anni, imperversarono in Sicilia e nel Nord Africa.\nScampato alla morte, inizi\u00f2 a vagabondare per l'isola, nascondendosi in antiche necropoli e nelle numerose grotte di origine vulcanica sparse per la Sicilia.\nPartendo da queste peregrinava per i paesi ove predicava la fede, amministrava i sacramenti e assisteva gli ammalati.\nUltima sua tappa furono le grotte poste sul monte \"Kronos (Kronio)\" presso Sciacca. Qui visse operando molti miracoli e guarigioni e convertendo molti abitanti alla fede cristiana. Mor\u00ec a Monte Kronio nella notte tra il 17 e il 18 giugno del 561. Aveva 95 anni.\nAltre leggende devozionali.\nTradizioni agiografiche raccontano che durante la sua vecchiaia, non potendo pi\u00f9 raccogliere le erbe di cui nutrirsi, si cibava del latte di una cerva che gli sarebbe stata mandata da Dio. Un giorno per\u00f2 il cacciatore Siero, detto Arcario perch\u00e9 cacciava con l'arco e le frecce, uccise involontariamente l'animale.\nAddolorato per aver compiuto tale errore, divenne discepolo del santo. Alla morte di quest'ultimo, avvenuta dopo quaranta giorni, lo stesso Arcario lo seppell\u00ec in una caverna sul monte, nota a lui soltanto. Egli trasform\u00f2 successivamente la grotta in cui era vissuto il Calogero in una piccola chiesa, dove alloggi\u00f2 insieme ad altri discepoli. In seguito vennero scavate nella roccia le cellette che costituirono i dormitori: furono dette \"Eremo\" o \"Quarto degli Eremi\".\nA causa delle invasioni Saracene in Sicilia, il vescovo agrigentino del tempo per non far disperdere le reliquie le fece condurre nel messinese presso il monastero basiliano di San Filippo di Fragal\u00e0, nei pressi di Frazzan\u00f2. Ai giorni nostri le sacre spoglie riposano in una cassa lignea nella chiesa madre di Frazzan\u00f2, Diocesi di Patti, assieme a quelle del patrono e concittadino della citt\u00e0 San Lorenzo.\nCulto.\nFeste e tradizioni.\nAd Agrigento.\nIl Patrono di Agrigento \u00e8 San Gerlando ma i festeggiamenti maggiori sono tributati a \"San Calogero\",che \u00e8 il compatrono. Durante gli otto giorni di festa, \"dalla prima alla seconda domenica di luglio\", si intersecano \"misticismo, antiche tradizioni, leggende e profonda fede cristiana\". Si narra che il \"monaco Calogero\", venuto in Sicilia ad evangelizzare e diffondere la fede cristiana, durante un lungo periodo di pestilenza andasse in giro a chiedere del pane da dare ai poveri. La gente, rintanata in casa per paura della peste, al passaggio del monaco avrebbe \"lanciato il pane dalle finestre\" per evitare che Calogero si avvicinasse troppo alle proprie abitazioni. A testimoniare la devozione nei confronti del santo legata alle antiche tradizioni, sono le manifestazioni che pone in essere, chi abbia ricevuto una grazia. Si assiste ancora, durante i festeggiamenti ai \"viaggi a piedi nudi\" dalla propria abitazione \"fino al Santuario\" a lui dedicato, alle rappresentazioni grafiche delle malattie e delle disgrazie, alle \"\u201cvestine\u201d bianche\" fatte indossare ai bambini. Durante il periodo dei festeggiamenti solitamente vengono organizzate anche manifestazioni di carattere culturale.\nI festeggiamenti iniziano il \"venerd\u00ec antecedente la prima domenica\" \"di luglio\" con l'intensificazione delle funzioni religiose in Santuario per l'accoglienza dei fedeli che iniziano \"i pellegrinaggi\" al Santo e inizia, nel pomeriggio, l\"Ottavario\" predicato che vede il tempio gremito di fedeli; viene inaugurata l'illuminazione straordinaria della citt\u00e0 e \"i tamburi\" caratteristici girano per tutte le strade annunciando, con il loro suono l'avvicinarsi della festa, e nelle strade vicine delle \"bancarelle\", con prodotti di tutti i generi principalmente dolciari, ricordano a tutti il momento festoso. Il programma della \"domenica\" ha inizio la mattina con \u201cl\"\u2018Alborata\"\u201d, lo sparo di mortaretti e la \u201c\"Fiera\"\u201d di equini, bovini, ovini, attrezzi agricoli tradizionali e moderni ( la \u201c\"Fiera\"\u201d si fa soltanto la seconda domenica). Alle 9 l'inizio delle celebrazioni religiose.\nA mezzogiorno ,la prima domenica, e alle 13 ,la seconda ed ultima domenica, la statua del Santo deposta dal suo abituale posizionamento sull'abside e fissata da robusti perni sulla \u201c\"vara\"\u201c, viene \"portata in processione dai devoti portatori\", cui \u00e8 affidata per tutta la giornata, che trasporteranno in spalla per le vie della citt\u00e0 lungo il tradizionale percorso che va da via Atenea fino a porta Addolorata. Qui alle 18 la statua del Santo viene posta sul carro trionfale. Alle 20.30 inizia la processione che si conclude al viale della Vittoria, con la partecipazione delle autorit\u00e0 comunali e delle confraternite di Agrigento. Dopo lo spettacolo pirotecnico, \u201c\"a maschiata di San Cal\u00f2\"\u201d e la \"'fiaccolata\", la statua del Santo fa rientro al santuario.\nA Sciacca.\nA Sciacca, Calogero \u00e8 venerato con una statua di Antonello e Giacomo Gagini del 1535 che si trova presso la basilica minore a lui dedicata sul monte Kronio (o San Calogero) che si trova a circa 8\u00a0km dalla citt\u00e0. Con la Beata Vergine Maria del Soccorso, San Calogero \u00e8 compatrono di questa terra dove visse per 35 anni fino alla sua morte.\nLa festa si celebra il marted\u00ec dopo la Pentecoste. Il giorno antecedente (luned\u00ec) e il giorno della Festa (marted\u00ec), la cittadinanza saccense, come segno di devozione al santo patrono, si reca dalla chiesa madre, in pellegrinaggio, fino al monte S. Calogero a piedi (molti pellegrini fanno la strada a piedi scalzi), sin dalle prime ore della mattina. Durante la giornata di marted\u00ec nella Basilica di S. Calogero si celebrano diverse messe solenni. Alle ore 19:00 viene celebrata la processione del Santissimo, affollata da numerosissimi fedeli; al rientro viene officiata l'ultima santa messa. Negli anni passati, durante i festeggiamenti di S. Calogero il popolo di Sciacca affollava il monte e la vicina pineta organizzando grigliate all'aperto, oltre a feste e giochi in onore dell'eremita.\nA Petralia Sottana.\nLegato alle celebrazioni e ai riti pagani di Kronos (per i romani Saturno) protettore dell'agricoltura, dal 1860 San Calogero \u00e8 il santo patrono di Petralia Sottana, comune sulle Madonie in provincia di Palermo. Prima del 1860 non era il patrono del paese ma da tempo aveva una forte devozione da parte dei petralesi tanto che dal 1642 veniva portato in processione anche il giorno del Corpus Domini oltre che il 18 giugno perch\u00e9 protegesse i raccolti e ancora prima della statua esisteva un quadro che and\u00f2 perduto.\nLa statua di San Calogero Eremita, opera di frate Umile Pintorno da Petralia (XVII secolo), viene portata in spalla per le vie principali del paese, dentro un pesante fercolo di legno, chiamato \"vara.\" Nel 1796 viene eseguita la \"vara\", del peso di 18 quintali, da M.ro Antonino Manfr\u00e8 e M.ro Antonino di Giovanni con un compenso di otto onze, ventotto tar\u00ec e dieci grani.\nLa vara viene addobbata con ex voto, rose, gigli, spighe dette \"scocche di furmientu\", fave e amarene. la Vara \u00e8 preceduta dai \"giocatori di palio\" che fanno volteggiare abilmente la pertica, chiamata \"stinnardu cu i cianciani\" o \"palu i San Cal\u00f2\", rivestita da uno stendardo con l'effigie del Santo.\nIl culto di San Calogero a Petralia Sottana \u00e8 molto forte e radicato nella comunit\u00e0; le celebrazioni hanno inizio con la tradizionale \"Sittina\" a San Calogero, un appuntamento liturgico che annualmente si ripete a partire dalla mattina dell'11 giugno. Alla Messa delle 07,00 di buon mattino un considerevole numero di fedeli, molti anche scalzi, si dirigono all'appuntamento liturgico fino al giorno della solenne processione. Nel 2011 a Petralia Sottana si sono svolte le celebrazioni del \"Giubileo a San Calogero\", in occasione del \"1450\u00ba anniversario della morte di San Calogero\". In questa circostanza, il 24 luglio, \u00e8 stata riproposta la processione del santo per le vie principali di Petralia Sottana da dedicare agli emigrati. La particolarit\u00e0 dell'evento \u00e8 stata l'arrivo delle reliquie di San Calogero eremita dal monastero di Frazzan\u00f2 dove sono custodite. Le reliquie per la prima volta nella storia escono fuori dal comune messinese per essere condotte in altro luogo. Ai singolari festeggiamenti hanno preso parte le delegazioni di alcuni comuni di Sicilia dove si onora il santo, quali Frazzan\u00f2, S. Salvatore di Fitalia, Naro, Agrigento e Caltavuturo. Tra questi anche i tammura di Girgenti, una delegazione proveniente dal Comune di San Calogero di Calabria, gli Amici di San Calogero e l'Arciconfraternita di San Calogero con sede a Roma.\nA Frazzan\u00f2.\nSan Calogero \u00e8 coprotettore di Frazzan\u00f2, paese in cui sono conservate molte reliquie del santo (tra cui il capo). Le ossa furono trasferite prima del 965 nel monastero di S. Filippo di Fragal\u00e0 presso Frazzan\u00f2. I cittadini di S. Salvatore tra XVII e primi decenni del XVIII secolo, non le restituirono ai monaci di Fragal\u00e0 non essendo stato stipulato nessun documento scritto.\nA S. Salvatore di Fitalia.\nSan Calogero Eremita \u00e8 il patrono di San Salvatore di Fitalia, meta di pellegrini che vi si recano per rendere omaggio al santo, alla cui venerazione \u00e8 collegata la tradizione degli ex voto. Gran parte di tale oggetti, donati in segno di ringraziamento dai fedeli, sono conservati presso il museo delle tradizioni religiose. La festa di San Calogero si svolge il 19, 20 e 21 agosto di ogni anno. La statua del santo viene portata in processione lungo le vie del paese su una caratteristica \"vara\", accompagnata dalle musiche del complesso bandistico locale \"Vincenzo Bellini\". La festa si conclude con uno spettacolo pirotecnico.\nSan Calogero viene portato in processione anche in altri momenti dell'anno: 5 febbraio, in cui il Santo esce in penitenza senza musiche e viene portato nella Chiesa Madre. In questa occasione il clero non veste paramenti sacri. La tradizione orale indica in questa data la rievocazione di un miracolo del Santo avvenuto nel corso di una penitenziale processione tendente a liberare il paese da violenti nubifragi che lo tormentavano da giorni. Altra processione la domenica successiva per riportare la statua al santuario accompagnata dalla banda. La domenica delle Palme, processione congiunta con quella di S. Antonio di Padova, ricordo della divisione fra \"Salvatoriani\" e \"Mariani\", avendo S. Salvatore due chiese madri: quella del SS. Salvatore e di S. Maria diviso tra le diocesi di Patti e di Messina fino al 1822. Altre processioni sono quella, penitenziale, dell'ultimo venerd\u00ec di marzo e quella, non pi\u00f9 svolta a partire dal XX sec., del primo venerd\u00ec di marzo\nA Naro.\nIl culto del \"Santo nero\" \u00e8 molto sentito a Naro (AG), citt\u00e0 di cui \u00e8 patrono, nella quale si tengono imponenti festeggiamenti, organizzati dal comitato Amici di San Cal\u00f2, che vanno dal 15 giugno, giorno in cui la statua del Santo viene portata dalla cripta sottostante la chiesa all'interno del Santuario stesso, al 25 di giugno, denominato ottava, culminando il 18 giugno, giorno vero e proprio della festa, che vede il Santo messo su una grande slitta in legno denominata \"straula\" o \"carro dei Miracoli\" e trascinato dai fedeli con una corda, legata a due capi della slitta e lunga pi\u00f9 di 100 metri, dal Santuario di San Calogero fino alla chiesa Madre della citt\u00e0. Tutta la processione \u00e8 scandita dalle urla dei fedeli che trascinano la straula col Santo al grido di \"Viva Diu e San Cal\u00f2\", possono trovarsi con estrema facilit\u00e0 anche persone che fanno tutta la processione a piedi scalzi o che, sempre a piedi scalzi, salgono per le irte salite del paese per arrivare al Santuario.\nParticolare \u00e8 la tradizione del pane benedetto che viene modellato in diverse forme a rappresentare le parti del corpo miracolate da San Calogero e viene portato al Santuario per essere benedetto, i proprietari poi ne tengono una parte per loro per condividerla con amici e parenti ed il resto lo lasciano al Santuario affinch\u00e9 sia distribuito ai fedeli. Questa tradizione \u00e8 molto radicata e non soltanto durante i giorni della festa, ma anche durante il resto dell'anno \u00e8 possibile trovare fedeli che portano il pane per la benedizione.\nAltre processioni avvengono il 18 (nel pomeriggio), quando il Santo viene portato dalla chiesa Madre alla chiesa di San Francesco e poi il 19, quando il Santo viene portato di nuovo al Santuario davanti al quale viene celebrata una Messa solenne prima che il simulacro venga portato dentro la chiesa. Poi ancora il 25 (ottava) giorno in cui il Santo viene nuovamente portato in processione per le vie cittadine.\nDurante tutto il periodo dei festeggiamenti \u00e8 presente una fiera nelle principali vie cittadine e vengono organizzate diverse manifestazioni culturali con spettacoli teatrali, concerti e manifestazioni di cultura popolare. Alla mezzanotte tra il 17 ed il 18 giugno ha luogo, davanti al Santuario di San Calogero, uno spettacolo pirotecnico.\nIl Santo viene portato in processione per le vie cittadine anche l'11 gennaio (ricorrenza denominata appunto San Cal\u00f2 di Innaru) per ringraziare il Santo di aver preservato Naro dal forte terremoto che nel 1693 ha scosso la Sicilia.\nA Porto Empedocle.\nI festeggiamenti in onore del Santo nero hanno inizio il gioved\u00ec che precede la prima domenica di settembre, quando in solenne processione il simulacro ottocentesco del santo lascia la cappella della casa dei portuali, dove \u00e8 abitualmente custodito e venerato, per esser condotto in Chiesa Madre. Sono cinque giorni vissuti con ritmo incalzante, con passione travolgente, con entusiasmo delirante. I tamburi sono i coprotagonisti della festa. C'\u00e8 in alcuni tratti della festa qualcosa di pagano, che per\u00f2 non \u00e8 manifestazione di tendenze eretiche, bens\u00ec segno certo dello scoppio di una fede esuberante. Tutti i paesani vogliono avere l'onore di vedere la statua del Santo nella propria strada per questa ragione i giorni della festa sono diventati cinque nel corso degli anni.\nA Santo Stefano Quisquina.\nA Santo Stefano Quisquina la festa di San Calogero si svolge a partire dalla sera del 17 giugno e continua anche durante il giorno successivo. Il 17 sera dopo i vespri del santo la processione al Pizzo (nella Chiesetta che domina il paese) nel corso della quale l'antica statua del Santo viene accompagnata con una suggestiva fiaccolata. I pi\u00f9 devoti trascorrono la nottata all'aperto accanto alla Chiesa fra canti e preghiere. Il giorno dopo, la statua di San Calogero, in processione viene riportata nella Chiesa Madre dove rimane custodita tutto l'anno. La sera la solenne processione per le vie del paese e a conclusione dei festeggiamenti i giochi pirotecnici.\nA Campofranco.\nUna delle processioni pi\u00f9 suggestive inerenti al culto di San Calogero Eremita \u00e8 quella che si svolge l'ultima domenica di luglio a Campofranco (festa chiamata di San Caloieru u riccu) dove \u00e8 compatrono del paese nisseno a San Giovanni Evangelista. La processione si articola in due fasi: quella della mattina che prevede il passaggio del simulacro, portato rigorosamente a spalla, dalla chiesa di San Francesco, da un paio di anni divenuta Santuario di san Calogero , dove abitualmente riposa, alla chiesa Madre. Il tutto accompagnato da migliaia di fedeli che, ogni anno, svolgono il percorso della processione scalzi come segno votivo nei confronti del santo.\nNella processione serale, la statua del santo attraversa nuovamente Piazza Crispi per poi passare nelle vie pi\u00f9 antiche della parte bassa e alta del paese con varie \"pusate\" durante le quali vengono benedetti i \"Pupi di pane\" che i fedeli porgono ai portantini per far s\u00ec che vengano benedetti e distribuiti a tutti i fedeli che accompagnano la processione.\nIl Santo viene portato in processione per le vie cittadine anche l'11 gennaio (ricorrenza denominata appunto San Caloieru u poviru) per ringraziare il Santo di aver preservato Campofranco dal forte terremoto che nel 1600 ha scosso la Sicilia.\nAd Aliminusa.\nAlla conclusione della raccolta delle messi, come ringraziamento, da secoli il 24 agosto si festeggia San Calogero e si svolge la fiera agricola, in questo si pu\u00f2 notare una continuazione delle celebrazioni e dei riti pagani di Saturno protettore dell'agricoltura.\nLa questua \"A cugghiuta\" si effettua nei giorni precedenti la festa, durante i quali i componenti del comitato dei festeggiamenti girano per le vie del paese, seguiti dal rullo dei tamburi, bussando a tutte le porte per raccogliere le offerte. Oggi si tratta di offerte in denaro, ma fino a qualche decennio fa i contadini erano soliti donare al Santo una certa quantit\u00e0 di grano.\nI festeggiamenti in onore del Santo alternano a manifestazioni prettamente laiche, come l'alborata, giochi di societ\u00e0 (pentolaccia, tiro alla fune, palo della cuccagna \"a ntinna\", corsa coi sacchi, ecc.), concerti canori, sfilate della locale banda musicale, dagli spari dei mortaretti e dei fuochi d'artificio, a celebrazioni e riti religiosi, la processione della statua del Santo.\nSan Calogero \u00e8 raffigurato con abito da eremita e da abate basiliano, con in mano la bibbia e a lato la cerva che, diventato anziano, secondo la tradizione il Signore gli invi\u00f2 per nutrirlo col suo latte.\nNegli anni settanta, al fine di ritrovare i tanti compaesani emigrati che ritornavano in estate, si decise di associare ai festeggiamenti di San Calogero quelli di santa Rosalia e della Madonna del Rosario, che fino ad allora si celebravano rispettivamente il 4 settembre e la prima domenica di ottobre, e celebrare tre giorni di festa consecutivi.\nA Realmonte.\nSan Calogero viene festeggiato per tre giorni a Realmonte. Vi sono tre simulacri, uno custodito nella Chiesa Madre di S. Domenico, uno in una nicchia sita nella Strada Provinciale 68 e un altro in via \"San Cal\u00f2\". Il primo giorno di festa uno dei simulacri viene portato in Piazza, dove attorniato dal clima di festa viene venerato dai devoti, un altro invece esce in processione portato dalla confraternita e accompagnato dai \"tammurinara\", dai loro tamburi e dalla banda musicale al grido di \"E chiamamu a cu nn'aiuta!\" \"Viva San Cal\u00f2!\", dove riceve le preghiere e le offerte (ma soprattutto il caratteristico pane lanciato dai balconi) dei devoti. La festa \u00e8 intrisa di tradizione che sa di \"pagano\", similarmente a quella di Porto Empedocle, e molto caratteristici sono \"u jocu de pignati\" (le pentolacce) e \"u jocu da 'ntinna\" (l'albero della cuccagna). Un'altra statua, la pi\u00f9 piccola, esce in processione con i giovani della confraternita. Il simulacro viene portato anche in spiaggia a pregare per il mare, bene prezioso. La festa di S. Calogero si svolge in genere nel primo fine settimana di Agosto.\nLe filastrocche.\nUn aspetto caratterizzante del culto di San Calogero nell'agrigentino \u00e8 la preghiera; quest'ultima, in quanto richiesta votiva del popolo, principalmente incolto e agreste, \u00e8 in dialetto. Contrariamente rispetto a ci\u00f2 che si potrebbe immaginare, per\u00f2, la lingua siciliana richiama le leggi della melodia modellandosi agli andamenti ritmici che la parola italiana, irrigidendosi, non riesce a seguire. Rapidi cambi di frequenza, durata variabile delle sillabe, modulazione del registro e del volume della voce sono evidenziabili soprattutto nelle \"filastrocche - dispute\" in cui i vari abitanti del territorio agrigentino rivendicano la veridicit\u00e0 del proprio santo, con lo scopo di sminuire quello degli altri paesi. Esempi di queste filastrocche, delle preghiere e dei canti sono presenti nel libro \"San Calogero, un agrigentino venuto da lontano\" (Bonanno Editore, Acireale, 2005).\nIconografia.\nSecondo alcuni storici ortodossi, dal XVIII secolo il santo \u00e8 raffigurato con la pelle nera a causa di un errore di alcuni gesuiti del sei-settecento (che ritengono \"in malafede\") i quali, nel trascrivere le sue \"Vite\", cambiarono il termine greco \"Chalkhidonos\", che significa \"di Calcedonia\", con \"Karchidonos\", ovvero \"Cartaginese\", 'trasformando' cos\u00ec la sua provenienza.\nUn'altra ipotesi \u00e8 che il Santo abbia assunto uno dei caratteri delle deit\u00e0 ctonie greco-romane, in analogia con quanto previsto per le svariate Madonne Nere presenti in tutto il mondo, le quali avrebbero tale colorazione perch\u00e9 evoluzione delle svariate raffigurazioni delle Grandi Madri nella storia.\nSpesso viene raffigurato con al fianco la cerva che il Signore gli invi\u00f2, diventato anziano, per nutrirlo col suo latte."}
{"id": "1464813", "revid": "6923", "url": "https://it.wikipedia.org/wiki?curid=1464813", "title": "Computer organico", "text": "Il computer organico \u00e8 un ipotetico computer basato, invece che su componenti artificiali, su una integrazione fra elementi in silicio e organici.\nSono attualmente allo studio integrazioni tra silicio e neuroni: neuroni di lumaca sono stati fatti \"crescere\" all'interno di chip di silicio: con questo ibrido si \u00e8 riusciti a compiere la somma di due numeri, operazione base di tutti i calcoli elaborati dai sistemi informatici.\nQueste sperimentazioni sono ancora relegate ai laboratori e centri di ricerca e non si intravedono applicazioni commerciali in tempi brevi.\nUna delle pi\u00f9 grandi difficolt\u00e0 che si parano sulla strada di un elaboratore a base organica, \u00e8 appunto, il mantenimento della base organica stessa, la quale non si \"accontenta\" di corrente elettrica ma necessita di fluidi nutritivi: inoltre, essendo una struttura a base biologica, sottost\u00e0 a tutti i limiti della materia vivente, e cio\u00e8 deperimento e morte. Una possibile soluzione sarebbe quella di modificare pesantemente una struttura vivente tramite l'Ingegneria genetica, o meglio, progettare da zero una struttura biologica artificiale in grado di crescere e rigenerarsi indefinitivamente: questo permetterebbe di coltivare tessuti artificiali dedicati all'elaborazione dati: si veda, per approfondire, la voce Rete neurale.\nIl notevole vantaggio di strutture biologiche \u00e8 il superiore grado di connettivit\u00e0 tra le unit\u00e0 elaborative (neuroni) che permetterebbe di risolvere problemi non gestibili dagli attuali elaboratori elettronici."}
{"id": "1464815", "revid": "729019", "url": "https://it.wikipedia.org/wiki?curid=1464815", "title": "Societ\u00e0 italiana per le Strade Ferrate Secondarie della Sardegna", "text": "La Societ\u00e0 italiana per le Strade Ferrate Secondarie della Sardegna, nota pi\u00f9 semplicemente come Strade Ferrate Secondarie della Sardegna (SFSS), era una societ\u00e0 ferroviaria italiana, operante in Sardegna.\nProfilo.\nLa societ\u00e0 nacque nel 1886 ad opera di un gruppo di imprenditori italiani, col fine di partecipare alla gara per l'affidamento della concessione governativa per la realizzazione e la gestione delle prime linee ferroviarie della rete secondaria sarda.\nLa SFSS riusc\u00ec nell'intento di aggiudicarsi questo appalto, non senza polemiche, e cos\u00ec alla societ\u00e0 spett\u00f2 l'onere di costruire i collegamenti ferroviari nelle zone non raggiunte dalla rete principale della Compagnia Reale delle Ferrovie Sarde, anch'essa in gara per questa concessione. Il progetto dei lavori fu realizzato dall'ingegnere Alfredo Cottrau, e prevedeva prevalentemente linee di collegamento tra le citt\u00e0 raggiunte dai binari delle \"Ferrovie Reali\" ed i territori pi\u00f9 lontani da questi tracciati.\nTecnicamente la concessione prevedeva l'esplicita realizzazione della rete con criteri di economia, per questo venne decisa l'adozione dello scartamento ridotto da 950\u00a0mm invece dei 1435 della rete principale, soluzione che oltretutto permise maggiore libert\u00e0 in fase di progettazione, per via della maggiore agilit\u00e0 dei convogli nel superare i tratti tortuosi. Inoltre le linee furono interamente costruite a binario unico.\nI lavori iniziarono in breve tempo, e procedettero a ritmo sostenuto, con le squadre di operai capaci di realizzare mediamente 300 metri di ferrovia al giorno, nonostante le asperit\u00e0 dei territori in cui le nuove ferrovie erano in costruzione. Le prime linee a essere inaugurate furono la Cagliari-Isili e la Monti-Tempio, entrambe aperte all'esercizio il 15 febbraio 1888. Quello stesso anno fu inaugurata la Macomer-Bosa, attivata il 26 dicembre insieme al tronco da Macomer alla stazione di Tirso. Quest'ultimo era la prima parte della Macomer-Nuoro, che fu completata nei primi mesi del 1889, con l'apertura della Tirso-Orotelli (26 gennaio) e della Orotelli-Nuoro (6 febbraio).\nL'attivit\u00e0 delle SFSS interess\u00f2 anche la zona di Sassari, con l'apertura della Sassari-Alghero il 1\u00ba marzo, sempre del 1889. La prima parte dei lavori si concluse con l'apertura della Isili-Sorgono, il 3 dicembre 1889.\nQualche anno dopo, fu dato inizio alla seconda fase di realizzazione, che port\u00f2 alla costruzione della linea da Tirso a Chilivani, aperta al traffico tra il 10 febbraio 1891 (tronco Ozieri-Chilivani) e il 1\u00ba aprile 1893 (Tirso-Ozieri). Contemporaneamente si lavorava alla costruzione della ferrovia Mandas-Arbatax, i cui primi tronchi (Mandas-Nurri e Gairo-Arbatax) furono aperti quello stesso giorno. Il 16 novembre del 1893 i due tronchi giunsero a Villanova Tulo da un lato e ad Ussassai dall'altro; con l'inaugurazione della tratta tra questi ultimi due centri, avvenuta il 20 aprile 1894, i 159 chilometri di linea furono completati. Sempre in zona, il 16 novembre 1893, era stata anche aperta una diramazione da Gairo a Jerzu. Con queste linee fu completata la rete SFSS, che si estendeva per complessivi 590 chilometri.\nNel 1921, la SFSS fu assorbita da un'altra societ\u00e0, la Ferrovie Complementari della Sardegna, sancendone la fine della sua storia. Dal 2010 le linee costruite dalle SFSS ancora esistenti sono sotto il controllo dell'ARST."}
{"id": "1464817", "revid": "22416", "url": "https://it.wikipedia.org/wiki?curid=1464817", "title": "Strade Ferrate Secondarie della Sardegna", "text": ""}
{"id": "1464820", "revid": "1768939", "url": "https://it.wikipedia.org/wiki?curid=1464820", "title": "Agnello da Pisa", "text": "Biografia.\nAgnello da Pisa nacque a Pisa dalla nobile famiglia degli Agnelli. Entr\u00f2 nell'Ordine dei Frati Minori.\nFu compagno di san Francesco d'Assisi dal 1212. Da quest'ultimo fu inviato, insieme ad Alberto da Pisa, nel 1217 in Francia come provinciale. In seguito, nel 1224, venne inviato presso Oxford in Inghilterra per istituirvi la nuova provincia francescana, di cui mise a capo Roberto Grossatesta.\nCulto.\nTommaso da Eccleston narra che il corpo di Agnello, incorruttibile, fu conservato con grande venerazione a Oxford fino al tempo di Enrico VIII.\nIl suo culto fu confermato da Papa Leone XII il 4 settembre 1892."}
{"id": "1464822", "revid": "767487", "url": "https://it.wikipedia.org/wiki?curid=1464822", "title": "Vecchio municipio di Villalago", "text": "Il vecchio municipio di Villalago \u00e8 un palazzo, nel centro storico di Villalago in provincia dell'Aquila, che ora ospita la Biblioteca Comunale, una scuola per Operatori Forestali e il museo delle arti e delle tradizioni popolari.\nSi trova nel cuore del centro storico, in via Romualdo Galante.\nStoria.\nVenne costruito nella seconda met\u00e0 dell'800 ove sorgeva la chiesa di San Giovanni Battista.\nLa torre campanaria \u00e8 stata convertita in torre civica, e, nel 1887, provvista di orologio.\nL'aspetto esterno \u00e8 barocco, mentre alcuni interni sono molto moderni.Alcuni locali all'interno ospitano la biblioteca comunale e al piano superiore vi \u00e8 una scuola per operatori forestali.\nIl Museo Etnografico della Civilt\u00e0 Abruzzese Contadina.\nNel 2003, all'interno del vecchio municipio \u00e8 stato inaugurato il museo delle arti e tradizioni popolari.\nVarie sale a tema portano il visitatore a viaggiare indietro nel tempo. Ogni sala affronta un tipo di attrezzo diverso: attrezzi agricoli, dei pastori, dei pescatori, per la preparazione del formaggio, della cardatura e tessitura della lana, usati dai nonni ed avi degli abitanti di Villalago, oggi scomparsi dall'uso quotidiano.\nAltre sale del museo sono site nella rocca di Villalago."}
{"id": "1464823", "revid": "767487", "url": "https://it.wikipedia.org/wiki?curid=1464823", "title": "Evaristo Frisoni", "text": "Biografia.\nEra conosciuto come Frisoni II per distinguerlo dal fratello Berardo, anch'egli calciatore. \u00c8 il padre di Walter Frisoni.\nCarriera.\nLeg\u00f2 la sua carriera a due societ\u00e0: la Roma e il Brescia. Con la prima vanta 103 partite in Serie A mentre con il Brescia ha rivest\u00ec tutti i ruoli: giocatore dal 1925 al 1933, giocatore-allenatore dal 1938 al 1941 dopo la parentesi nella capitale, allenatore nella stagione 1941-1942 e poi dirigente, sommando alla fine 267 partite con le rondinelle nelle tre serie maggiori, e 40 reti realizzate.\nCon il club lombardo conquist\u00f2 da giocatore una promozione in Serie A e da allenatore una in Serie B.\nNell'estate del 1928 il Brescia venne invitato in America in una tourn\u00e9e contro formazioni statunitensi, vennero giocate 10 gare, Evaristo ne gioc\u00f2 otto."}
{"id": "1464829", "revid": "84604", "url": "https://it.wikipedia.org/wiki?curid=1464829", "title": "Museo delle arti e tradizioni popolari (Villalago)", "text": ""}
{"id": "1464832", "revid": "100099757", "url": "https://it.wikipedia.org/wiki?curid=1464832", "title": "Michelle Pearson", "text": "Specializzata nello stile libero e nei misti ha vinto la medaglia di bronzo nei 200\u00a0m misti alle Olimpiadi di Los Angeles 1984."}
{"id": "1464836", "revid": "599013", "url": "https://it.wikipedia.org/wiki?curid=1464836", "title": "June Croft", "text": "Specializzata nello stile libero ha vinto la medaglia d'argento nella staffetta 4x100\u00a0m misti alle Olimpiadi di Mosca 1980 e la medaglia di bronzo nei 400\u00a0m sl alle Olimpiadi di Los Angeles 1984."}
{"id": "1464837", "revid": "120581152", "url": "https://it.wikipedia.org/wiki?curid=1464837", "title": "Eforie", "text": "Eforie \u00e8 una citt\u00e0 della Romania di 9\u00a0856 abitanti, ubicata nel distretto di Costanza, nella regione storica della Dobrugia.\nLa citt\u00e0 \u00e8 suddivisa in due parti, Eforie Nord ed Eforie Sud, unite da uno stretto istmo di terra che separa il Mar Nero e il lago Techirghiol.\nEforie \u00e8 una delle pi\u00f9 note stazioni balneari del litorale del Mar Nero."}
{"id": "1464840", "revid": "111319", "url": "https://it.wikipedia.org/wiki?curid=1464840", "title": "Michelle Person", "text": ""}
{"id": "1464844", "revid": "125496870", "url": "https://it.wikipedia.org/wiki?curid=1464844", "title": "Il giuramento di Zorro", "text": "Il giuramento di Zorro \u00e8 un film del 1965 diretto da Ricardo Blasco."}
{"id": "1464858", "revid": "729019", "url": "https://it.wikipedia.org/wiki?curid=1464858", "title": "Filippo Raciti", "text": "Ispettore Capo della Polizia di Stato, mor\u00ec in servizio durante gli incidenti scatenati da una frangia di ultras catanesi contro la Polizia, intervenuta per sedare i disordini alla fine del derby siciliano di calcio Catania-Palermo.\nLa morte di Raciti suscit\u00f2 forte emozione in tutto il paese e caus\u00f2 l'interruzione di tutti i campionati di calcio in Italia per una settimana e l'annullamento di un'amichevole della Nazionale. La figura di Filippo Raciti \u00e8 spesso oggetto di un vasto repertorio di cori da stadio, slogan e graffiti, espressi da ultras del calcio che intendono offenderne la memoria o colpire le forze dell'ordine in quanto istituzioni.\nBiografia.\nNato a Catania, Raciti entr\u00f2 nella Polizia di Stato nel giugno del 1986 come allievo agente ausiliario. Svolse la maggior parte della sua carriera in servizi esterni di ordine pubblico, per i quali era istruttore. Dopo aver prestato servizio, per quasi due anni, presso la Questura di Catania, all'Ufficio Prevenzione Generale e Soccorso Pubblico, dal dicembre 2006 era stato trasferito al X Reparto Mobile. Aveva servito per quasi vent'anni nella Polizia di Stato, proprio al X Reparto Mobile. Viveva ad Acireale con la moglie Marisa Grasso e i figli Fabiana e Alessio.\nMor\u00ec durante gli scontri di Catania il 2 febbraio 2007, due ore circa dopo il termine della partita, a seguito di un trauma epatico causato dall'impatto di un corpo contundente.\nLe indagini, gli arresti e il processo.\nLe indagini sulla sua morte portarono all'arresto di due persone: Antonino Speziale e Daniele Natale Micale, rei di aver colpito mortalmente Raciti con un sottolavello. Tuttavia i mass-media rivelarono la possibilit\u00e0 che Raciti fosse stato investito dallo sportello del fuoristrada (un Land Rover Discovery) dei colleghi che si muoveva in retromarcia, e da cui era disceso a causa del denso fumo che aveva invaso il veicolo. Quest'ipotesi fu avvalorata sia dalle dichiarazioni dello stesso autista del Discovery rese davanti alla squadra mobile il 5 Febbraio 2007, che dal ritrovamento da parte dei RIS di Parma di frammenti di vernice di colore azzurro compatibile con i colori del veicolo sulla maschera antigas e sugli scarponi dell'ispettore.\nIl procedimento penale scaturito dall'uccisione di Raciti ha visto le seguenti sentenze:\nLe sentenze hanno definito in forma esecutiva i risarcimenti di ciascuno dei condannati alla Presidenza del Consiglio dei ministri e al Ministero dell'Interno per danni non patrimoniali, come pure le provvisionali per la vedova e i due figli dell'ispettore Raciti.\nIl 7 febbraio 2014 il procuratore generale presso la Corte di appello di Messina Luigi Riello ha sposato le tesi dell'istanza presentata da Antonino Speziale per la revisione del processo; lo stesso ricorso \u00e8 stato poi rigettato dalla Corte di Cassazione, in quanto dichiarato inammissibile.\nNel dicembre del 2017, poco prima di Natale, Micale ha iniziato a beneficiare della semilibert\u00e0.\nRiconoscimenti.\nRaciti \u00e8 stato insignito della medaglia d'oro al valor civile alla memoria, consegnata alla moglie l'11 maggio 2007, in occasione del 155\u00ba anniversario della Polizia di Stato. Il 17 febbraio 2007 gli \u00e8 stato intitolato lo stadio di Quarrata, in provincia di Pistoia. Il 14 aprile 2007 \u00e8 stato intitolato lo stadio comunale di Siderno in provincia di Reggio Calabria alla sua memoria. Tra il 28 febbraio e il 1\u00ba marzo 2009 \u00e8 stata fatta una maratona in suo onore, che partiva dallo stadio Angelo Massimino di Catania e arrivava allo stadio Renzo Barbera di Palermo. L'iniziativa ha visto protagonista l'ex atleta Salvatore Antibo."}
{"id": "1464859", "revid": "119497408", "url": "https://it.wikipedia.org/wiki?curid=1464859", "title": "Tiffany Cohen", "text": "Specializzata nello stile libero ha vinto due medaglie d'oro ai Giochi olimpici di Los Angeles 1984: nei 400\u00a0m e negli 800\u00a0m sl.\n\u00c8 una dei Membri dell'International Swimming Hall of Fame."}
{"id": "1464860", "revid": "767487", "url": "https://it.wikipedia.org/wiki?curid=1464860", "title": "La lunga notte di Tombstone", "text": "La lunga notte di Tombstone (\"Cronica de un Atraco\") \u00e8 un film del 1968 diretto da Jaime Jesus Balcazar."}
{"id": "1464866", "revid": "767487", "url": "https://it.wikipedia.org/wiki?curid=1464866", "title": "I due gladiatori", "text": "I due gladiatori \u00e8 un film peplum del 1964 diretto da Mario Caiano.\nTrama.\nIndegno del grande imperatore Marco Aurelio, il giovane e crudele Commodo governa con asprezza Roma. Un fratello, salvato dalle acque del Tevere, controlla una rivolta contro di lui."}
{"id": "1464867", "revid": "1442080", "url": "https://it.wikipedia.org/wiki?curid=1464867", "title": "Nelson Vivas", "text": "Carriera.\nGiocatore.\nClub.\nVivas inizia la sua carriera nel Quilmes, debuttando il 10 settembre 1991 contro il Newell's Old Boys. Dopo tre anni a Quilmes si trasferisce al Boca Juniors, fino al 1998.\nDecide di fare il grande passo europeo trasferendosi in prestito all'AC Lugano, squadra svizzera. Dopo solo 10 presenze viene chiamato all'Arsenal che lo acquista nell'agosto 1998.\nFunge prevalentemente da riserva dei terzini Lee Dixon e Nigel Winterburn; disputa 18 partite da titolare e altrettante come sostituto nei \"Gunners\".\nVivas viene poi mandato in Spagna in prestito al Celta Vigo. Tornato all'Arsenal nella stagione 1999-2000 serve pi\u00f9 che altro come sostituto di Oleh Lu\u017enyj e Sylvinho. Non trovando spazio in Inghilterra, approda in Serie A all'Inter, sfiorando lo scudetto. Dopo due stagioni torna per\u00f2 in Argentina.\nDopo una stagione al River Plate, Vivas torna al Quilmes dove chiude la carriera nel 2005.\nNazionale.\nNonostante difficilmente trovasse spazio nelle squadre di club in cui ha militato, partiva da titolare con la Nazionale argentina. Con l\"'Albiceleste\" ha totalizzato 39 presenze ed un gol segnato.\nAllenatore.\nIl 6 febbraio 2006 con la nomina di Diego Simeone tecnico del Racing Club, diventa vice insieme a Mat\u00edas Almeyda.\nDal 2006 al 2008, Vivas \u00e8 stato accanto a Diego Simeone sulla panchina dell'Estudiantes de La Plata come allenatore in seconda, e dal 2008 ricopre lo stesso ruolo al River Plate.\nIl 25 giugno 2013 diventa allenatore del Quilmes, dove lo segue Andr\u00e9s Guglielminpietro come vice. Esordisce nella sconfitta per 2-0 contro il Rosario Central. Il 22 ottobre dopo il pareggio casalingo con l\u2019Atl\u00e9tico de Rafaela e dopo una lite con un tifoso della tribuna, Carlos Dondero, socio del club, che lo aveva insultato per tutta la durata dell'incontro, ha deciso di rassegnare le proprie dimissioni. Lascia la squadra dopo 12 partite (4 vittorie 2 pareggi e 6 sconfitte).\nNel febbraio del 2015 diventa allenatore della squadra riserve dell'Estudiantes e il 10 dicembre successivo \u00e8 promosso allenatore della prima squadra, in sostituzione di Gabriel Milito. Esordisce nella sconfitta casalinga per 1-0 contro il Lan\u00fas. Chiude il campionato al secondo posto del proprio girone a 32 punti e nello scontro finale per il terzo posto vince 1-0 contro il Godoy Cruz. Nella Coppa Sudamericana viene eliminato al secondo turno dal Belgrado. Il secondo anno non riesce a superare la fase a gironi nella Coppa Libertadores arrivando terzo posto al proprio girone. Il 12 giugno 2017 si dimette dall\u2019incarico dopo l\u2019eliminazione dalla Coppa Argentina avvenuta la scorsa notte per mano del Pacifico de Mendoza, club che milita nel Federal B. Lascia la squadra al settimo posto a due turni dalla chiusura del campionato. Chiude la sua avventura totalizzando 51 partite (25 vittorie, 13 pareggi e 13 sconfitte).\nIl 20 giugno 2017 viene nominato tecnico del Defensa y Justicia. Esordisce nella sconfitta per 5-2 dopo i calci di rigore dal Chapecoense partita valevole per il secondo turno della Coppa Sudamericana. Il 24 settembre dopo la sconfitta per 3-1 contro il Col\u00f3n rassegna le dimissioni. Lascia la squadra dopo appena 4 partite (1 vittoria, 1 pareggio e 2 sconfitte).\nIl 1 settembre 2020 ritorna come vice di Diego Simeone all\u2019Atl\u00e9tico de Madrid, sostituendo il dimissionario Germ\u00e1n Burgos"}
{"id": "1464868", "revid": "179980", "url": "https://it.wikipedia.org/wiki?curid=1464868", "title": "Nelson David Vivas", "text": ""}
{"id": "1464872", "revid": "111792740", "url": "https://it.wikipedia.org/wiki?curid=1464872", "title": "Concentrazione di massa", "text": "Una concentrazione di massa, o mascon (contrazione dell'espressione inglese \"mass concentration\"), \u00e8 una regione della Luna, o di un pianeta, caratterizzata da una significativa anomalia gravitazionale positiva.\nLa parola \"mascon\" viene in genere usata come un sostantivo per descrivere la distribuzione di un eccesso di massa sopra o sotto la superficie di un pianeta. Tuttavia, questo termine \u00e8 pi\u00f9 spesso usato come un aggettivo per descrivere una struttura geologica che ha una anomalia gravitazionale positiva come i grandi \"bacini mascon\" sulla Luna.\nUn esempio di tali anomalie gravitazionali rilevabile sulla Terra \u00e8 costituito dalle isole Hawaii.\nEsempi significativi.\nTipici esempi di \"mascon\" lunari sono i bacini di impatto presenti sulla superficie del nostro satellite. Pur essendo delle depressioni, essi mostrano anomalie gravitazionali positive.\nI cinque pi\u00f9 importanti, ordinati secondo la dimensione, sono:\nTra i piccoli e irregolari si possono citare:\nSono presenti alcuni bacini mascon anche su Marte, tra i quali si possono citare Argyre Planitia, Isidis Planitia e Utopia Planitia.\nCaratteristiche.\nIn teoria, a depressioni topografiche in equilibrio isostatico dovrebbero corrispondere piccole variazioni gravitazionali negative; perci\u00f2 le anomalie positive riscontrate in questi bacini indicano la presenza di un'anomala concentrazione di massa posizionata tra la crosta e il mantello, che \u00e8 a sua volta sorretto dalla litosfera.\nUna spiegazione potrebbe essere che i mari lunari, composti da dense lave basaltiche, siano spessi pi\u00f9 di 6 km nei punti in cui si rilevano le anomalie gravitazionali. Tuttavia, questo accumulo di lava, che certamente contribuisce a generare le suddette anomalie, avrebbe dovuto comportare anche un innalzamento del sistema crosta-mantello per giustificare l'entit\u00e0 della variazione gravitazionale osservata; inoltre alcuni bacini mascon sulla Luna non sono associati a segni di attivit\u00e0 vulcanica.\nQuesto suggerisce che l'elevazione del mantello potrebbe essere super-isostatica, cio\u00e8 sollevata al di sopra della sua posizione di equilibrio. Va anche notato che l'enorme distesa di mare basaltico di origine vulcanica associata all'Oceanus Procellarum non possiede una variazione gravitazionale positiva.\nLe concentrazioni di massa lunare alterano la gravit\u00e0 locale di alcune zone, al punto che satelliti artificiali posti su orbite basse che, se non corrette, li fanno divenire instabili nel giro di mesi o anni, fino a farli impattare contro la stessa superficie lunare.\nScoperta.\nQueste anomalie gravitazionali furono rilevate gi\u00e0 dalla sonda sovietica Luna 10, i cui dati indicavano che il campo gravitazionale lunare causava perturbazioni maggiori del previsto, che furono attribuite alle sue intrinseche irregolarit\u00e0. La loro scoperta viene attribuita a Paul M. Muller e William Sjogren del NASA Jet Propulsion Laboratory (JPL), che nel 1968 applicarono un nuovo metodo analitico per controllare accuratamente i dati di volo della sonda Lunar Orbiter. La loro analisi identific\u00f2 una correlazione tra le anomalie gravitazionali positive e le depressioni dei vasti bacini circolari presenti sulla superficie lunare.\nIn quel periodo, una delle priorit\u00e0 di alcuni gruppi speciali di ricerca era di spiegare come mai le sonde Lunar Orbiter, utilizzate per verificare l'accuratezza del sistema di navigazione del Progetto Apollo, incorrevano in errori nella determinazione della posizione che a volte arrivavano anche a un ordine di grandezza (cio\u00e8, ad esempio, misuravano due chilometri invece di duecento metri).&lt;br&gt; Questo implicava che le aree ipotizzate per l'atterraggio dovevano essere di dimensioni cento volte pi\u00f9 grandi del valore previsto per garantire un buon margine di sicurezza. Alla fine, si scopr\u00ec che le perturbazioni erano causate dai mascon, le aree a forte perturbazione gravitazionale. William Wollenhaupt e Emil Schiesser, che lavoravano al progetto missioni spaziali con equipaggio della NASA, elaborarono la metodologia per risolvere il problema, che, applicata per la prima volta sull'Apollo 12, permise un atterraggio a soli 163 metri dall'obiettivo, individuata nella sonda Surveyor 3, gi\u00e0 atterrata in precedenza."}
{"id": "1464876", "revid": "74801", "url": "https://it.wikipedia.org/wiki?curid=1464876", "title": "Amory", "text": "Amory \u00e8 una citt\u00e0 (\"city\") degli Stati Uniti d'America, situata nella contea di Monroe, nello Stato del Mississippi.\nStoria.\nAmory fu la prima citt\u00e0 pianificata del Mississippi. La ferrovia Kansas City, Memphis and Birmingham Railroad necessitava di una stazione intermedia tra Memphis nel Tennessee e Birmingham in Alabama per le loro locomotive. Fu fondata quindi la nuova cittadina di Amory nel 1887. Gli abitanti della vicina Cotton Gin Port sul fiume Tombigbee abbandonarono la loro citt\u00e0 e si trasferirono ad Amory.\nGeografia fisica.\nSecondo lo United States Census Bureau, la citt\u00e0 ha una superficie totale di 8,0 miglia quadrate (), di cui 7,5 miglia quadrate () sono terra e 0,5 miglia quadrate () (6,37%) sono acqua.\nTrasporti.\nAmory \u00e8 servita dalle strade US 278, Mississippi Highway 6 e Mississippi Highway 25. La stazione ferroviaria \u00e8 servita dalla BNSF Railway, dall'Alabama and Gulf Coast Railway e dalla Mississippian Railway. Il trasporto navale \u00e8 disponibile sulla Tennessee-Tombigbee Waterway.\nEconomia.\nLe principali aziende della citt\u00e0 sono nei settori della fabbricazione di attrezzature sportive, della lavorazione della polpa di legno, dell'arredamento e del tessile.\nSociet\u00e0.\nEvoluzione demografica.\nAl censimento del 2000, Amory contava abitanti, nuclei familiari, e famiglie residenti nella citt\u00e0. La densit\u00e0 di popolazione era di 927,2 abitanti per miglio quadrato (). C'erano unit\u00e0 abitative con una densit\u00e0 media di 419,5/mi\u00b2 (162,0/km\u00b2). La composizione etnica della citt\u00e0 era di 69,85% bianchi, 29,18% afroamericani, 0,12% nativi americani, 0,06% asiatici, 0,16% di altre razze, e 0,63% di due o pi\u00f9 razze. Gli ispanici ed i latini rappresentavano lo 0,79% della popolazione.\nC'erano 2.876 nuclei familiari di cui il 30,6% con bambini al di sotto dei 18 anni, il 43,8% erano coppie sposate conviventi, il 19,3% avevano un capofamiglia donna senza marito, il 33,8% erano non-famiglie. Il 31,7% di tutti i nuclei familiari erano composti da persone singole, il 15,7% con una sola persona di pi\u00f9 di 65 anni. La dimensione media dei nuclei familiari \u00e8 di 2,36 componenti e la dimensione media delle famiglie di 2,97.\nLa piramide delle et\u00e0 vede il 25,9% con meno di 18 anni, l'8,0% tra 18 e 24 anni, il 25,0% tra 25 e 44, il 22,5% tra 45 e 64, ed il 18,7% con pi\u00f9 di 65 anni. L'et\u00e0 mediana era di 38 anni. Per ogni 100 femmine vi erano 82,4 maschi. Per ogni 100 donne di almeno 18 anni, vi erano 75,3 uomini.\nIl reddito mediano per nucleo familiare nella citt\u00e0 era di , per una famiglia di . I maschi avevano un reddito mediano di mentre le femmine di . Il reddito pro capite era . Circa il 17,1% delle famiglie ed il 20,7% della popolazione erano al di sotto della soglia di povert\u00e0, compresi il 31,6% dei minori di 18 anni ed il 17,4% degli ultrasessantacinquenni.\nEducazione.\nLa maggior parte degli abitanti di Amory si serve della Amory School District, mentre una quantit\u00e0 minore si rivolge alla Monroe County School District.\nCultura ed eventi.\nIn ricordo del proprio retaggio storico e culturale la citt\u00e0 di Amory tiene, ogni aprile, un festival che ha luogo al Frisco Park di Amory, chiamato \"Railroad Festival\". Fra le numerose attrazioni del Festival ci sono: cibo tipico del Sud, come carne alla griglia, pesce spada fritto e frittelle di mele, cavalli, artigiani, artisti e la presenza della pi\u00f9 nota band locale, i Gents, che riescono ad attrarre un pubblico piuttosto variegato per et\u00e0. Nonostante il mese di aprile sia normalmente piovoso, di solito piove per 3 dei quattro giorni di festival, il numero dei visitatori \u00e8 elevato e si aggira sui . \nOltre a questo festival, ogni settembre si tiene una manifestazione chiamata \"Entertainment for Education\", altrimenti nota come \"Stars over Mississippi\", nella quale un grande numero di artisti si esibisce in concerti di beneficenza per raccogliere soldi che vengono poi devoluti alla scuola locale. Fra i partecipanti si ricordano: Vince Gill, Dolly Parton, Nell Carter, Sandi Patty, Kathie Lee Gifford, Kathy Ireland, Brad Paisley, Brooks and Dunn, Ray Romano, Tony Danza, Patricia Heaton, Doris Roberts, Whoopy Goldberg, Brad Garrett e Prince Edward."}
{"id": "1464883", "revid": "125416548", "url": "https://it.wikipedia.org/wiki?curid=1464883", "title": "Sean Murray (attore)", "text": "Biografia.\nMurray \u00e8 figlio di Craig Harland Murray e Vivienne Bellisario. Ha un fratello, Chad W. Murray (produttore di \"\"), e sette sorelle acquisite, tra cui Troian Bellisario, figlia di Donald P. Bellisario (produttore delle serie televisive \"JAG - Avvocati in divisa\" e NCIS). \u00c8 a sua volta il figlio acquisito del produttore televisivo statunitense Donald P. Bellisario, che ha sposato la madre in quarte nozze. Ha frequentato Bonita Vista Junior High (ora Bonita Medio Vista) a Chula Vista, in California.\nHa preso parte al terzo episodio della quarta stagione di \"JAG - Avvocati in divisa\" (\"Fiore di Loto\") impersonando l'imputato, e ad alcuni episodi della sesta stagione, impersonando il figlio tossicodipendente della fidanzata dell'Ammiraglio Chegwidden. A partire dalla prima stagione fa parte del cast di \"NCIS - Unit\u00e0 anticrimine\", dove interpreta l'Agente Speciale Timothy McGee.\nHa partecipato al film \"Hocus Pocus\". Suo fratello Chad W. Murray ha preso parte al quarto episodio della prima stagione di \"NCIS\" (\"Gli immortali\"), impersonando il marinaio MacDonald, trovato morto all'inizio dell'episodio.\nRisiede a Sherman Oaks, California. Il 26 novembre 2005 ha sposato Carrie James. La coppia ha due figli, Caitilin Melissa, nata nel 2007, e River James, nato nel 2010."}
{"id": "1464885", "revid": "1745361", "url": "https://it.wikipedia.org/wiki?curid=1464885", "title": "Carlo Bertotti", "text": "Biografia.\nDal 1990 al 1995 ha lavorato come produttore e compositore di musiche per la pubblicit\u00e0 e per cortometraggi.\nNel 1996 ha fondato insieme a Flavio Ferri il gruppo Delta V, e in 10 anni ha scritto e prodotto 6 album del gruppo.\nSi \u00e8 occupato anche della scrittura del soggetto e delle sceneggiature dei video del gruppo.\nHa collaborato con Ornella Vanoni, Baustelle, Beaucoup Fish, Mao, Angela Baraldi, Garbo, JC 001, Alex Baroni, Mario Venuti, Kaball\u00e0.\nHa composto il brano strumentale \"Down, down\" che nei primi anni '90 \u00e8 stato la sigla che introduceva la sintesi di una partita di serie A."}
{"id": "1464893", "revid": "729019", "url": "https://it.wikipedia.org/wiki?curid=1464893", "title": "Tour della Nazionale di rugby a 15 della Nuova Zelanda 1934", "text": "La Nuova Zelanda si rec\u00f2 in Australia. I test match furono 2 con una vittoria per i padroni di casa e un pareggio. Gli Australiani, conquistarono dunque la Bledisloe Cup"}
{"id": "1464901", "revid": "70217", "url": "https://it.wikipedia.org/wiki?curid=1464901", "title": "Azerbaijan", "text": ""}
{"id": "1464903", "revid": "767487", "url": "https://it.wikipedia.org/wiki?curid=1464903", "title": "Jesse &amp; Joy", "text": "Jesse &amp; Joy \u00e8 un duo pop messicano, formatosi nel 2005 e composto da due fratelli, originari di Citt\u00e0 del Messico.\nBiografia.\nI fratelli Jesse, nato il 31 dicembre 1982, e Joy, nata il 20 giugno 1986, trascorrevano le domeniche in una chiesa evangelica, dove avevano a disposizione numerosi strumenti musicali: Jesse impar\u00f2 a suonare chitarra, batteria, armonica a bocca, basso e pianoforte, mentre Joy, oltre a cantare, impar\u00f2 pianoforte e chitarra. Nel 2001, quando Jesse aveva 18 anni e Joy ne aveva 15, scrissero la loro prima canzone, poi inserita nel primo album, intitolata \"Llegaste t\u00fa\". Nel 2004, mentre Jesse continuava la sua carriera di giocatore di pallacanestro, un amico del duo, Jorge Manzano, gli consigli\u00f2 di registrare un demo: la registrazione pass\u00f2 di mano in mano, fino ad arrivare alla Warner Music; i due, ignari del successo del demo, ricevettero una telefonata, quasi anonima, dalla casa produttrice e furono invitati a presentarsi il giorno seguente alla sede messicana, dove gli venne offerto di firmare un contratto: questo fu ufficialmente siglato il 18 aprile 2005, dopo un anno passato a scrivere canzoni, incontrando musicisti ed esplorando nuove sonorit\u00e0. Nel dicembre dello stesso anno fu proposta per la prima volta in pubblico una loro canzone, \"Espacio sideral\": inoltre, senza essere mai stati presenti in radio o in televisione, parteciparono a Telet\u00f3n, davanti a centomila persone, a Citt\u00e0 del Messico.\nNel giugno 2006 il duo pubblic\u00f2 il loro primo singolo, \"Espacio sideral\", che divent\u00f2 nel giro di poche settimane il secondo brano pi\u00f9 trasmesso nelle radio messicane; al singolo segu\u00ec, nell'agosto dello stesso anno, il primo album, intitolato \"\u00c9sta es mi vida\". Ottennero inoltre la nomination agli MTV Video Music Awards Latin America, come miglior nuovo artista, mentre, nel 2007, vinsero nella stessa categoria ai Latin Grammy Awards. Dallo stesso album furono estratti altri tre singoli: \"Ya no quiero\", \"Volver\u00e9\" e \"Llegaste t\u00fa\", canzone utilizzata come colonna sonora nella telenovela \"Tormenta en el para\u00edso\". Nel 2008 pubblicarono inoltre un EP, \"Esto es lo que soy\", la cui canzone omonima, fu inserita nella colonna sonora della telenovela \"Las tontas no van al cielo\".\nNel settembre 2009 fu diffuso il loro secondo lavoro discografico, dal titolo \"Electricidad\", anticipato dal singolo \"Adi\u00f3s\": a questo seguirono anche altre due singoli, \"Chocolate\" e \"Si te vas\".\nNel marzo 2011 Jesse &amp; Joy rientrarono negli studi per registrare il loro terzo album, intitolato \"\u00bfCon qui\u00e9n se queda el perro?\": il lavoro fu prodotto interamente a Londra, con la collaborazione di Martin Terefe; il primo singolo estratto, \"Me voy\", fu trasmesso per la prima volta alla radio il 5 settembre dello stesso anno e, pochi giorni dopo, raggiunse il primo posto su iTunes. Il secondo singolo, \"\u00a1Corre!\", fu pubblicato il 4 dicembre 2011, mentre due giorni dopo fu pubblicato l'album, disco d'oro appena ventiquattro ore dopo la sua uscita. Nel marzo 2012 fu pubblicato anche il terzo singolo, \"La de la mala suerte\": nello stesso anno si aggiudicarono tre Latin Grammy Awards, su quattro nomination totali, tra cui il premio per la miglior canzone dell'anno con \"\u00a1Corre!\". Ultimo singolo estratto fu \"\u00bfCon qui\u00e9n se queda el perro?\". Il 25 marzo 2014 il duo lanci\u00f2 il loro primo album live, intitolato \"Soltando al perro\".\nLa pubblicazione del singolo \"Ecos de Amor\" nell'agosto 2015, anticip\u00f2 l'uscita dell'album \"Un besito m\u00e1s\" avvenuta il 4 dicembre dello stesso: seguirono la pubblicazione dei singoli \"No soy una de esas\", \"Dueles\" e \"Me soltaste\"."}
{"id": "1464908", "revid": "767487", "url": "https://it.wikipedia.org/wiki?curid=1464908", "title": "Francesco Capacchione", "text": "Di professione avvocato penalista, venne eletto alla Camera dei deputati nella prima Legislatura nelle file del Partito Socialista Italiano alle elezioni del 18 aprile 1948 e confermato nella seconda."}
{"id": "1464916", "revid": "13618", "url": "https://it.wikipedia.org/wiki?curid=1464916", "title": "Verbi servili", "text": ""}
{"id": "1464920", "revid": "80339", "url": "https://it.wikipedia.org/wiki?curid=1464920", "title": "20 ottobre", "text": "Il 20 ottobre \u00e8 il 293\u00ba giorno del calendario gregoriano (il 294\u00ba negli anni bisestili). Mancano 72 giorni alla fine dell'anno.\nFeste e ricorrenze.\nCivili.\nInternazionali:\nReligiose.\nCristianesimo:"}
{"id": "1464924", "revid": "13618", "url": "https://it.wikipedia.org/wiki?curid=1464924", "title": "Verbi modali", "text": ""}
{"id": "1464925", "revid": "13618", "url": "https://it.wikipedia.org/wiki?curid=1464925", "title": "Verbo modale", "text": ""}
{"id": "1464938", "revid": "33751", "url": "https://it.wikipedia.org/wiki?curid=1464938", "title": "Nazionale di calcio dell'Azerbaijan", "text": ""}
{"id": "1464940", "revid": "1442080", "url": "https://it.wikipedia.org/wiki?curid=1464940", "title": "Extreme Makeover - Belli per sempre", "text": "Extreme Makeover - Belli per sempre \u00e8 stato un reality show trasmesso da Rai 2 e dal canale satellitare Fox Life nel 2004. Si tratta in realt\u00e0 di un reality show statunitense, trasmesso a partire dal 2002 dall'emittente ABC (55 puntate col titolo Extreme Makeover) e poi doppiato in italiano.\nLa serie, trasmessa negli Stati Uniti dalla ABC e proposta in molte nazioni estere, \u00e8 stata ufficialmente cancellata dal palinsesto il 15 maggio del 2007, mentre continua la produzione del suo spin-off \"\" (coprodotto con l'olandese Endemol), giunto all'ottava stagione nel 2010/11.\nIl reality show segue la trasformazione di persone comuni, non soddisfatte del proprio aspetto fisico, che cercano di migliorarlo ricorrendo ad allenamento fisico, chirurgia plastica e trattamenti di bellezza per un periodo di otto settimane\nA causa di diverse polemiche su Rai 2 sono andate in onda soltanto due puntate del reality show, trasmesse in seconda serata. I restanti episodi doppiati in italiano sono stati in seguito trasmessi sul canale satellitare Fox Life."}
{"id": "1464943", "revid": "767487", "url": "https://it.wikipedia.org/wiki?curid=1464943", "title": "Slant 6", "text": "Le Slant 6 erano un punk rock trio di Washington, D.C., negli Stati Uniti.\nLa band era composta da Christina Billotte (voce e chitarra), Myra Power (voce e basso) e Marge Marshall (batteria e tromba).\nStoria delle Slant 6.\nIl gruppo si \u00e8 formato nel luglio 1992, a seguito della rottura della band Autoclave, nella quale suonava la Billotte. Il gruppo prese il nome da un tipo di motore in linea a sei cilindri che veniva prodotto durante gli anni sessanta e settanta dalla Dodge per la Chrysler Motor Company.\nLe Slant 6 hanno distribuito i propri lavori tramite l'etichetta Dischord ed hanno effettuato diversi tour negli Stati Uniti, ed uno anche in Inghilterra. Si sciolsero nel novembre del 1995."}
{"id": "1464944", "revid": "599013", "url": "https://it.wikipedia.org/wiki?curid=1464944", "title": "Brandi Chastain", "text": "Carriera.\nClub.\nBrandi Chastain si distinse per le qualit\u00e0 di giocatrice alla Archbishop Mitty High School (San Jose) e quindi alla University of California di Berkeley. Tra il 1987 e il 1988 problemi alle ginocchia, che richiesero un intervento chirurgico, la tennero a lungo lontana dai campi di gioco. Pass\u00f2 quindi alla Santa Clara University, dove laure\u00f2 nel 1991.\nHa al suo attivo un'esperienza nella lega di calcio femminile giapponese (1993), risultando l'unica giocatrice straniera a figurare nella formazione dell'anno del campionato nipponico.\nNel 2001 nacque la Women's United Soccer Association e lei venne chiamata in una delle squadre, la Bay Area Cyber Rays, per la quale gioc\u00f2 sino al 2003. Nel periodo di organizzazione della nuova lega, pur essendo una delle atlete pi\u00f9 quotate e quindi in grado di raggiungere un maggiore ingaggio, si pronunci\u00f2 per una minore disparit\u00e0 nelle retribuzioni delle calciatrici che andasse a favore delle atlete meno note.\nNel 2009, dopo sei anni di inattivit\u00e0 in cui \u00e8 stata commentatrice televisiva, \u00e8 tornata a giocare nelle file dell'FC Gold Pride per terminare definitivamente la carriera un anno pi\u00f9 tardi con i California Storm.\nNazionale.\nBrandi Chastain ha fatto parte della nazionale degli Stati Uniti giocando principalmente nel ruolo di difensore ed occasionalmente come centrocampista, collezionando 192 presenze e vincendo due medaglie d'oro olimpiche (Atlanta 1996, Atene 2004) e una d'argento (Sydney 2000).\nSpettacolare fu l'esordio in nazionale, il 18 aprile 1991, contro il Messico. Inizialmente in panchina, sostitu\u00ec una compagna e, schierata per l'occasione come attaccante, realizz\u00f2 cinque gol contribuendo in maniera significativa alla larga vittoria statunitense (12-0) e cos\u00ec alla qualificazione per i mondiali di quell'anno giocati in Cina e vinti proprio dalla squadra statunitense.\nAl Campionato mondiale di calcio femminile 1999 un suo rigore decise la finale vinta dalle statunitensi contro la Cina.\nL'ultima partita in nazionale risale al 6 dicembre 2004.\nL'esultanza ai mondiali del 1999.\nAcquis\u00ec una notoriet\u00e0 planetaria ai mondiali del 1999 quando, per festeggiare il suo rigore decisivo nella finale contro la Cina al Rose Bowl di Pasadena il 10 luglio 1999, si sfil\u00f2 la maglietta restando con il busto coperto solo da un reggiseno sportivo.\nLa \u201cmomentanea follia\u201d, secondo la definizione della giocatrice, divent\u00f2 una delle pi\u00f9 celebri immagini del calcio femminile. Fin\u00ec sulla copertina di riviste a grandissima diffusione come Newsweek e Sports Illustrated e venne presentata su giornali di tutto il mondo.\nChastain prese anche parte a uno spot pubblicitario della Nike del 2000 che scherzava sull'episodio. La pubblicit\u00e0 la mostrava segnare un gol in una sfida a calcio balilla con Kevin Garnett, giocatore di basket della NBA. Quindi Garnett e i presenti fissavano Chastain finch\u00e9 questa diceva loro: \u201cChe c'\u00e8?\u201d e Garnett rispondeva: \u201cChe si fa con la maglietta?\u201d\nAnche uno spot pubblicitario italiano del 2001 per un orologio ha preso spunto dall'esultanza di Brandi Chastain, mostrando una giocatrice di calcio, interpretata da Elisabetta Canalis, che dopo un gol festeggia allo stesso modo.\nL'episodio \u00e8 cos\u00ec legato al suo nome che, quando scrisse un libro sullo sport femminile, lo intitol\u00f2 ironicamente \"It's Not About the Bra\" (it. \"Non riguarda il reggiseno\").\nPos\u00f2 anche nuda, ma coperta da palloni da calcio, per la rivista \"Gear\" nell'ottobre del 1999."}
{"id": "1464947", "revid": "767487", "url": "https://it.wikipedia.org/wiki?curid=1464947", "title": "Esta es mi vida", "text": "Esta es mi vida \u00e8 l'album di debutto del duo messicano Jesse &amp; Joy: \u00e8 stato pubblicato il 22 agosto 2006 e contiene 12 tracce.\nDescrizione.\nL'album ha debuttato alla ventiduesima posizione della classifica messicana, arrivando poi fino al settimo posto: nel febbraio 2007, AMPROFON ha dichiarato che il lavoro discografico ha venduto oltre 60.000 copie in patria, diventando quindi disco d'oro, ed a seguito di questo evento \u00e8 stato promosso in America Centrale e negli Stati Uniti d'America. Oltre alla versione originale, esiste una versione contenente alcuni brani live ed altri riarrangiati.\nDall'album sono stati estratti quattro singoli: \"Espacio sideral\", \"Ya no quiero\", \"Volver\u00e9\" e \"Llegaste t\u00fa\"; il primo singolo \u00e8 diventato molto popolare, arrivando alla numero uno tra i brani pi\u00f9 trasmessi nelle radio messicane.\nIl 29 agosto 2007 \"Esta Es Mi Vida\" riceve la nomination ai Latin Grammy Awards come miglior album pop di un gruppo."}
{"id": "1464950", "revid": "2153076", "url": "https://it.wikipedia.org/wiki?curid=1464950", "title": "Greatest Hits (The Police)", "text": "Greatest Hits \u00e8 una raccolta di successi del gruppo musicale britannico The Police, pubblicata nel 1992.\nL'album raggiunge la prima posizione in classifica in Francia e Nuova Zelanda, la quarta in Norvegia e la decima nel Regno Unito.\nTracce.\nUna versione alternativa, con la copertina blu anzich\u00e9 bianca, contiene la riedizione del 1986 di \"Don't Stand So Close to Me\" al posto della versione originale."}
{"id": "1464953", "revid": "33751", "url": "https://it.wikipedia.org/wiki?curid=1464953", "title": "Federazione calcistica dell'Azerbaijan", "text": ""}
{"id": "1464954", "revid": "287204", "url": "https://it.wikipedia.org/wiki?curid=1464954", "title": "Leo Pardi", "text": "Biografia.\nTerzo figlio del medico e pi\u00f9 volte sindaco di Pisa Francesco Pardi, Leo Pardi si laure\u00f2 in Scienze naturali all'Universit\u00e0 di Pisa nel 1938 e consegu\u00ec la libera docenza in zoologia nel 1943. Lavor\u00f2 nell'Istituto zoologico pisano fino al 1953, quando fu chiamato alla cattedra di zoologia dell'Universit\u00e0 di Torino.\nPassato a Firenze nel 1962, qui ricopr\u00ec la cattedra di zoologia fino al 1980, per poi passare a quella di etologia, tenuta fino al 1987. Dal 1988 fu professore emerito dell'Universit\u00e0 di Firenze.\nEra stato, dal 1963 al 1972, direttore del museo zoologico dell'Universit\u00e0 di Firenze e, dal 1971 al 1985, direttore del \"Centro di Studio per la Faunistica ed Ecologia Tropicali\" del C.N.R.\nNel 1967 aveva dato vita ad una nuova serie della rivista \u201cMonitore Zoologico Italiano\u201d, proseguita sotto la sua direzione sino al 1988. La ricca serie di supplementi del \"Monitore\", che testimonia dell'attivit\u00e0 del Centro del C.N.R. diretto dal Pardi, prosegue oggi con \u201cTropical Zoology\u201d, mentre il Monitore Zoologico continua idealmente con \u201cEthology, Ecology &amp; Evolution\u201d.\nHa avuto quattro figli: Francesco, Maurizio, Giulia, Luca.\nIl primogenito di Leo Pardi, Francesco \"Pancho\" Pardi, docente alla Facolt\u00e0 di Architettura dell'Universit\u00e0 degli Studi di Firenze, dal 2008 \u00e8 Senatore della Repubblica Italiana.\nAttivit\u00e0 scientifica.\nLeo Pardi \u00e8 stato l'iniziatore dell'etologia moderna in Italia e lascia un'orma indelebile nel campo del comportamento sociale degli insetti e in quello dell'orientamento animale. Egli aveva visto per primo quei fenomeni - il comportamento di dominazione nella vespa \"Polistes gallicus\" e il movimento orientato del crostaceo anfipode (la cosiddetta pulce di mare) \"Talitrus saltator\" - dalla cui analisi dovevano scaturire le scoperte che lo hanno reso celebre.\nPardi descrisse la dominazione e l'ordinamento gerarchico delle vespe quando fenomeni analoghi erano noti solo nei vertebrati. Ben presto confermata in numerosi altri insetti, la gerarchia sociale - come ha rilevato E. O. Wilson - ha costituito, insieme alla trofallassi, al controllo nutrizionale delle caste e al valore sistematico dei caratteri comportamentali, una delle quattro scoperte che sono state fondamentali per la conoscenza dei fenomeni sociali negli insetti.\nDescritti e analizzati i fenomeni della gerarchia sociale dei \"Polistes\", Pardi cominci\u00f2 subito a studiarne il determinismo e le conseguenze sulla organizzazione sociale. Di particolare rilevanza sono stati sia gli studi sul rapporto tra rango gerarchico e sviluppo ovarico nelle femmine e nelle operaie, sia la dimostrazione che il passaggio ad una posizione superiore o inferiore comporta rispettivamente incremento e regressione dello sviluppo ovarico.\nPardi dimostr\u00f2 le conseguenze trofiche della gerarchia e prospett\u00f2 il coinvolgimento delle ghiandole endocrine denominate corpora allata nel comportamento di dominazione, successivamente accertato da P. F. Roseler. Di non minore importanza sono stati gli studi sui rapporti tra rango sociale e divisione di lavoro, che Pardi estese anche a vespe esotiche primitive quali i \"Belonogaster\" e le \"Stenogastrinae\", contribuendo a far luce sul problema dell'origine delle caste sterili negli imenotteri.\nCirca dieci anni dopo i primi studi sul comportamento delle vespe, Pardi si avvi\u00f2 per una nuova strada, quella dell'orientamento degli animali litorali. Anche qui inizi\u00f2 con una brillante scoperta, la dimostrazione nell'anfipode \"Talitrus saltator\" di un meccanismo di orientamento solare basato sulla compensazione temporale del moto apparente del sole, cui segu\u00ec, come per le vespe, una serie di approfondimenti e di nuove scoperte, che hanno fatto del nuovo filone un intero capitolo del grande libro dell'orientamento animale.\nLa scoperta in \"Talitrus\" indusse l'estensione delle ricerche a tutta una serie di specie appartenenti a vari gruppi sistematici e viventi in ambienti ecotonali diversi. Ci\u00f2 port\u00f2 alla dimostrazione della generale diffusione del fenomeno dell'orientamento basato sulla posizione del sole. Tra i risultati delle ricerche sui meccanismi alternativi e ausiliari, va sottolineata anzitutto la scoperta della capacit\u00e0 di orientamento lunare, un fenomeno di straordinaria complicazione e raramente segnalato nel regno animale.\nSeguirono, tra gli altri, studi sull'orientamento basato sulla pendenza del substrato, sulla visione del paesaggio, sul campo magnetico terrestre. Pardi suppose anche l'esistenza di un fattore orientante locale basato su differenze nella radianza del ciclo al disopra della terra e del cielo e ne sollecit\u00f2 una ricerca al collega fisico G. Fiocco, che pot\u00e9 dimostrare sperimentalmente quanto Pardi aveva previsto in base alle sue osservazioni.\nSe gli approfondimenti fisiologici delle ricerche sull'orientamento portarono importanti contributi relativi ai meccanismi preposti al funzionamento della bussola solare e ai suoi adattamenti alle diverse latitudini, non meno importanti sono state le conseguenze delle ricerche sulle componenti innate e acquisite del comportamento orientato. Pardi dimostr\u00f2 che sia il meccanismo di compensazione del moto apparente del sole, sia la conoscenza della corretta direzione di fuga sono innati in \"Talitrus\". Ci\u00f2 gli permise esperimenti di incrocio tra popolazioni con direzione di fuga diverse e la formulazione di fondate ipotesi sul meccanismo di trasmissione dell'informazione direzionale.\nPardi lascia un'eredit\u00e0 ricchissima in scoperte, realizzazioni e prospettive ai suoi numerosi allievi e a quanti operano nei campi che predilesse. Il suo lavoro su \"Polistes\" \u00e8 stato fondamentale per il successivo sviluppo delle ricerche sociobiologiche in queste vespe, che si sono rivelate un materiale ideale per lo studio dell'evoluzione delle societ\u00e0 animali. Le ricerche genetiche sull'orientamento di \"Talitrus\" e l'estensione degli studi sull'orientamento ad altri gruppi animali hanno egualmente fruttato una massa considerevole di acquisizioni e ne promettono sempre di nuove. Non a caso lo studio delle societ\u00e0 degli insetti e dell'orientamento animale costituiscono oggi tanta parte dell'etologia italiana.\nL'interesse di Pardi per il comportamento degli animali dei litorali marini lo indusse ad estendere la sua attivit\u00e0 e quella dei suoi allievi alla eco-etologia della fauna di questi ambienti. Egli fece di questo tema una delle attivit\u00e0 principali del \"Centro di Studio per la Faunistica ed Ecologia Tropicali\" che dietro sua proposta il C.N.R. istitu\u00ec in Firenze nel 1971.\nSono da ricordare anche gli studi di istofisiologia (la branca dell'istologia che studia i tessuti non solo dal punto di vista morfologico ma soprattutto funzionale e biochimico) degli insetti, tra cui spicca una poderosa monografia sui corpi grassi, e un'accurata ricerca sui primi processi dello sviluppo in razze tetraploidi-partenogenetiche del lepidottero \"Solenobia triquetrella\".\nRiconoscimenti.\nPardi era stato eletto nel 1972 Socio corrispondente dell'Accademia Nazionale dei Lincei e ne era divenuto Socio nazionale nel 1982. Era Accademico ordinario dell'Accademia Nazionale di Entomologia, Socio corrispondente dell'Accademia di Scienze e Letteratura di Magonza, dell'Accademia delle Scienze di Torino, dell'Accademia Toscana di Scienze e Lettere, Presidente onorario della Sezione Italiana della International Union for the Study of Social Insects.\nNel 1976 aveva vinto il Premio Feltrinelli per le Scienze biologiche e applicazioni, e nel 1989, il Premio Balzan per l'etologia. A lui \u00e8 stato recentemente intitolato un dipartimento (\u201cdi Biologia Evoluzionistica\u201d) dell'Universit\u00e0 degli Studi di Firenze."}
{"id": "1464957", "revid": "486946", "url": "https://it.wikipedia.org/wiki?curid=1464957", "title": "Coppa d'Azerbaijan", "text": ""}
{"id": "1464960", "revid": "767487", "url": "https://it.wikipedia.org/wiki?curid=1464960", "title": "Android Lust", "text": "Android Lust \u00e8 il progetto solista di musica electro-industrial messo in atto da Shikhee, progetto che combina elementi del rock, industrial, gothic e stile classico in una miscela di musica che elle descrive come \"elettronica e dark.\" La sua musica abbraccia la cultura goth per i suoi temi di dolore, solitudine, desiderio, rifiuto, impazienza e rabbia, sebbene a Shikhee non piaccia essere definita una 'goth'.\nMembri addizionali per le performance live:\nBiografia ufficiale.\nAndroid Lust \u00e8 formato da un solo membro e creatore, Shikhee. Nata nel Bangladesh, fece gli studi in Inghilterra e negli Stati Uniti, Il background di Shikhee \u00e8 tanto vario quanto la musica che lei crea: essa spazia la gamma emotiva dalla perdita alla scoperta, dal rammarico al disgusto cannibale. Prendendo in prestito elementi provenienti da una variet\u00e0 di stili, Android Lust presenta una miscela di musica rock elettronica che \u00e8 oscura, glaciale, e fieramente emozionale.\nDopo due uscite con etichette indipendenti (incluso il debutto del 1998 criticamente acclamato di \"Resolution\") Shikhee pubblica \"The Dividing\" per conto suo, portandosi all'attenzione della Projekt Records, che la scrittur\u00f2 immediatamente e ri-pubblic\u00f2 il suo lavoro per soddisfare il fan di tutto il mondo. \"Outburn\" Magazine proclama \"The Dividing\" \"non convenzionale e avventuroso - 10 su 10\" mentre il \"Boston Phoenix\" dice \"The Dividing non va mai fuori tema; sembra quasi - ma non proprio - suono pulito, arrangiamento intelligente, temi ingegnosi.\" Il \"Jane magazine\" dice \"The Dividing \u00e8 riempito da intense e passionali liriche che scaturiscono in leggeri sospiri sorprendenti, grida penetranti.\" Essi regalarono anche copie dell'album a 30 fortunati lettori. \nUsc\u00ec anche un video per la canzone \"Stained\", diretto da Dan Ouellette (che ha anche prodotto il design del video di David Bowie \"Dead Man Walking\"). \"Stained\" ha avuto un'uscita discreta ed \u00e8 stato passato in maniera regolare nei canali musicali sia negli Stati Uniti che in Canada cos\u00ec come \"120 Minutes\" \u00e8 uscito su MTV in America Latina e Australia nello show musicale televisivo \"Rage\". \"Stained\" e altre canzoni dall'album \"The Dividing\" hanno avuto notevole risalto anche nella CBS grazie al serial tv \"NCIS\" (incluso la citazione del nome della band) e sui programmi di MTV \"The Real World\" e \"Road Rules\", e sono stati fatti ascoltare nei club e durante i programmi radio in tutto il mondo.\nIl terzo album di Shikhee, \"Devour, Rise, and Take Flight\", \u00e8 uscito il 21 febbraio del 2006. \"Dragonfly,\" il primo singolo dell'album, usc\u00ec il 18 ottobre. L'album includeva un video per la canzone, anche questo diretto da Dan Ouellette, e mantiene lo stile bizzarro del video di \"Stained\", usando in esso pezzi meccanici futuristici a volte inquietanti.\nShikhee.\nOriginaria del Bangladesh, Shikhee fu mandata via dal suo paese a causa dell'instabilit\u00e0 del clima politico, i suoi genitori la mandarono a studiare in Inghilterra. Nel 1999 and\u00f2 ad abitare a New York. \nStrumentazione.\nShikhee usa un Apple G4 con due processori 867\u00a0MHz che usano come sistema operativo macOS, e un G4 a 400\u00a0MHz che ha come sistema operativo Mac OS 9. Usando Digital Performer come audio/MIDI sequenza software e il sintetizzatore modulare Reaktor come suo sintetizzatore principale, usa anche un Access Virus, Ensoniq ESQ-1, e un Synthesizers.com modulare, un vintage Korg Z1.\nPer la voce e i processi vocali usa un microfono Neumann TLM 103, un preamplificatore Great River, .\nDiscografia.\nI video musicali di \"Dragonfly\" e \"Stained\" possono essere scaricati liberamente da questo sito Android Lust website."}
{"id": "1464963", "revid": "125628701", "url": "https://it.wikipedia.org/wiki?curid=1464963", "title": "Good Times (serie televisiva)", "text": "Good Times \u00e8 una serie televisiva statunitense andata in onda per la prima volta negli Stati Uniti d'America dal febbraio 1974 all'agosto 1979 sul canale CBS.\nSi tratta della prima sitcom televisiva a descrivere la vita di una \"ordinaria\" famiglia afro-americana (padre, madre, figli di et\u00e0 diverse) secondo il modello affermatosi alla televisione statunitense fin dagli anni cinquanta, ma mai finora applicato in ambiente afroamericano, tanto meno di estrazione sociale medio-bassa. In \"Giulia\" (1968-1971) la madre era vedova e viveva e lavorava con il piccolo Marc Copage in un ambiente \"bianco\" e benestante. Ancora in \"Il mio amico Arnold\" (1978-1986) i piccoli Gary Coleman e Todd Bridges saranno orfani adottati da un padre \"bianco\" benestante. Per avere un altro show incentratosi sulle vicende di una \"ordinaria\" famiglia afro-americana, di estrazione sociale medio-alta, si dovr\u00e0 attendere la seconda met\u00e0 degli anni ottanta con \"I Robinson\" (1984-1992). \nLa serie non \u00e8 immune da stereotipi razziali e caricaturali (soprattutto nel personaggio del figlio maggiore), ma era nata per affrontare tematiche politiche e sociali di attualit\u00e0, soprattutto per volont\u00e0 dei due attori protagonisti, John Amos e Esther Rolle. Nella finzione il ruolo pi\u00f9 politicizzato \u00e8 riservato al figlio minore (interpretato da Ralph Carter). Reduce dal successo riscosso a Broadway nella versione musicale di \"A Raisin in the Sun\" (1973), Carter faceva parte (con George Spell, Kevin Hooks, Laurence Fishburne e Erin Blunt) di quella generazione di attori bambini afroamericani cui si affid\u00f2 la responsabilit\u00e0 di offrire per la prima volta al pubblico americano un'immagine meno stereotipata di se stessi, sulla spinta delle lotte per i diritti civili tra gli anni sessanta e settanta, in netta rottura con il passato.\nDescrizione.\n\"Good Times\" \u00e8 una sitcom ambientata a Chicago e avente per protagonista una famiglia di colore di estrazione medio\u2013bassa, la cui matriarca \u00e8 Florida Evans (Esther Rolle), ex governante di colore in \"Maude\", di cui \"Good Times\" costituisca uno \"spin off\". \"Maude\", a sua volta, era uno spin off della fortunatissima serie \"Arcibaldo\" (\"All In the Family\"), da cui derivarono anche \"I Jefferson\".\nLa serie, sviluppatasi, come \"Sanford and Son\", nell'arco di sei stagioni, dal 1974 al 1979 per un totale di 133 episodi da 25 minuti, fu trasmessa dalla CBS negli USA, \n\u00c8 la storia, in chiave comico-realistica, di una famiglia di colore: il padre James (John Amos), carpentiere nevrotizzato dalla precariet\u00e0, la madre Florida, il figlio artista e scansafatiche J.J., gli altri due figli Thelma e Michael, studenti. Spesso appaiono anche la procace ed estrosa amica di famiglia Willona (Ja'net DuBois) ed una giovanissima Janet Jackson nei panni di Penny. Frequente la presenza dell'addetto alla manutenzione dello stabile dove abitano gli Evans, il custode Nathan Bookman (Johnny Brown). \nProduzione.\n\"Good Times\" fu ideata da Eric Monte e dall'attore Mike Evans. La sitcom contiene un personaggio di nome Michael Evans, in onore dell'Evans che aveva interpretato Lionel Jefferson nelle serie di successo prodotte da Norman Lear \"Arcibaldo\" e \"I Jefferson\".\nLe prime due stagioni furono registrate negli studi CBS Television City di Hollywood, California. \nSigla e sequenza d'apertura.\nLa canzone in stile gospel della sigla del programma venne composta da Dave Grusin su testi di Alan e Marilyn Bergman. A cantarla erano Jim Gilstrap e Blinky Williams.\nNotoriamente, le parole del testo della canzone sono di difficile decifrazione, specialmente la strofa \u00ab \"Hangin' in a chow line/Hangin' in and jivin' \" \u00bb (a seconda delle fonti). Il testo del brano inserito nel cofanetto DVD della prima stagione riporta le parole \u00ab \"Hangin' in a chow line\" \u00bb. Tuttavia, gli autori del testo dichiararono che quello corretto \u00e8 \u00ab \"Hangin' in and jivin\"' \u00bb. In Italia la sigla \u00e8 diversa da quella trasmessa negli USA.\nPolemiche interne.\n\"Good Times\" era stata ideata per avere come protagonisti Esther Rolle e John Amos. Entrambi si aspettavano che lo spettacolo avrebbe trattato tematiche sociali serie utilizzando la chiave comica per far riflettere il pubblico. Tuttavia, il personaggio di J.J. acquis\u00ec sempre maggiore popolarit\u00e0 con il proseguire della serie e divenne il principale del telefilm. Il frequente uso da parte di J.J. dell'esclamazione tormentone \u00ab \"Dinamite!\" \u00bb (in originale \u00ab \"Dy-no-mite!\" \u00bb), ideata dal regista John Rich, divenne cos\u00ec popolare all'epoca da essere inserita a posteriori nella classifica di \"TV Land\" \"The 100 Greatest TV Quotes and Catch Phrases\" (\"le cento migliori citazioni e frasi a effetto\"). Quindi Rich insistette affinch\u00e9 Walker ripetesse la frase nel corso di ogni puntata della serie. Sia Walker che il produttore esecutivo Norman Lear erano scettici circa la trovata, ma il crescente successo li convinse definitivamente con il passare del tempo. Come conseguenza della popolarit\u00e0 del personaggio, gli sceneggiatori focalizzarono le loro storie sulle gesta comiche di J.J. tralasciando sempre pi\u00f9 le tematiche serie. Giunto alla terza stagione, il telefilm era sempre meno gradito a Rolle e Amos che non condividevano la direzione farsesca intrapresa dalla sitcom, specialmente a causa del sempre maggiore spazio dato al comportamento stereotipato e buffonesco del personaggio di J.J. Sebbene non avesse nulla di personale contro Walker, la Rolle diede voce al suo malcontento nel corso di un'intervista concessa alla rivista \"Ebony\" nel 1975:\nAnche Amos rilasci\u00f2 dichiarazioni controverse circa la serie:\nJohn Amos venne licenziato dopo la fine della terza stagione a causa di problemi d'incomprensione con Norman Lear. La fuoriuscita di Amos dalla serie fu inizialmente attribuita al desiderio dell'attore di focalizzarsi maggiormente sulla carriera cinematografica, me egli raccont\u00f2 nel 1976 che Norman Lear lo aveva chiamato per dirgli quanto le sue critiche allo spettacolo non fossero state ben accolte dalla direzione e che il suo contratto non sarebbe stato rinnovato. La produzione decise di eliminare del tutto il personaggio di James Evans facendolo morire nell'episodio in due parti \"The Big Move\", nella quarta stagione.\nStagioni finali.\nAlla fine della quarta stagione Esther Rolle decise di abbandonare la serie. Negli ultimi due episodi della stagione, \"Love Has a Spot on His Lung\", il personaggio della Rolle inizia una relazione con Carl Dixon (Moses Gunn), un uomo con il quale aveva iniziato ad uscire verso la fine della quarta stagione. Nella prima puntata della quinta stagione viene rivelato che Florida e Carl si sono sposati e si sono trasferiti in Arizona a causa dei problemi di salute di Carl.\nCon Amos e Rolle fuori dal cast, il personaggio interpretato da Ja'net DuBois, Willona, acquista sempre pi\u00f9 importanza e si trasferisce a casa Evans per badare ai figli della coppia ormai rimasti a vivere da soli. Nella quinta stagione venne aggiunto il personaggio di Penny Gordon Woods, una ragazzina maltrattata dalla madre che viene adottata da Willona.\nPrima dell'inizio delle riprese della sesta stagione la CBS e la produzione dello spettacolo ritennero di dover mettere in atto qualche \u00ab \"cambiamento drastico\" \u00bb per ravvivare l'interesse del pubblico verso il telefilm. Secondo quanto riferito dall'allora vice presidente della programmazione CBS Steve Mills: \u00ab \"Avevamo perso l'essenza stessa dello spettacolo. Senza la guida dei genitori lo spettacolo era degenerato. Tutto ci diceva che dovevamo cambiare: lettere, telefonate, ricerche di mercato. Sentivamo di dover tornare all'origine\" .\u00bb La produzione propose quindi a Esther Rolle di tornare nella serie. La Rolle era inizialmente titubante ma quando i produttori accettarono gran parte delle sue richieste, incluso un aumento di stipendio e copioni di miglior fattura, accett\u00f2 l'offerta. Esther Rolle volle anche che il personaggio di J.J. venisse reso pi\u00f9 responsabile dagli sceneggiatori, dato che non voleva fosse di cattivo esempio per la giovent\u00f9 afroamericana. Infine pretese l'eliminazione del personaggio di Carl Dixon, poich\u00e9 non aveva mai approvato la scelta narrativa della sua relazione con Carl e non credeva che Florida avrebbe dovuto lasciare la famiglia cos\u00ec in fretta dopo la morte di James.\nNel corso del primo episodio della stagione 6, \"Florida's Homecoming: Part 1\", Florida ritorna dall'Arizona senza Carl per partecipare al matrimonio di Thelma con il giocatore di football Keith Anderson (Ben Powers, da poco aggregatosi al cast). In una rara versione 'uncut' di \"Florida's Homecoming: part 2\", quando Florida arriva a casa dall'Arizona, Willona la prende da parte e le menziona Carl; Florida risponde con un sorriso triste lasciando ad intendere come Carl abbia perso la propria battaglia contro il cancro. Successivamente Florida menziona Carl per l'ultima volta quando racconta a Michael di un libro che avevano comprato insieme per lui. Nonostante i cambiamenti messi in atto per volere di Esther Rolle, gli ascolti della sitcom non aumentarono e la CBS decise di cancellarla. Nell'ultima puntata, \"The End of The Rainbow\", ogni personaggio ha il suo 'lieto fine'. J.J. ha finalmente successo come disegnatore di fumetti. Michael va al college. Il ginocchio malato di Keith guarisce miracolosamente, facendogli guadagnare un ingaggio da parte dei Chicago Bears. Keith annuncia che lui e Thelma si trasferiranno a breve in un appartamento di lusso. Inoltre Thelma rivela di essere incinta. Keith chiede a Florida di trasferirsi a vivere con loro in modo da poter aiutare Thelma con il bambino in arrivo. Willona diventa la direttrice della boutique dove lavora ed annuncia anch'ella il suo prossimo trasferimento insieme a Penny. Infine, Willona svela che il nuovo appartamento dove andr\u00e0 a vivere si trova nello stesso palazzo di quello di Keith, Thelma e Florida, e che quindi, ancora una volta, lei e Penny saranno i vicini di casa degli Evans."}
{"id": "1464964", "revid": "721927", "url": "https://it.wikipedia.org/wiki?curid=1464964", "title": "Leonid Vital'evi\u010d Kantorovi\u010d", "text": "Kantorovi\u010d \u00e8 celebre per le sue teorie e per lo sviluppo di tecniche riguardanti l'allocazione ottimale delle risorse. Lavor\u00f2 per il governo sovietico, col compito di ottimizzare la produzione di compensato in un'industria. Nel 1939 pose le basi per lo studio della programmazione lineare, che sarebbe stato, in seguito, approfondito e affinato da George Dantzig. Fu autore di molti libri, tra i quali \"Metodi matematici per organizzare e pianificare la produzione\" (1939), \"Calcolo economico e utilizzazione delle risorse\" (1959), \"Soluzioni ottimali in economia\" (1972).\nIl premio Nobel del 1975, che divise con Tjalling Koopmans, gli fu conferito con la seguente motivazione: \"per i contributi alla teoria dell'allocazione ottimale delle risorse\".\nBiografia.\nOrigini e formazione.\nLeonid Vital'evi\u010d Kantorovi\u010d nacque a San Pietroburgo, al secolo capitale dell\u2019Impero russo, il 19 gennaio del 1912 da una famiglia ebraica. Gli eventi della Rivoluzione russa di febbraio e ottobre del 1917, videro la famiglia Kantorovi\u010d trascorrere un anno in Bielorussia. Il padre di Leonid Vitalij (Haim), medico specialista in venereologia, mor\u00ec nel 1922 lasciando Leonid alle cure della madre Paulina Zaks di professione dentista. All\u2019epoca della morte del padre, Leonid aveva due fratelli, Nikolaj di undici anni pi\u00f9 grande che era un rinomato psichiatra e Georgij, mentre Lidia all\u2019epoca ingegnere edile e Nade\u017eda erano le sue due sorelle maggiori. Nel 1926 Leonid all\u2019et\u00e0 di quattordici anni si iscrisse alla facolt\u00e0 di Matematica e Meccanica dell\u2019Universit\u00e0 di San Pietroburgo e nel 1930 all\u2019et\u00e0 di diciotto anni consegu\u00ec la laurea in matematica. In universit\u00e0 frequent\u00f2 le lezioni e partecip\u00f2 ai seminari di Vladimir I. Smirnov, Grigorii Fichtenholz, e Boris Delaunay. I suoi amici di universit\u00e0 furono Isidor P. Natanson, Sergei L. Sobolev, Solomon Mikhlin, Dmitry e Vera Faddeev.\nPeriodo a San Pietroburgo, 1912-1960.\nLe attivit\u00e0 scientifiche di Leonid incominciarono al secondo anno di universit\u00e0 quando i contenuti delle materie di studio coprivano campi della matematica pi\u00f9 astratti. Nel 1930 la capitale della repubblica socialista sovietica ucraina di allora, Charkiv, ospit\u00f2 il Primo Congresso di Matematica dell\u2019Unione ed in quell\u2019occasione Leonid Kantorovi\u010d port\u00f2 i suoi contributi alla teoria descrittiva degli insiemi ed in particolare present\u00f2 i suoi risultati alla risoluzione di alcuni problemi di Nikolai N. Luzin. Kantorovi\u010d si impegn\u00f2 in attivit\u00e0 sia di ricerca che didattiche presso l\u2019Istituto di Matematica e Meccanica di San Pietroburgo. Nel 1932 venne nominato assistente alla cattedra, nel 1934 divenne Professore Ordinario e nel 1935 consegu\u00ec l\u2019ambito dottorato in scienze (DSc). A quel periodo risalgono i contributi di Leonid Kantorovi\u010d all\u2019analisi numerica, si veda la pubblicazione dei lavori \"A New Method of Approximate Conformal Mapping\" e \"The New Variational Method\". Le ricerche vennero completate nel 1936 in occasione della stesura del libro \"Approximate Methods of Higher Analysis\" che scrisse assieme a V.I. Krylov. Gli anni trenta costituivano un periodo di intenso sviluppo per l\u2019analisi funzionale; gli sforzi di Leonid si concentrarono lungo una nuova direttrice di ricerca costituita dallo studio sistematico di spazi funzionali dotati di ordinamento parziale. La teoria degli spazi parzialmente ordinati si rivel\u00f2 essere particolarmente fruttuosa e quasi contemporaneamente veniva sviluppata negli U.S.A, in Giappone ed in Olanda. Sull\u2019argomento Leonid Kantorovi\u010d entr\u00f2 in contatto con J. von Neumann, G. Birkho, A.W. Tucker, M. Frechet in occasione della Prima Conferenza Internazionale di Topologia tenutasi a Mosca il 4 e 5 settembre 1935.\nNel 1938 Leonid si un\u00ec in matrimonio con Natalia di professione fisico; dalla loro unione nasceranno un figlio ed una figlia che diverranno in seguito economisti. Durante la guerra Kantorovi\u010d lavor\u00f2 come Professore alla Scuola Militare di Ingegneria e Tecnica Navale della citt\u00e0 ed al termine del periodo bellico guid\u00f2 il Dipartimento di Metodi di Approssimazione della facolt\u00e0 di matematica dell\u2019Accademia delle Scienze sovietica dove si occup\u00f2 di problemi computazionali, programmazione informatica e realizzazione di elaboratori di calcolo. Nel 1948 il Consiglio dei ministri dell'URSS emise la \"Direttiva No. 1990-774ss/op\" top secret che ordinava di organizzare in due settimane un gruppo di calcolo costituito sino a 15 impiegati della facolt\u00e0 di matematica presso il distaccamento di San Pietroburgo dell\u2019Accademia delle Scienze sovietica. Il gruppo avrebbe fatto capo al Professore Kantorovi\u010d ed avrebbe lavorato al programma atomico sovietico: il nome in codice del progetto era \u201cEnorme\u201d dal russo \u201c\u043e\u0433\u0440\u043e\u043c\u043d\u044b\u0439\u201d.\nNel 1949 gli venne conferito il Premio di Stato dell\u2019Unione Sovietica nel campo delle scienze e della tecnologia per il lavoro \"Functional Analysis and Applied Mathematics\". Nel 1959 apparve, con sedici anni di ritardo, il testo \"The Best Use of Economic Resources\" contenente un\u2019estesa trattazione del suo approccio ottimizzatorio a diversi problemi economici. La pubblicazione fu seguita dalla ristampa di \"Mathematical methods of Organizing and Planning Production\" del 1939. \nSul finire degli anni 1950 fu permesso a Kantorovi\u010d di istituire il primo seminario sui metodi matematici in economia. Il seminario dal titolo \"Calcolo Economico\" aveva frequenza annuale.\nPeriodo a Novosibirsk, 1960-1971.\nNell\u2019aprile del 1960 il seminario annuale si spost\u00f2 in Siberia nella sede secondaria dell\u2019Accademia delle Scienze sita in Novosibirsk. Kantorovi\u010d poich\u00e9 non era membro del partito comunista non aveva diritto alla carica di direttore del Centro, assunse pertanto l\u2019incarico di vice direttore. Kantorovi\u010d convinse i suoi studenti e colleghi di San Pietroburgo a seguirlo riuscendo a creare un gruppo attivo e ricco di talenti tra cui Abel Aganbegyan. Il seminario si svilupp\u00f2 in un centro di ricerca pi\u00f9 grande dedito allo studio dei problemi di pianificazione ottimale. Il Centro avvi\u00f2 anche la pubblicazione di un proprio periodico. In occasione dell\u2019inaugurazione del Centro, Kantorovi\u010d present\u00f2 alcuni dei suoi libri di recente pubblicazione e critic\u00f2 alquanto duramente l\u2019avversione dei professionisti dell\u2019economia sovietica all\u2019ottimizzazione e alle tecniche matematiche. Dall\u2019altro lato non manc\u00f2 di contrastare i tentativi della critica e dei detrattori che fraintendevano il meccanismo di formazione dei prezzi nella pianificazione ottimale con una forma sottilmente mascherata di economia di mercato, i.e. capitalista. Kantorovi\u010d ribad\u00ec che questi metodi matematici rimanevano comunque pienamente conformi e coerenti con l\u2019ortodossia marxista e la relativa teoria del lavoro. Si pu\u00f2 ritenere che Kantorovi\u010d abbia in un certo senso dimostrato che i prezzi ombra corrispondono al valore-lavoro marxista. Kantorovi\u010d concluse dicendo che gli economisti ed i matematici sovietici ritenevano che l\u2019applicazione dei metodi matematici fossero un concreto strumento per mettere in atto i principi economici del marxsismo-leninismo, principi considerati essenziali per l\u2019ampia e complessa realizzazione del socialismo. Nel 1964 Kantorovi\u010d venne eletto Accademico delle Scienze dell\u2019Unione Sovietica, l\u2019anno seguente fu onorato con il Premio Lenin per aver ideato il metodo della programmazione lineare ed elaborato diversi modelli economici. Il premio venne condiviso con V.S. Nem\u010dinov e V.V. Novo\u017ehilov. Nel 1967 il Governo dell\u2019Unione Sovietica gli confer\u00ec l\u2019Ordine di Lenin.\nPeriodo a Mosca, 1971-1986.\nNel 1971 Kantorovi\u010d accett\u00f2 l\u2019incarico di guidare il dipartimento di ricerca all\u2019Istituto Nazionale del Controllo Economico, un\u2019istituzione elitaria per la formazione della futura classe dirigente.\nNel 1975 gli fu conferito, in condivisione con Tjalling Koopmans, il premio per l'economia in memoria di Alfred Nobel.\nKantorovi\u010d fu l\u2019unico economista a ricevere due premi diametralmente ed ideologicamente opposti: il premio Stalin ed il premio Nobel.\nKantorovi\u010d mor\u00ec di cancro il 7 aprile 1986 e fu sepolto al cimitero di Novodevi\u010d'e di Mosca.\nMatematica.\nLe origini della Programmazione Lineare: \"il problema della cooperativa di compensati\".\nGli anni 30 furono importanti per Leonid anche grazie ad un evento fortuito che lo fece entrare in contatto con l\u2019Economia. Nel 1938 in qualit\u00e0 di professore universitario svolse attivit\u00e0 di consulenza presso il laboratorio della cooperativa di compensati \"Plywood Trust\". Il problema che gli fu sottoposto e che passer\u00e0 alla storia dell\u2019economia matematica con il nome di \"the Plywood Trust Problem\", costituiva un caso davvero speciale di ricerca dei punti di estremo di una funzione lineare definita su un politopo convesso. Economicamente Leonid si trov\u00f2 davanti al problema di distribuire cinque tipi di legno grezzo ad otto macchine sfogliatrici in modo da massimizzare la produzione complessiva di compensati. Ogni tornio, per ciascuno dei cinque tipi di legno, era caratterizzato da una nota capacit\u00e0 esfoliatrice. Il vincolo cui era soggetta la cooperativa era costituito dal fatto che le quantit\u00e0 da produrre di ciascuno tipo di legno doveva essere in una proporzione fissata; nello specifico veniva richiesto di produrre tanti compensati del tipo 1 quanti quelli del tipo 2, del tipo 3, del tipo 4 e del tipo 5. Un tale vincolo esprimeva la tipica filosofia alla base della pianificazione economica sovietica. Leonid Kantorovi\u010d fu riconosciuto essere il primo a fornire una formulazione matematica precisa ad un problema di schedulazione della produzione. Tuttavia la ricerca della soluzione non poteva ricorrere al ben noto metodo di confrontare i valori che la funzione assumeva in corrispondenza dei vertici del poliedro poich\u00e9 ci\u00f2 avrebbe richiesto di risolvere milioni di equazioni. Kantorovi\u010d ide\u00f2 un metodo innovativo che battezz\u00f2 con il termine \u201c\"dei moltiplicatori risolventi\"\u201d e che traeva spunto dal teorema dei moltiplicatori di Lagrange.\nIl metodo da lui escogitato era cos\u00ec articolato: per prima cosa esprimeva la funzione obiettivo come combinazione lineare dei gradienti delle equazioni che definivano i vincoli (ossia la variet\u00e0 per dirla nei termini della geometria differenziale), assegnato poi arbitrariamente un valore iniziale ai moltiplicatori di Lagrange (alias moltiplicatori risolventi), questo veniva raffinato via via attraverso approssimazioni numeriche successive considerando la massima pendenza nella variazione dei moltiplicatori che generava un incremento nel quantitativo di compensati prodotti. La sua mente creativa non si ferm\u00f2 qui, si spinse oltre e fu capace di immaginare piani di produzione ottimali non solo applicabili ad uno stabilimento, ma validi anche per un\u2019industria come per una nazione intera. Leonid Kantorovi\u010d fu capace di riconoscere la struttura matematica che si celava dietro ad un\u2019ampia classe di problemi di ottimizzazione economica. La ricerca degli estremi vincolati veniva a costituire l\u2019essenza dell\u2019economica pianificata e l\u2019elaborazione di un piano economico a livello nazionale era riconducibile ad un grandioso problema di programmazione lineare. Kantorovi\u010d riferendosi al terzo Piano quinquennale dell\u2019Unione Sovietica (1938-1942) afferm\u00f2: \u201c\"Esistono due modi per incrementare l\u2019efficienza produttiva di un reparto, di un\u2019impresa o di un intero settore industriale. Un modo si basa sugli miglioramenti apportati nella tecnologia\u2026 l\u2019altro si basa sul perfezionamento dell\u2019organizzazione della pianificazione e della produzione\"\u201d. La presentazione dei suoi risultati avvenuta il 13 maggio del 1939 all\u2019Universit\u00e0 di San Pietroburgo venne accolta con entusiasmo, la pubblicazione del libro, sebbene in numero limitato, avvenne a tempo di record (27 luglio 1939).\nLa diffusione delle sue idee tuttavia si ferm\u00f2 per almeno vent\u2019anni. Le sue teorie vennero additate come non conformi alla teoria del valore-lavoro marxista ed i moltiplicatori risolventi venivano visti come lo spettro dei prezzi di un\u2019economia di mercato piuttosto che una misura della scarsit\u00e0 delle risorse. Kantorovi\u010d fu accusato di eresia introducendo idee borghesi e concetti tipici della teoria della produttivit\u00e0 marginale. Il marginalismo di Kantorovi\u010d, sebbene non esplicito nei suoi lavori, risiedeva nel ricorrere ai moltiplicatori di Lagrange per determinare il tasso di sostituzione di una risorsa scarsa. Il tasso di sostituzione della risorsa scarsa corrisponde al moltiplicatore e coincide con il suo costo opportunit\u00e0 (il cosiddetto \"prezzo ombra\"). Il suo metodo matematico in mano ai pianificatori infastidiva la burocrazia che gestiva gli affari economici dell\u2019U.R.S.S. Le alte gerarchie, solite stabilire per cos\u00ec dire a comando l\u2019allocazione delle risorse, avrebbero assistito ad una decentralizzazione della loro autorit\u00e0 dovuto al diretto coinvolgimento dei pianificatori in sede di redazione del piano. Lo scontro tra il matematico e la burocrazia sovietica fu inevitabile quando nel 1940 Kantorovi\u010d scrisse una lettera al Gosplan contenente le sue raccomandazioni su come poteva applicarsi la programmazione lineare alla pianificazione dell\u2019economia sovietica. Per molti anni Kantorovi\u010d rimase completamente isolato nelle sue ricerche sulla pianificazione ottimale, mentre i suoi lavori confinati in U.R.S.S. da barriere ideologiche e linguistiche, dalla II Guerra Mondiale prima e dalla Guerra Fredda poi, vennero resi noti al \u201cblocco occidentale\u201d solo a met\u00e0 degli anni 1950 a seguito del disgelo di Khru\u0161\u010d\u00ebv.\nIl lavoro \"Mathematical methods of Organizing and Planning Production\" del 1939 fu pubblicato in inglese solo nel 1960. La prima formulazione del metodo di risoluzione dei problemi di programmazione lineare era incompleta dal momento che mancava una definizione esplicita della natura dello spazio duale. Un algoritmo rigoroso e completo venne fornito da Kantorovi\u010d in un lavoro ultimato ai primi del 1940 con M.K. Gavurin, ma che fu pubblicato nel 1949 \"Primenenie matematicheskikh metodov v voprosakh analiza gruzopotokov\" che in italiano suonerebbe come \"Applicazione dei metodi matematici in materia di analisi del traffico merci\".\nMarxismo, plusvalore e prezzi ombra.\nSecondo la teoria del valore-lavoro di Marx, il valore di una merce \u00e8 dato dalla quantit\u00e0 di lavoro in esso incorporato, misurabile con la durata del tempo richiesto per realizzarlo. Un bene presenta pertanto tanto pi\u00f9 valore quanto pi\u00f9 \u00e8 grande la quantit\u00e0 di lavoro umano in esso incorporato. Secondo Marx alla classe lavoratrice \u00e8 impedito l\u2019accesso ai mezzi di produzione e per non morire di fame, il proletariato diviene costretto a vendere il suo lavoro alle condizioni stabilite dalla controparte. La controparte capitalista si troverebbe nella condizione storica di poter sfruttare la classe subordinata producendo e vendendo prodotti ad un prezzo in cui \u00e8 incorporato del lavoro che i capitalisti non avrebbero remunerato (\"il plusvalore\"). L\u2019economia comunista si caratterizza per il divieto della propriet\u00e0 privata dei mezzi di produzione, mezzi che sono invece di propriet\u00e0 collettiva, statale o cooperativa. Inoltre l'allocazione delle risorse non \u00e8 lasciata al mercato in cui la competizione tra le imprese individuali stabilirebbe i prezzi delle risorse, bens\u00ec si basa sulla pianificazione delle quantit\u00e0 da produrre. Il prezzo dei beni e/o servizi realizzati viene fissato dall\u2019autorit\u00e0 statale centrale. L\u2019autorit\u00e0 centrale agendo in regime di monopolio fa s\u00ec che i prezzi non siano pi\u00f9 parametri liberi del sistema economico. Il problema di massimizzare i quantitativi prodotti o minimizzare l\u2019utilizzo delle risorse fu affrontato da Kantorovi\u010d assegnando valori numerici a questi fattori siano essi rappresentati da capitale, da impianti che da ore uomo. Il valore numerico assegnato alle risorse scarse sono i moltiplicatori di Lagrange che rappresentano il rapporto tra la variazione della funzione obiettivo nel punto di ottimo e la variazione della risorsa scarsa espressa tramite un\u2019equazione vincolare. Espandere il vincolo di un\u2019unit\u00e0 risulterebbe economicamente percorribile se la funzione obiettivo aumenta pi\u00f9 del costo aggiuntivo da sostenere. Lo sfruttamento economico della risorsa richiede dunque un prezzo unitario della risorsa minore del moltiplicatore di Lagrange. Il motivo per cui il moltiplicatore di Lagrange viene anche appellato come \"prezzo ombra\" della risorsa risiede proprio nel fatto che tale grandezza rappresenta il prezzo massimo che si \u00e8 disposti a pagare per accaparrarsi un\u2019unit\u00e0 aggiuntiva della risorsa. Il plusvalore concettualizzato da Marx si celerebbe nella differenza tra il costo unitario della risorsa tempo-uomo ed il suo prezzo ombra. Considerando il lavoro come un qualsiasi altro bene destinatario di un prezzo, un\u2019autorit\u00e0 centrale che fissasse i prezzi sulla base del loro costo marginale, ossia che eguagliasse il prezzo di vendita al suo costo marginale fornirebbe una soluzione al \"problema della trasformazione dei valori nei prezzi di produzione\", problema tutt\u2019oggi controverso e noto come \"dibattito sul calcolo socialista\".\nIl Problema del Trasporto ottimale.\nNel 1939 Kantorovi\u010d tra i vari problemi di programmazione lineare scorse ed isol\u00f2 il problema del trasporto ottimale. Insieme al suo discepolo M.K. Gavurin intraprese la descrizione di uno speciale metodo matematico per risolvere il \"Problema del Trasporto di Monge\": \"il metodo del potenziale\". La pubblicazione del loro lavoro, sebbene indirizzato al pubblico specialistico costituito da ingegneri dei trasporti e da pianificatori, venne rigettata da diverse riviste del settore, sicch\u00e9 si dovette attendere il 1942 per vederne la divulgazione. Il brevissimo articolo di appena quattro pagine \"On the Translocation of Masses\" era edito da Doklady, ma non pass\u00f2 inosservato. Il lavoro attir\u00f2 l\u2019attenzione di diversi economisti e matematici statunitensi che incominciarono a ricercare le pubblicazioni di L.V. Kantorovi\u010d: tra questi c\u2019era Tjalling C. Koopmans il quale aveva lavorato in segreto al problema del trasporto durante il periodo bellico. Sul finire degli anni 1950 i principali lavori di Kantorovi\u010d divennero noti al blocco occidentale, in particolare fu proprio per iniziativa di T.C. Koopmans che \"Mathematical methods of Organizing and Planning Production\" venne pubblicato nel 1960 sulla rivista Management Science preceduto nel 1958 da \"On the Translocation of Masses\".\nKantorovi\u010d in chiusura del breve articolo indica un paio di problemi pratici alla cui soluzione pu\u00f2 applicarsi il teorema ivi dedotto. Il primo problema di tipo discreto riguarda la localizzazione di un certo numero finito di stazioni. Dati m stabilimenti di produzione formula_1,\u2026,formula_2 collegati tramite una rete di trasporto ferroviaria ad n mercati formula_3,\u2026,formula_4 destinati a consumare i beni prodotti dagli m stabilimenti; indicato con formula_5,\u2026,formula_6 la quantit\u00e0 di beni disponibile presso ogni stabilimento e con formula_7,\u2026,formula_8 la quantit\u00e0 di beni richiesta da ogni mercato; espresso le rispettive unit\u00e0 di misura in termini di vagoni al giorno prodotti e consumati; introdotto il costo formula_9 sostenuto per muovere una vagone dallo stabilimento i-esimo al mercato k-esimo; si vogliono servire i mercati in modo che vengano approvvigionati con i quantitativi richiesti al minor costo totale di trasporto ed in modo che la quantit\u00e0 complessiva di beni prodotti giornalmente eguagli il consumo giornaliero totale\n\"vincolo di bilancio tra domanda ed offerta\": formula_10.\nLa formulazione di Kantorovi\u010d data al problema in \u201c\"On the translocation of masses\"\u201d non era limitata ai problemi discreti, bens\u00ec abbracciava sia i problemi continui che quelli caratterizzati dalla dimensione infinita dello spazio funzionale ove cercare la soluzione. Il secondo problema, livellamento di una data area di terra, rappresenta infatti un problema di tipo continuo in cui si vogliono spostare le masse di terra al minor costo possibile in modo che dal rilievo della superficie di terra di partenza, descritta da una funzione formula_11 , si giunga al profilo della superficie, descritto da una seconda funzione formula_12.\nKantorovi\u010d introduce uno spazio metrico compatto formula_13 metrizzato con una metrica generica formula_14 adatta a rappresentare il costo per trasferire una massa di peso unitario dalla posizione di coordinate formula_15 alla posizione di coordinate formula_16.\nIndicato con formula_17 la \u03c3-algebra di Borel di formula_18, una funzione di insieme definita sugli insiemi di Borel, ossia sugli elementi di formula_17,\nformula_20\nsecondo Kantorovi\u010d si presta a caratterizzare la distribuzione iniziale delle masse da muovere.\nKantorovi\u010d richiede inoltre che formula_21 sia additiva ossia che sia possibile suddividere le masse in gergo \"splitting\": infatti se un boreliano formula_22 di formula_18 \u00e8 dato da formula_24 con formula_25 per formula_26 allora \u00e8 possibile \u201cdistribuire\u201d le masse nel modo seguente formula_27.\nUna seconda \"funzione di insieme\"\nformula_28\ncon le medesime propriet\u00e0 di formula_21 si presta a caratterizzare la distribuzione finale delle masse.\nKantorovi\u010d esprime lequazione di bilancio delle masse prima e dopo lo spostamento come formula_30, fatto che equivale alla richiesta che\nformula_31.\nKantorovi\u010d introduce come incognita del problema una famiglia di funzioni additive formula_32 tali che formula_33\ne per le quali valga formula_34 e formula_35. Il ruolo della mappa formula_36 \u00e8 quello di rappresentare il trasferimento delle masse, la famiglia di funzioni formula_37 costituisce invece la totalit\u00e0 dei trasferimenti. Poich\u00e9 si \u00e8 interessati a minimizzare il costo di trasporto, Kantorovi\u010d definisce il lavoro speso associato ad un generico piano di trasporto formula_36 come il funzionale seguente\nIl problema del trasporto secondo Kantorovi\u010d consiste nel ricercare formula_40 tale che formula_41.\nDal punto di vista matematico il problema consiste nel cercare se l\u2019insieme delle funzioni di trasporto sia vuoto o meno e nel caso ammetta soluzione ci si domanda se la soluzione sia unica o meno.\nLe funzioni formula_40 che realizzano il minimo sono dette trasporti minimali; Kantorovi\u010d poi caratterizza un trasporto formula_36 come potenziale se esiste una funzione formula_44 tale che:\nIn ultimo dimostra il teorema secondo cui \"il trasporto F \u00e8 minimale se e soltanto se \u00e8 potenziale\".\nRiguardo all\u2019esistenza o meno di soluzioni Kantorovi\u010d nell\u2019articolo si esprime affermando che per decidere se un trasporto \u00e8 minimale non si deve far altro che \u201ccostruire\u201d un trasporto potenziale e se questo esercizio dovesse risultare impossibile allora si sarebbe certi che il trasporto in oggetto non pu\u00f2 essere minimale. Il teorema fornisce inoltre un metodo \u201cpratico\u201d su come ridurre il costo del trasporto ed eventualmente consente al risolutore di dirigersi verso il trasporto minimale. Ancora oggi nel campo della programmazione matematica \u00e8 prassi risolvere il problema duale soprattutto quando la sua risoluzione \u00e8 pi\u00f9 facile e rapida del problema primale. All\u2019ottimo vale l\u2019uguaglianza dei valori delle funzioni obiettivo nei due problemi primale e duale, sicch\u00e9 risulta possibile valutare la \"qualit\u00e0\" di un punto ammissibile nel problema primale senza dover risolvere esattamente quest\u2019ultimo. Per esaminare infatti la bont\u00e0 di un punto ammissibile in esame formula_48 \u00e8 sufficiente confrontare il valore formula_49 con formula_50 quest'ultimo ricordiamo essere pari al valore all'ottimo della funzione obiettivo del duale. In un problema di costo minimo se dovesse risultare che \nformula_51 allora ci si potrebbe accontentare di approssimare formula_40 con formula_48 confidenti del fatto che il costo aggiuntivo da sostenere per aver scelto il trasporto sub-ottimale formula_48 \u00e8 certamente non superiore ad formula_55.\nProblema Primale del Trasporto: caso discreto.\nFunzione obiettivo in formula_56 incognite\nsoggetta ai seguenti vincoli:\nLe variabili del problema sono indicate con formula_59 ed ognuna rappresenta la quantit\u00e0 di beni da trasportare dal generico nodo di origine i al generico nodo di destinazione j. Il numero delle incognite sono pari a formula_56 osservato che formula_56 sono a priori tutti i possibili archi per congiungere i nodi di origine con i nodi di destinazione in esame.\nPremesso che la quantit\u00e0 di beni da muovere da un nodo ad un altro non pu\u00f2 che essere positiva formula_62 e che risulta formula_63 quando l'arco formula_64 non viene attivato ossia non viene trasportata alcuna massa tra il nodo di origine formula_65 ed il nodo di destinazione formula_66, la sommatoria estesa a tutti gli formula_67 nodi di destinazione formula_68 rappresenta la somma di tutti gli archi uscenti dal nodo origine formula_65 e che, trasportando una massa formula_59, hanno come destinazione gli formula_67 nodi. Ognuna delle formula_72 disequazioni formula_73 impone che la quantit\u00e0 di massa (beni) inviata dallo stabilimento i-esimo non ecceda la quantit\u00e0 ivi disponibile formula_74.\nLa sommatoria formula_75 rappresenta la somma di tutti gli archi che hanno origine negli formula_76 nodi, che movimentano massa formula_59 e che sono entranti nel nodo formula_66.\nOgnuna delle formula_79 disequazioni formula_80 impone che la quantit\u00e0 di beni entranti nel mercato j-esimo sia non inferiore alla domanda di beni dello specifico mercato formula_66.\nIl coefficiente formula_82 rappresenta il costo di trasporto per muovere un\u2019unit\u00e0 di bene o un'unit\u00e0 di massa dal nodo origine formula_65 al nodo destinazione formula_66.\nIn merito al bilancio delle masse, si osservi che la regione ammissibile per come \u00e8 stata definita ammette implicitamente che si possa avere un eccesso di offerta rispetto alla domanda, per rendersene conto \u00e8 sufficiente sommare tutti gli formula_85 vincoli lato offerta per ottenere la diseguaglianza seguente\nil cui confronto con la somma di tutti gli formula_87 vincoli lato domanda\nporta a concludere che\nProblema Duale del Trasporto: caso discreto.\nNel seguito si introduce la formulazione duale del problema del trasporto ottimale facendo ricorso all\u2019approccio lagrangiano che consiste nello scrivere la funzione lagrangiana formula_90 del problema primario di ottimizzazione e nel connetterla al teorema minimax di John von Neumann (1928). Tale teorema evidenzia che il valore all\u2019ottimo della funzione lagrangiana del problema primario (formula_91) coincide con il valore all\u2019ottimo della funzione lagrangiana del problema duale (formula_92), ossia vale \nIntrodotti i moltiplicatori di Lagrange rappresentati da due vettori\nla funzione Lagrangiana del problema del trasporto ottimale \u00e8 la seguente\ndopo semplici passaggi algebrici si ottiene\nIl problema duale associato alla Lagrangiana \u00e8 per definizione\nAl fine di ottenere una descrizione esplicita del problema duale si minimizza formula_100\nrispetto ad formula_101 tenendo fissi formula_102 e formula_103 e si ottiene cos\u00ec\npertanto risulta\nin conclusione si ottiene il seguente problema di massimizzazione vincolato\nIl problema duale del trasporto ottimale \u00e8 il seguente problema di programmazione lineare avente funzione obiettivo in formula_107 incognite\nsoggetta ai seguenti vincoli:\nLe variabili formula_110 e formula_111 sono chiamate da Kantorovi\u010d potenziali dei vari punti. La differenza dei potenziali esprime quanto \u201cvalga\u201d in pi\u00f9 il posizionamento di un punto rispetto agli altri: il termine potenziale caratterizza i punti proprio in riferimento alla loro reciproca posizione. \nOsservando la funzione lagrangiana formula_90 si pu\u00f2 intuire che ogniqualvolta si verifica uno spostamento ottimale da formula_113 a formula_114, ossia la tratta formula_115 nel primale \u00e8 minimale, formula_116, nel duale risulta necessariamente formula_117.\nAree tematiche.\nKantorovi\u010d scrisse pi\u00f9 di 300 lavori che come da lui stesso suggerito possono essere ricondotti a nove aree tematiche:"}
{"id": "1464966", "revid": "28592", "url": "https://it.wikipedia.org/wiki?curid=1464966", "title": "Leonid Vitaliyevich Kantorovich", "text": ""}
{"id": "1464967", "revid": "285333", "url": "https://it.wikipedia.org/wiki?curid=1464967", "title": "THX (disambigua)", "text": "Thx \u00e8 la forma abbreviata scritta della parola inglese \"thanks\", che significa \"grazie\"."}
{"id": "1464968", "revid": "78273", "url": "https://it.wikipedia.org/wiki?curid=1464968", "title": "Leonid V. Kantorovich", "text": ""}
{"id": "1464979", "revid": "110157", "url": "https://it.wikipedia.org/wiki?curid=1464979", "title": "Every Time a Bell Rings an Angel Gets His Wings", "text": "Every Time a Bell Rings an Angel Gets His Wings \u00e8 il primo album del gruppo svedese post-rock Logh. \u00c8 stato pubblicato in Svezia il 21 gennaio 2002 e il 23 luglio 2002 nel resto dell'Europa\nTracce.\nTesti e musiche di Mattias Friberg"}
{"id": "1464981", "revid": "1632387", "url": "https://it.wikipedia.org/wiki?curid=1464981", "title": "Agrume", "text": "Con il termine agrumi si intendono le piante coltivate appartenenti al genere \"Citrus\" della sottofamiglia Aurantioideae (famiglia delle Rutaceae) e i loro frutti.\nLa sottofamiglia comprende specie definite e stabili ma anche molte variet\u00e0 e mutazioni naturali, nell'infiorescenza come pure nei frutti, per cui si trovano vari tipi di agrumi in varie parti del mondo. Oltre a ci\u00f2 sono stati sviluppati numerosissimi ibridi, alcuni dei quali con caratteristiche non durevoli, per cui si trovano sul mercato solo per tempi relativamente brevi.\nLa genealogia degli agrumi \u00e8 stata sempre oggetto di studio. Il recente sequenziamento del genoma di alcune specie ha permesso di ricostruire i complessi rapporti di parentela, che hanno dato luogo, tramite ibridazione, a tutte le altre variet\u00e0. E' emerso che la quasi totalit\u00e0 degli agrumi sono il risultato di incroci di sole tre specie: il cedro, il mandarino e il pomelo.\nOrigine e distribuzione.\nL'origine di tutti i \"Citrus\" \u00e8 l'India e l'Estremo Oriente. Oggi gli agrumi crescono spontaneamente anche in Indonesia, Malaysia, Nuova Guinea e nelle Filippine. Le varie specie hanno raggiunto l'Europa in tempi diversi. Sembra che il primo sia stato il cedro, ben noto tra gli antichi Romani come \"pomo di Persia\". \u00c8 documentato che sempre costoro conoscevano gi\u00e0 nel I secolo anche il limone e l'arancio amaro. La coltivazione dell'arancio dolce invece \u00e8 stata introdotta dai Portoghesi nel XVI secolo, mentre risale addirittura al XIX secolo l'acquisizione del mandarino. Gli agrumi oggi sono largamente coltivati in tutti i continenti nelle zone temperate e subtropicali.\nL'Italia occupa un posto di rilievo nella produzione mondiale degli agrumi, con una quota mondiale poco oltre il 2% (seconda in Europa dopo la Spagna con una quota del 5%). Il primo produttore mondiale \u00e8 la Cina con oltre il 25% del mercato seguita dal Brasile (15%), dagli USA e e dall'India entrambi con una quota intorno all'8% (dati Fao 2016)\nIn Italia la produzione di agrumi (arance, limoni, mandarini, clementina, bergamotto, chinotto) si concentra nelle regioni meridionali, con la Sicilia in prima fila (circa i due terzi della produzione nazionale), seguita dalla Calabria (circa un quarto) e a distanza da Campania, Puglia, Basilicata, Sardegna e altre regioni.\nDescrizione.\nFoglie.\nCon poche eccezioni (esempio arancio trifogliato \"Citrus trifoliata\") gli agrumi sono piante sempreverdi. Le foglie sono lanceolate o ellittiche, intere, coriacee, articolate sul picciolo. Sembrano foglie semplici, ma sono in realt\u00e0 la foglia centrale di un antico insieme di tre foglioline che \u00e8 andato perduto con lo sviluppo; solo il \"Poncirus\" conserva la forma originale a tre unit\u00e0. Nelle piante da seme ci sono delle spine pi\u00f9 o meno grandi accanto alle foglie, ma le piante che vengono coltivate nei frutteti di solito le perdono. Se per\u00f2 un agrume viene abbandonato e si inselvatichisce, torna a mettere le spine.\nFiori.\nI fiori si chiamano z\u00e0gare e crescono in infiorescenze corimbose oppure solitari. La corolla a petali liberi racchiude moltissimi stami; il pistillo ha un ovario con almeno cinque logge ricche di ovuli. I fiori degli agrumi sono generalmente bianchi, sebbene alcune specie presentino boccioli variamente colorati, per cui alle volte i petali conservano lievi sfumature di colore all'attaccatura. I fiori di limone e di cedro hanno generalmente una sfumatura violacea. A seconda della specie, i fiori sono di grandezza variabile, e possono misurare da 1 a 5\u00a0cm di diametro. Sono tutti molto profumati.\nQuesti fiori di agrumi, sono bottinati dalle api, da cui si ottiene un buon miele monoflorale profumato per cui sono buone piante mellifere.\nFrutti.\nIn botanica il frutto degli agrumi \u00e8 chiamato esperidio. La forma varia da tondeggiante, a volte schiacciata ai poli, a un ovoide allungato e appuntito. La buccia \u00e8 costituita da uno strato esterno rugoso, raramente liscio, colorato dal giallo all'arancione fino al rosso, e da uno strato interno bianco e spugnoso chiamato albedo che pu\u00f2 essere pi\u00f9 o meno spesso. Allo stato fresco, solitamente la buccia non si mangia con il frutto, ma \u00e8 commestibile, per cui se ne fa largo uso in cucina (in tale uso usata sia l'intera buccia oppure la scorza). Oltre a ci\u00f2 \u00e8 di notevole importanza nello sfruttamento industriale degli agrumi. Il frutto sbucciato \u00e8 costituito da spicchi avvolti ciascuno nella propria membrana a protezione di un insieme di particelle filiformi assai succose. I semi sono alloggiati all'interno degli spicchi e sono molto coriacei. Non essendo in alcun modo commestibili, si producono preferibilmente variet\u00e0 di agrumi prive di semi.\nTutti gli agrumi sono ricchi di vitamine, innanzi tutto quelle dei gruppi C e P. Vengono consumati prevalentemente freschi oppure in preparati come marmellate, canditi, bevande. Sono molto importanti per l'estrazione di olii essenziali, pectine, acido citrico e altri derivati.\nIncroci.\nLe possibilit\u00e0 di ibridazione degli agrumi sono elevatissime. La maggior parte dei generi e praticamente tutte le specie conosciute sono infatti i risultati di fortunate ibridazioni che durante il passare del tempo hanno mantenuto le propriet\u00e0 iniziali. Sono ibridi antichi tutti i \"citrus\" tranne il mandarino, il pomelo e il cedro. Particolare fortuna hanno avuto gli incroci tra mandarino e vari tipi di arancio, dal mandarancio alla clementina e al tangerino.\nTra gli incroci sul mercato si possono citare il mapo, il lipo, il lice, la pomp\u00eca, il limo, il tacle e altri prodotti di notevole interesse ma di incerta possibilit\u00e0 di sviluppo costante."}
{"id": "1464983", "revid": "45927", "url": "https://it.wikipedia.org/wiki?curid=1464983", "title": "/\u0283/", "text": ""}
{"id": "1464984", "revid": "69794", "url": "https://it.wikipedia.org/wiki?curid=1464984", "title": "Tezze (Arzignano)", "text": "Tezze (\"Texe\" in veneto) \u00e8 una frazione del comune di Arzignano, in provincia di Vicenza, in Veneto.\nGeografia fisica.\nLocalizzata a nordest rispetto al capoluogo, Tezze sorge all'imboccatura della valle dell'Agno, in un'area pianeggiante compresa fra i torrenti Gu\u00e0 e Poscola.\nStoria.\nGi\u00e0 provata dalla vicinanza al fronte della prima guerra mondiale, durante la seconda guerra mondiale sub\u00ec alcuni bombardamenti alleati con obbiettivo il ponte sul Gu\u00e0. Nel 1945 i Tedeschi si stabilirono nella scuola elementare di Tezze e a quel punto gli attacchi si concentrarono sulla costruzione, distruggendola; i danni si estesero anche al resto del paese e alle campagne circostanti.\nEnogastonomia.\n\u201cBondiola di Sant\u2019Agata\u201d il primo De.Co., prodotto a denominazione comunale certificato, di Arzignano. Un\u2019eccellenza gastronomica della tradizione di Tezze che diventa cos\u00ec patrimonio della comunit\u00e0. Il disciplinare con la ricetta tradizionale \u00e8 stato depositato in Comune. La ricetta originale, tramandata dai norcini a inizio Novecento, contiene cotenna di maiale, lingua e guanciale oltre ad aromi naturali. La bondiola dovr\u00e0 attenersi al disciplinare depositato che fissa peso, 800-1000 grammi, ma anche grana di macinatura, dosi e quantit\u00e0."}
{"id": "1464986", "revid": "1305772", "url": "https://it.wikipedia.org/wiki?curid=1464986", "title": "THQ (disambigua)", "text": ""}
{"id": "1464988", "revid": "1258", "url": "https://it.wikipedia.org/wiki?curid=1464988", "title": "Mezzafegato", "text": ""}
{"id": "1464989", "revid": "110157", "url": "https://it.wikipedia.org/wiki?curid=1464989", "title": "The Raging Sun", "text": "The Raging Sun \u00e8 il secondo album del gruppo svedese post-rock Logh. \u00c8 stato pubblicato in Svezia il 12 maggio 2003 e il 26 maggio 2003 nel resto dell'Europa.\nUna nuova versione dell'album \u00e8 stata pubblicata nel 2006 con canzoni nuove e remixate insieme a video e gallerie di immagini."}
{"id": "1464990", "revid": "115462825", "url": "https://it.wikipedia.org/wiki?curid=1464990", "title": "Brachiazione", "text": "La brachiazione (dal latino \"brachium\", braccio) \u00e8 una modalit\u00e0 di locomozione animale, sviluppatasi nei mammiferi ed in particolare tra i primati, che sfrutta principalmente gli arti anteriori o toracici.\nLa brachiazione \u00e8 caratteristica dei primati, in maniera particolare delle scimmie antropomorfe e in una certa misura anche degli Atelidi (brachiazione assistita per l'uso della coda prensile) e origina da una precisa strategia di difesa in quanto permette la ricerca del cibo ed altre attivit\u00e0 senza la necessit\u00e0 di scendere al suolo, sottraendosi ai relativi pericoli.\nNon tutte le scimmie si sono specializzate in questo genere di movimento. Molti gruppi sia di scimmie catarrine che di scimmie platirrine si limitano in realt\u00e0 a camminare sui rami degli alberi. La brachiazione vera e propria prevede specifiche modificazioni anatomiche che permettano la circumduzione del braccio. Oltre alla presenza della clavicola, allungata, presente comunque originariamente in tutto il relativo superordine, che permette un collegamento pi\u00f9 flessibile dell'arto anteriore al cinto toracico, \u00e8 fondamentale la forma circolare dell'articolazione. Altra necessaria modificazione consiste nell'avere zampe anteriori prensili, o per opponibilit\u00e0 del pollice o per sviluppo di artigli (caso questo dei non antropomorfi).\nEsistono diversi gradi di brachiazione, come pure diversi distribuzioni temporali della brachiazione nelle diverse specie, anche in quelle non tradizionalmente considerate brachiatorie. Mentre la possibilit\u00e0 di brachiazione \u00e8 elemento comune in molti primati, sono considerati animali brachiatori gli Hylobatidae (gibboni e siamanghi), per l'utilizzo predominante di questa modalit\u00e0, e per l'elevatissima efficienza raggiunta (velocit\u00e0 superiori ai 50\u00a0km/h)."}
{"id": "1464995", "revid": "30274", "url": "https://it.wikipedia.org/wiki?curid=1464995", "title": "Numero d'oro", "text": ""}
{"id": "1464996", "revid": "1305772", "url": "https://it.wikipedia.org/wiki?curid=1464996", "title": "Tezze", "text": "Tezze \u00e8 un toponimo molto diffuso nell'Italia nord-orientale; deriva dal latino \"attegia\" \"capanna\" (da cui il veneto \"t\u00e8sa\" \"tettoia\", \"fienile\")."}
{"id": "1465000", "revid": "1371684", "url": "https://it.wikipedia.org/wiki?curid=1465000", "title": "Lagan'", "text": "Lagan' (anche traslitterata come \"Lagan\") \u00e8 una cittadina della Russia europea meridionale (Repubblica Autonoma della Calmucchia), situata a pochi chilometri di distanza dalle coste del Mar Caspio, 310 km a sudest di \u0116lista. \u00c8 il capoluogo del distretto omonimo.\nFondata nel 1870, ottenne lo \"status\" di citt\u00e0 nel 1963; dal 1944 al 1991 ebbe nome \"Kaspijskij\" ().\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1465001", "revid": "767487", "url": "https://it.wikipedia.org/wiki?curid=1465001", "title": "Lagan (Svezia)", "text": "Lagan \u00e8 una cittadina (\"t\u00e4tort\") della Svezia meridionale, situata nella contea di Kronoberg; \u00e8 compresa nella municipalit\u00e0 di Ljungby."}
{"id": "1465003", "revid": "125638588", "url": "https://it.wikipedia.org/wiki?curid=1465003", "title": "Il cappello di paglia di Firenze", "text": "Il cappello di paglia di Firenze \u00e8 un'opera lirica di Nino Rota, su libretto proprio e della madre Ernesta Rinaldi. L'opera, scritta nel 1945, and\u00f2 in scena solo nel 1955. L'opera ottenne un ottimo successo, e fu subito rappresentata in Italia - in prima nazionale il 21 aprile di quell'anno al Teatro Massimo di Palermo con Nicola Filacuridi ed Alfredo Mariotti per la regia di Corrado Pavolini con la direzione musicale di Jonel Perlea - e all'estero.\nL'opera \u00e8 basata sulla farsa \"Un chapeau de paille d'Italie\" scritta da Eug\u00e8ne Labiche e Marc-Michel nel 1851.\nTrama.\nFadinard, nel giorno delle sue nozze con l'amata Elena, passeggia con il suo cavallo, quando questi mangia il cappello di paglia di Firenze di Anaide, in dolce conversazione con l'amante Emilio.\nAnaide pretende un altro cappello, per non far ingelosire il gelosissimo marito Beaupertuis. Fadinard allora va prima dalla modista, poi dalla baronessa di Champigny, che ne ha uno uguale. La baronessa per\u00f2 lo scambia per un violinista che doveva tenere un concerto, e trattiene Fadinard. Fadinard riesce a spiegare la situazione, ma la baronessa spiega che ha appena dato il suo cappello alla figlioccia: la signora di Beaupertuis.\nSi reca allora da Beaupartuis, seguito dal padre di Elena e dagli invitati, al barone, che si \u00e8 insospettito per l'assenza della moglie.\nTuttavia Fadinard capisce che la signora di Beaupertuis \u00e8 Anaide. Il futuro suocero minaccia di mandare a monte le nozze, e, quando tutto sembra perduto, arriva lo zio sordo (V\u00e9zinet) che presenta il suo regalo di nozze: un cappello di paglia di Firenze. Anaide pu\u00f2 cos\u00ec tornare a casa, e Fadinard pu\u00f2 sposare Elena."}
{"id": "1465005", "revid": "287204", "url": "https://it.wikipedia.org/wiki?curid=1465005", "title": "Kunqu", "text": ""}
{"id": "1465008", "revid": "9536", "url": "https://it.wikipedia.org/wiki?curid=1465008", "title": "Opera Kunqu", "text": ""}
{"id": "1465009", "revid": "45927", "url": "https://it.wikipedia.org/wiki?curid=1465009", "title": "/ts/", "text": ""}
{"id": "1465011", "revid": "767487", "url": "https://it.wikipedia.org/wiki?curid=1465011", "title": "Imre Senkey", "text": "Era il fratello maggiore di Gyula Senkey, anch'egli calciatore.\nCarriera.\nGiocatore.\nDa calciatore vinse per cinque volte consecutive il campionato ungherese tra il 1920 e il 1925 con l'MTK.\nTra il 1924 e il 1928 venne schierato 6 volte nella nazionale magiara, debuttando il 31 agosto 1924 nella vittoriosa amichevole di Budapest contro la Polonia, dove i magiari s'imposero per 4\u20130; affront\u00f2 inoltre due volte gli azzurri, nel suo quarto (un'amichevole disputata l'8 novembre 1925 a Budapest, terminata 1\u20131) e nel suo sesto ed ultimo incontro in nazionale, in una gara valevole per la Coppa Europa disputata il 25 marzo 1928 a Roma, quando l'Italia s'impose per 4-3.\nAllenatore.\nInizi\u00f2 ad allenare in patria il III. Ker\u00fcleti TVE, che fu anche la sua ultima squadra da calciatore; nel 1931 pass\u00f2 all'MTK Hung\u00e1ria e al primo anno vinse la coppa d'Ungheria.\nSuccessivamente emigr\u00f2 in Italia, dove avrebbe poi speso la maggior parte del suo tempo lavorativo, allenando , , Fiorentina, Genoa, e Brescia, in due campionati di serie B. Per la squadra torinese contribu\u00ed alla promozione in Serie A nella stagione 1959-60, anche se venne esonerato a stagione ancora in corso, sostituito da Giacinto Ellena."}
{"id": "1465012", "revid": "45927", "url": "https://it.wikipedia.org/wiki?curid=1465012", "title": "/dz/", "text": ""}
{"id": "1465016", "revid": "72396", "url": "https://it.wikipedia.org/wiki?curid=1465016", "title": "SMS amiche per caso", "text": "SMS amiche per caso \u00e8 stato un reality show trasmesso da Rai 2 nel 2001, in fascia pomeridiana giornaliera per 40 puntate complessive. \nIl format: otto giovani ragazze insieme in un appartamento a Roma riprese 24 ore su 24 da decine di telecamere. A differenza di reality stile \"Grande Fratello\", le ragazze posso uscire liberamente dall'appartamento e non esistono nomination ed eliminazioni. Inoltre comunicano sia con il pubblico che con gli autori usando cellulari ed internet.\nCast.\nDamaris - Elvira - Enrica - Justine - Martina - Sara - Roberta - Allegra ed inoltre Denim (fidanzato di Elvira, non protagonista \"ufficiale\" ma presente per la maggior parte delle puntate)"}
{"id": "1465019", "revid": "1543377", "url": "https://it.wikipedia.org/wiki?curid=1465019", "title": "Angelo Rizzoli (1943-2013)", "text": "Era figlio di Andrea Rizzoli, presidente dell'omonima casa editrice, negli anni settanta il primo gruppo editoriale italiano.\nBiografia.\nA 18 anni scopre di essere malato di sclerosi multipla. Con l'aiuto dei medici riesce ad evitare la disabilit\u00e0 totale, rimarr\u00e0 per\u00f2 claudicante alla gamba destra. A 23 anni si laurea in Scienze politiche all'Universit\u00e0 degli Studi di Pavia; ottiene la specializzazione in \"Media and communications\" alla Columbia University di New York. Nel 1970 muore il nonno Angelo senior. L'anno seguente \"Angelone\", cos\u00ec chiamato per la sua stazza imponente e per distinguerlo dal celebre nonno, entra nel consiglio di amministrazione dell'azienda di famiglia, all'et\u00e0 di 28 anni.\nIl 12 luglio 1974 il padre Andrea decide di rafforzare la casa editrice acquistando il primo quotidiano italiano, il \"Corriere della Sera\": acquisendo il \"Corriere\" realizza il suo sogno di imprenditore, ma comincia a fare i conti anche con un enorme indebitamento. Il \"Corriere\" perde infatti circa 5 miliardi di lire l'anno, con un tasso d'inflazione che in Italia \u00e8 in costante crescita.\nNel 1978 eredita la presidenza del gruppo, subentrando al padre. Eredita per\u00f2 anche un cumulo di debiti e di aziende non pi\u00f9 profittevoli. Pressato dal sistema bancario in pochi anni cede al Banco Ambrosiano di Roberto Calvi, Licio Gelli e altri iscritti alla loggia P2 il controllo del Gruppo Rizzoli-Corriere della Sera, il tutto all'insaputa dell'opinione pubblica. L'immagine della Rizzoli, primo gruppo editoriale italiano, \u00e8 all'apice; Angelo \u00e8 considerato un uomo di successo.\nNello stesso anno conosce ad una festa Eleonora Giorgi: meno di un anno dopo i due si sposano (il testimone di Angelo \u00e8 il direttore generale della RCS, Bruno Tassan Din), durante una convention Rizzoli a Venezia, nella cripta della Basilica di San Marco, con Eleonora gi\u00e0 incinta di cinque mesi. Nascer\u00e0 un figlio maschio, cui viene dato il nome di Andrea (1980). Il nuovo piano industriale della Rizzoli prevede il lancio di nuovi investimenti, tra cui la fondazione di un quotidiano di taglio popolare, \"L'Occhio\". I conti della casa editrice sono sempre in rosso. La solidit\u00e0 della Rizzoli-Corriere della Sera dipende ora dalle buone relazioni con i partiti politici, commistioni che il padre di Angelo aveva sempre accuratamente evitato.\nNel 1981 il \"Corriere della Sera\" \u00e8 travolto dallo scandalo della Loggia P2, tra i cui iscritti c'\u00e8 anche Angelo Rizzoli (tessera n\u00b0 532), cos\u00ec come il direttore generale del gruppo Bruno Tassan Din. Nel 1982 Angelo Rizzoli \u00e8 ancora proprietario della maggioranza assoluta del pacchetto azionario RCS (51,39%), sommando le azioni possedute come persona fisica e quelle possedute tramite societ\u00e0 di capitali (Italtrust e Finriz). Il 4 febbraio 1983 il gruppo ottiene dal Tribunale di Milano l'amministrazione controllata per l'\u00abEditoriale Corriere della Sera\u00bb (l'assemblea dei creditori contava ben 2138 iscritti tra cui banche, collaboratori, rivenditori e societ\u00e0 collegate, per un totale di 65 miliardi e 670 milioni di crediti).\nAppena due settimane dopo, il 18 febbraio, Angelo, il fratello Alberto e Bruno Tassan Din (direttore generale) sono arrestati per \"bancarotta patrimoniale societaria in amministrazione controllata\". L'accusa \u00e8 di aver \u00aboccultato, dissipato o distratto\u00bb oltre 85 miliardi di lire. Alberto subisce 21 giorni di carcere e il sequestro dei beni, per poi essere prosciolto in istruttoria. Angelo rimane in carcere 13 mesi (407 giorni in totale), prima a San Vittore, poi a Como, poi a Lodi, infine a Bergamo. Durante la detenzione del figlio, il padre Andrea \u00e8 colto da infarto e muore. La sorella minore Isabella, appena diciottenne, \u00e8 indagata e privata del patrimonio. Minacciata pi\u00f9 volte di arresto, cadr\u00e0 in una forte depressione e si suicider\u00e0 nel 1987, a 23 anni. Tutti i beni di Angelo Rizzoli, incluso il 50,2% della casa editrice rimasto in suo possesso, gli sono sequestrati e affidati ai custodi giudiziari.\nRizzoli non ne pu\u00f2 disporre neanche dopo il ritorno in libert\u00e0: i custodi giudiziari vendono i suoi beni a chi \u00e8 stato loro indicato dai giudici del Tribunale di Milano (una cordata che comprende Gemina, Montedison, Mittel e Giovanni Arvedi). Secondo Rizzoli, i beni vengono ceduti a un prezzo molto inferiore al loro valore di mercato, causandogli un notevole danno economico. \u00abIl restante 50,2% delle mie azioni [\u00e8 stato svenduto] per circa 9 miliardi, a fronte di una perizia contabile eseguita per conto del tribunale di Milano dal professor Luigi Guatri, gi\u00e0 rettore della Bocconi, che valutava il solo patrimonio attivo, senza valori di testata e di avviamento, almeno 270 miliardi di lire\u00bb.\nAngelo Rizzoli fa causa ai compratori della sua ex casa editrice, ma l'istanza viene rigettata: il tribunale accerta la congruit\u00e0 del prezzo e del dissesto della societ\u00e0. Nello stesso \"annus horribilis\" 1984, il 19 gennaio la Corte d'Appello civile di Roma condanna Rizzoli, mentre \u00e8 ancora in carcere, per condotte distrattive a danno della Cineriz. Sei mesi dopo l'uscita dal carcere inizia anche la causa di separazione con la moglie, per \"incompatibilit\u00e0 della vita in comune\". Nei mesi successivi Eleonora Giorgi chiede la met\u00e0 del patrimonio del marito, valutabile in 400 miliardi di lire. Ottiene 5 miliardi sulla vendita del \"Corriere della Sera\". Nel 1985 Rizzoli versa 4 miliardi di lire alla nuova propriet\u00e0 del gruppo editoriale, per saldare ogni debito personale con la sua ex azienda.\nDopo un lungo periodo di silenzio, negli anni novanta Angelo Rizzoli riprende l'attivit\u00e0 come produttore cinematografico e televisivo. Tra le sue produzioni, \"In nome del popolo sovrano\" con Alberto Sordi e Nino Manfredi, \"Padre Pio\" con Sergio Castellitto, \"Incompreso\", \"Cuore\", \"La guerra \u00e8 finita\" e \"Le ali della vita\" con Sabrina Ferilli. La sua ultima produzione cinematografica fu il film \"Si pu\u00f2 fare\", con Claudio Bisio (2008). Angelo Rizzoli conobbe nel 1989 Melania De Nichilo, medico della Camera dei deputati. Nel 1991 i due si sposarono; ebbero due figli, Arrigo (1991) e Alberto (1993). Ha vissuto gli ultimi anni della sua vita a Roma, nel quartiere Parioli.\nIl 14 febbraio 2013 \u00e8 stato arrestato a Roma con l'accusa di bancarotta fraudolenta. A causa della malattia che aveva contratto nell'adolescenza (sclerosi multipla) e di altre patologie, ha ottenuto il ricovero al reparto detentivo dell'ospedale S. Pertini. Dopo cinque mesi \u00e8 passato al Policlinico Tor Vergata, fino agli arresti domiciliari e alla libert\u00e0. Il 30 novembre le sue condizioni di salute si sono aggravate. \u00c8 stato ricoverato al Policlinico Gemelli, dove \u00e8 morto nella serata dell'11 dicembre 2013, all'et\u00e0 di 70 anni.\nVicende giudiziarie.\nAngelo Rizzoli \u00e8 stato chiamato in giudizio sei volte dalla magistratura italiana. Nel 1983 viene arrestato per bancarotta fraudolenta in amministrazione controllata. \u00c8 accusato di aver fatto sparire i fondi destinati all'aumento di capitale del 1981. Per questa vicenda Rizzoli venne condannato, con pena condonata, a tre anni e quattro mesi di reclusione. In un processo successivo del 1992 la Cassazione sentenzi\u00f2 che l'imprenditore non aveva trattenuto una parte dei fondi pagati da \"La Centrale\" di Roberto Calvi\u201d. Quei fondi erano scomparsi per opera di Tassan Din, Gelli e Ortolani.\nTre sentenze successive, pronunciate dalla Cassazione, dalla Suprema Corte d'Irlanda e dalla giustizia elvetica, hanno riconosciuto che i fondi del falso aumento di capitale furono trasferiti sui conti Recioto, Zirka e Telada presso la Rothschild Bank di Zurigo e di l\u00ec occultati in paradisi fiscali. La sentenza del 1992 viene ribadita in corte d'appello nel 1996: Rizzoli era totalmente estraneo all'operazione, come poi dimostreranno con sentenza definitiva i magistrati milanesi che si sono occupati del crac del Banco Ambrosiano.\nLa Corte d'Appello Civile di Milano, nel gennaio 1996, condanna invece Rizzoli per diffamazione (fatto avvenuto nel 1984) nei confronti di Giovanni Bazoli, allora presidente del Nuovo Banco Ambrosiano. Tale giudizio si \u00e8 concluso con la condanna dello stesso Angelo Rizzoli a risarcire il danno (come accertato dal Tribunale di Brescia con sentenza del 28 ottobre 1998). Nel 2006 il reato per cui fu arrestato nel 1983 \u00e8 stato depenalizzato; successivamente Rizzoli ha chiesto l'archiviazione del caso. Il 20 novembre 2007 il Tribunale di Milano ha rigettato la richiesta, ma Rizzoli ha presentato ricorso avverso la sentenza.\nIl 26 febbraio 2009 la Corte di Cassazione ha accolto il ricorso ed ha revocato la sentenza di condanna per bancarotta. Tolta l'unica condanna (in sede civile) per diffamazione, Angelo Rizzoli \u00e8 incensurato davanti alla giustizia italiana. Al termine della lunga vicenda giudiziaria (durata sei processi per 26 anni complessivi) che riguarda la casa editrice, Rizzoli ha ottenuto sei assoluzioni definitive con formula piena. Successivamente l'imprenditore ha deciso di intraprendere ogni azione legale possibile per vedere ristabilito il suo diritto nei confronti della cordata che, a suo dire, rilev\u00f2 l'azienda non a prezzi di mercato ma utilizzando il ricatto del carcere.\nNel 2010 Angelo Rizzoli ha avanzato la richiesta di risarcimento danni: nel gennaio 2012 il Tribunale di Milano ha per\u00f2 respinto l'istanza ed ha inoltre condannato l'imprenditore a risarcire i convenuti per \"lite temeraria\".\nHa detto.\nIn un'intervista a Claudio Sabelli Fioretti, Angelo Rizzoli ha detto:\nNel 1991 rilasci\u00f2 un'intervista al settimanale \"L'Europeo\" in cui fece luce sui suoi rapporti con i partiti politici nel periodo in cui fu alla testa del gruppo editoriale. Ebbe a dire:\nIl 23 agosto 2009, in un dibattito tenuto a Cortina d'Ampezzo all'interno della rassegna \u00abCortina Incontra\u00bb per la presentazione del libro \"Vaticano Spa\" di Gianluigi Nuzzi, ha ribadito di essere tuttora incensurato ed ha ricostruito e raccontato la sua personale esperienza giudiziaria (che definisce \"persecuzione\"). In un'intervista successiva Rizzoli rievoca le circostanze che determinarono, nel 1983, l'inizio del suo calvario giudiziario:\nIn una lettera aperta al \"Corriere della Sera\", Rizzoli fornisce maggiori particolari: si tratt\u00f2 di un aumento di capitale di 150 miliardi di lire, sottoscritto da \u00abLa Centrale Finanziaria S.p.A.\u00bb (finanziaria presieduta da Roberto Calvi). Il denaro, invece di essere depositato nelle casse della Rizzoli, fu trasferito presso alcuni conti della Banca Rothschild di Zurigo denominati Zinca, Recioto, Telada, ad opera di funzionari di quella stessa Banca fiduciari di Bruno Tassan Din e Umberto Ortolani. Rizzoli aggiunge che i vertici della Banca svizzera furono condannati a vari anni di reclusione per avere distratto circa 180 milioni di dollari di fondi destinati alla Rizzoli verso conti del cosiddetto \u00abgruppo dei BLU\u00bb (Bruno Tassan Din, Licio Gelli, Umberto Ortolani)."}
{"id": "1465025", "revid": "322321", "url": "https://it.wikipedia.org/wiki?curid=1465025", "title": "Mario Miglietta", "text": "Biografia.\nMonsignor Mario Miglietta nasce a Leverano, ma era oriundo, da parte del padre, di Trepuzzi (Le). In questa cittadina salentina, era solito trascorrere, sin dall'infanzia, le sue vacanze presso la localit\u00e0 denominata Manzo. Don Giuseppe Miglietta, zio di don Mario e fratello del padre, arciprete di Leverano, lo fece avvicinare a Ges\u00f9 cos\u00ec da far nascere in lui la vocazione sacerdotale. Da ragazzo entr\u00f2 prima nel seminario minore diocesano e successivamente completo' gli studi teologici.\nOrdinato presbitero per la diocesi di Brindisi-Ostuni il 10 agosto 1947 da mons. Francesco De Filippis, ha ricoperto presso il Pontificio Seminario Regionale Pugliese \"Pio XI\" di Molfetta i ruoli di: vice-rettore dal 1953 al 1965; pro-rettore dal 1965 al dicembre 1968; rettore dal dicembre 1968 al febbraio 1979; Era solito ripetere: \u00abSe bussano alle mura del seminario di Molfetta le mura risponderanno: \"Don Mario!\"\u00bb\nRicordava sempre che il giorno destinato alla firma della sua nomina a vescovo, che fu una profezia di quello che poi accadde quando fu vescovo di Sant'Angelo dei Lombardi, il papa Paolo VI mor\u00ec. Si dovette rimandare sino all'elezione di papa Giovanni Paolo I, il quale non pot\u00e9 firmare anche lui la nomina a causa dell'improvvisa morte. Finalmente Giovanni Paolo II il 18 novembre 1978 lo design\u00f2 alla guida dell'arcidiocesi Irpina. Dopo un brevissimo tempo, dall'inizio del suo episcopato, fu colpito da un infarto e quando sembrava riprendersi giunse il colpo del drammatico terremoto. Fu il vescovo dei terremotati e rimase segnato psicologicamente da quella orrenda storia del popolo irpino.\nSuccessivamente, il cardinale Sebastiano Baggio prefetto della Congregazione per i vescovi lo propose per la sede di Ugento-Santa Maria di Leuca, che resse fino alle dimissioni rassegnate, per motivi di salute, nel 1992.\nDurante l'episcopato ad Ugento preme ricordare l'evento dell'annuncio dell'elezione a vescovo di Molfetta di un suo sacerdote don Tonino Bello. Dopo la sua morte, avvenuta nel 1996, dopo un ricovero d'urgenza nell'ospedale Regina Apostolorum, di Albano Laziale, desiderava essere sepolto nella basilica di Santa Maria di Leuca. Dopo i funerali celebrati ad Ugento il 19 gennaio, giorno del suo onomastico, fu per 13 anni sepolto nel cimitero di Leverano. Monsignor Vito De Grisantis, vescovo di Ugento, accolse questo desiderio del vescovo Mario e presiedette il 30 giugno 2009 la celebrazione del rito della traslazione della salma. Adesso riposa nella basilica di Leuca sotto l'altare di san Francesco da Paola.\nGenealogia episcopale.\nLa genealogia episcopale \u00e8:"}
{"id": "1465026", "revid": "1522738", "url": "https://it.wikipedia.org/wiki?curid=1465026", "title": "Brescia (disambigua)", "text": ""}
{"id": "1465031", "revid": "767487", "url": "https://it.wikipedia.org/wiki?curid=1465031", "title": "Atomic Kitten", "text": "Le Atomic Kitten sono un girl group pop britannico, originario di Liverpool e composto da Liz \"Lil\" McClarnon, Natasha \"Tash\" Hamilton, e Jennifer \"Jenny\" Frost, con quest'ultima che ha preso il posto di Kerry Katona ancora agli inizi della loro carriera.\nIl trio ha venduto pi\u00f9 di 12 milioni di copie con soli tre album, e di 8 milioni di singoli in tutto il mondo.\nTutti i loro singoli sono entrati nella top 10 britannica, eccetto \"Follow Me\" (2000), tra i quali le tre number 1 hit, \"Whole Again\", \"Eternal Flame\" e \"The Tide Is High\".\nGli album incisi dal gruppo hanno raggiunto le vette delle classifiche britanniche e di molti altri Paesi europei, asiatici e oceanici.\nBiografia.\nFormazione e inizi.\nLe Atomic Kitten si formarono a Liverpool nel 1997 grazie a Andy McCluskey, membro della band anni ottanta Orchestral Manoeuvres in the Dark, e il gruppo comprendeva in origine Heidi Range, che per\u00f2 lasci\u00f2 la band dopo la registrazione di alcuni demo, per entrare nel 2001 nel gruppo delle Sugababes. Il gruppo era originariamente chiamato Honeyhead, ma successivamente venne cambiato in Automatic Kittens, il nome dell'etichetta del loro designer, e abbreviato infine in Atomic Kitten. Il trio inizi\u00f2 la sua carriera discografica nel 1999 e comprendeva Natasha Maria Hamilton, Elizabeth Margaret McClarnon e Kerry Jayne Elizabeth Katona.\nIl singolo di debutto \u00e8 stato \"Right Now\", che fu messo in commercio in Gran Bretagna, Asia e Oceania. Il singolo debutt\u00f2 alla posizione 10 nella top 40 britannica, alla 40 in Nuova Zelanda e 46 in Australia. Dopo la pubblicazione del loro primo singolo, le Atomic Kitten decisero di intraprendere un mini-tour in Asia, dove decisero di pubblicare la loro prima ballata, \"Cradle\", che raggiunse la prima posizione nella classifica asiatica. Nel marzo 2000 il secondo singolo \"See Ya\" fu pubblicato ottenendo la posizione numero 6 nella classifica britannica. Il singolo fu usato come pubblicit\u00e0 per la campagna italiana della Fiat per l'Europa.\nNel luglio 2000 pubblicarono il terzo singolo \"I Want Your Love\" che divenne un'altra \"top 10\" nella classifica britannica. Da quel momento si cominci\u00f2 sempre pi\u00f9 a sentir parlare delle Atomic Kitten nelle riviste di intrattenimento e di musica, fino a quando gli Steps, una pop band inglese, non decise di invitarle come supporto nel loro Arena Tour. Nell'ottobre 2000 fu pubblicato il loro quarto e ultimo singolo \"Follow Me\", in vista dell'uscita del loro album di debutto. Il singolo non riusc\u00ec a raggiungere la top 10, piazzandosi alla ventesima posizione della classifica britannica.\nAlla fine dell'ottobre 2000 giunse il momento di pubblicare il loro primo album di debutto, intitolato \"Right Now\" dall'omonimo primo singolo. L'album comprendeva 12 tracce di un pop alternativo, con poche ballate, e fu un insuccesso nella classifiche, vendendo pochissime copie e piazzandosi alla posizione numero 39 della Official Albums Chart. L'album fu pubblicato anche in Asia dove trov\u00f2 un esiguo successo. L'insuccesso dell'ultimo singolo estratto e il debutto non soddisfacente dell'album poteva significare la fine del trio delle Atomic Kitten. Nonostante tutto per\u00f2, nel dicembre 2000 il gruppo fu premiato come \"Miglior Nuovo Arrivo\" al \"Disney Awards\" e al \"Smash Hits Awards\".\nPrimi anni 2000.\nAgli inizi del 2001 una dei membri del gruppo, Kerry Katona decise di lasciare la band per dedicarsi alla sua gravidanza e a una carriera da conduttrice televisiva. Il suo posto fu immediatamente preso da Jenny Frost, un membro della band delle Precious, gruppo femminile britannico, gi\u00e0 amica di Liz e Natasha in precedenza. La casa discografica decise di dare un'altra possibilit\u00e0 al gruppo, e insieme ri-registrarono una ballata appartenente al primo CD, \"Whole Again\". Il singolo, pubblicato alla fine del gennaio 2001, divenne il pi\u00f9 grande successo della band nella sua storia.\nVendute pi\u00f9 di 900.000 copie solo in Inghilterra, rimase nella prima posizione per quattro settimane nella classifica britannica e si piazz\u00f2 in prima posizione anche in 19 paesi fra l'Europa, l'Asia e l'Oceania, vendendo globalmente 1.500.000 copie. Con l'avvento di questa nuova era delle Atomic Kitten, fu deciso di ri-registrare il primo album \"Right Now\" con la voce di Jenny e includendo nuove tracce (\"Eternal Flame\", \"Tomorrow and Tonight\" e \"You Are\") rispetto alla versione precedente, rendendo cos\u00ec l'album di un pop pi\u00f9 maturo. L'album fu pubblicato nel maggio 2001 e raggiunse immediatamente la posizione numero 1 nella classifica britannica, vendendo 1.000.000 di copie solamente in Gran Bretagna e ricevendo cos\u00ec due dischi di platino. Il CD entr\u00f2 nella \"top 10\" di molti altri Paesi europei e si piazz\u00f2 alla posizione numero 12 in Nuova Zelanda.\nNel mese successivo, giugno 2001, fu pubblicato il secondo singolo della nuova versione dell'album, \"Eternal Flame\", una cover della famosa band The Bangles. Il singolo fu un'ulteriore successo raggiungendo anch'esso la posizione numero 1 in Gran Bretagna, vendendo pi\u00f9 di 200.000 copie solo nella prima settimana. Raggiunse la prima posizione anche in altri Paesi europei (Paesi Bassi, Belgio) e in Nuova Zelanda. Come terzo e ultimo singolo fu scelto \"You Are\", la canzone dell'album preferita dai fans, e fu pianificata un'uscita natalizia, per quella che sarebbe diventata sicuramente un'altra prima posizione nella hitlist britannica. Ma il singolo fu pubblicato solamente in Nuova Zelanda, alla fine del novembre 2001, dove si posizion\u00f2 alla posizione numero 12, e in alcuni Paesi europei, dove trov\u00f2 stranamente poco successo nelle classifiche.\nNonostante fosse stato cancellato dalle uscite della Gran Bretagna, il singolo, disponibile solamente su importazione, riusc\u00ec comunque a entrare nella classifica britannica alla posizione 90. Alla fine del dicembre 2001, per concludere l'anno, il gruppo pubblic\u00f2 il loro primo DVD biografico, \"So Far So Good\", che si posizion\u00f2 alla numero 20 della classifica dei DVD musicali britannici.\n\"Feels So Good\".\nDopo i vari successi che ebbero nel 2001, le Atomic Kitten erano pronte per un nuovo anno di altrettanti successi. Nel gennaio 2002 furono nominate ai BRIT Awards nelle categorie \"Miglior Singolo Pop\" e \"Miglior Rivelazione\". Nel marzo 2002 Natasha Hamilton annunci\u00f2 di essere incinta del suo futuro figlio Josh e, al contrario di molte altre star, continu\u00f2 lo stesso la sua carriera, non abbandonando il gruppo. Nell'aprile 2002 le ragazze intrapresero il loro primo vero tour in tutta la Gran Bretagna, che comprendeva 21 date ottenendo il \"tutto esaurito\".\nNel maggio 2002 giunse il momento per il primo singolo del loro secondo album, \"It's Ok!\" che si posizion\u00f2 alla posizione numero 3 in Gran Bretagna e alla posizione 24 in Australia. Il singolo fu premiato come \"Registrazione dell'anno\" all'Heart Radio e il video fu diretto da Jake Nava, direttore di molti altri gruppi e star famosi, che inizi\u00f2 con le Atomic Kitten una collaborazione che comprendeva tutti i video dei singoli del secondo album.\nNell'agosto 2002 Natasha diede alla luce il suo primo figlio, Josh, e una settimana dopo il gruppo pubblic\u00f2 il secondo singolo estratto, \"The Tide Is High\", un adattamento della versione della rock band giamaicana The Paragons. Il singolo divenne il terzo loro pi\u00f9 grande successo, piazzandosi in cima alla classifica britannica per due settimane e della classifica neozelandese per quattro settimane. Raggiunse inoltre le prime posizioni delle top 10 di moltissimi Paesi europei e la quarta in Australia. Nel settembre 2002, mentre \"The Tide Is High\" era ancora in vetta alle classifiche, pubblicarono il loro secondo album, \"Feels So Good\". Costituito da 14 tracce di vari generi, dal pop al punky, il CD fu intitolato cos\u00ec in onore della loro collaborazione con Kylie Minogue, che scrisse per il trio l'omonima canzone dell'album.\nL'album fu, anch'esso, un successo immediato: furono vendute quasi due milioni di copie solo in Gran Bretagna conquistando tre dischi di platino. Debutt\u00f2 nella prima posizione nelle classifiche britanniche e raggiunse le vette di moltissime classifiche dei Paesi europei, oceanici e americani (Messico, Argentina). Le Atomic Kitten divennero il primo gruppo, dopo le Spice Girls, ad avere sia l'album che il singolo al primo posto in classifica contemporaneamente. Come accompagnamento al CD, sempre nel settembre 2002, pubblicarono il loro primo libro autobiografico \"So Good So Far\", scritto da Ian McLeish, e il loro primo DVD-live, \"Right Here Right Now Live\", di una delle loro tappe del tour nazionale intrapreso ad aprile. Il DVD si posizion\u00f2 alla prima posizione della classifica dei DVD musicali britannici.\nNel novembre 2002 fu pubblicato il loro terzo singolo estratto, \"The Last Goodbye\" che entr\u00f2 nelle top 10 di diversi Paesi europei e raggiunse il decimo posto in Australia. In Gran Bretagna fu deciso, invece, di pubblicarlo in un unico formato insieme al quarto singolo estratto, \"Be with You\", adattamento della canzone \"Last Train to London\" degli Electric Light Orchestra, rock band britannica. Il doppio singolo entr\u00f2 nella classifica britannica conquistando la seconda posizione. Nel periodo gennaio-febbraio 2003 le Atomic Kitten decisero di aprire il nuovo anno con un tour all'estero, in particolare nel sud-est asiatico, le cui tappe includevano Singapore, Corea e Thailandia. Natasha, avendo un figlio e risentendo della sua mancanza, decise di portare il piccolo Josh con s\u00e9 durante il tour.\nNel marzo 2003 fu pubblicato il loro quinto ed ultimo singolo del secondo album, \"Love Doesn't Have to Hurt\", una ballata scritta appositamente per il gruppo da Susan Hoffs, membro della band The Bangles. Il singolo fu in commercio solo in Gran Bretagna e entr\u00f2 nella classifica al quarto posto, dando al gruppo l'ennesima top 10 hit e mettendo fine alla seconda era piena di successi del gruppo. Con la conclusione del loro secondo album, le Atomic Kitten divennero indipendenti, terminando anche il rapporto della band con il loro scrittore e produttore Andy McCluskey, con il quale pare vi fosse una crescente tensione.\n\"Atomic Kitten\": primo album americano.\nConquistato ormai il successo e la celebrit\u00e0 in quasi tutti i paesi europei, asiatici e oceanici, alle Atomic Kitten mancava solo una parte del mondo da conquistare: l'America. Nell'aprile del 2003 fu deciso di pubblicare un album appositamente per l'America del nord intitolato \"Atomic Kitten\". L'album prevedeva un misto di tracce tratte dal primo e dal secondo CD. L'album sfortunatamente fu un insuccesso, posizionando solamente alla posizione 102 della Billboard 200.\nSempre in aprile, \"The Tide Is High\" fu pubblicato nuovamente come singolo portante dell'album ed entr\u00f2 nella Billboard chart alla posizione 42. La canzone fu, inoltre, utilizzata come colonna sonora per il film della Disney con Hilary Duff, \"Lizzie McGuire - Da liceale a popstar\" (2003). Nel maggio 2003 il gruppo fu invitato per una performance alla \"Fox Television Summer Mania Special\" e il trio cant\u00f2 insieme alla leggenda del rock americano Alice Cooper. Successivamente il \"New York Post\" descrisse le ragazze come \"irresistibili!\". La band decise comunque di focalizzare la sua attenzione nel resto del mondo, dove gi\u00e0 la loro celebrit\u00e0 era affermata.\n\"Ladies Night\".\nVerso la fine del 2003 giunse il momento per il trio di registrare il loro terzo album in studio. Alla fine dell'ottobre 2003 fu pubblicato il loro primo singolo tratto dal nuovo album, \"If You Come to Me\", una ballata che si posizion\u00f2 alla terza nella classifica britannica, nella top 10 di molti paesi europei, alla nona in Nuova Zelanda e alla posizione 31 in Australia. Successivamente all'inizio del novembre 2003 le Atomic Kitten pubblicarono il loro nuovo album, \"Ladies Night\", che comprendeva una maggiore partecipazione da parte delle cantanti, che scrissero diverse track e diedero uno stampo pi\u00f9 personale al CD.\nCon questo album vi fu anche la loro prima collaborazione; il famoso gruppo jazz americano Kool and the Gang, decise di registrare una loro vecchia canzone in un modo pi\u00f9 moderno e, cercando un gruppo femminile con cui cantarla, scelse le Atomic Kitten. Il titolo dell'album fu scelto in onore di questa collaborazione. Il disco entr\u00f2 immediatamente nella classifica britannica alla quinta posizione, vendendo pi\u00f9 di 1.500.000 copie e ricevendo due dischi di platino. Nel dicembre 2003 fu pubblicato il singolo di collaborazione con Kool and the Gang, \"Ladies' Night\", che si piazz\u00f2 alla ottava posizione nella classifica britannica, alla terza in Spagna, alla 39 in Australia e alla 24 della classifica mondiale.\nLa canzone fu usata inoltre come colonna sonora del film americano \"Quanto \u00e8 difficile essere teenager!\" con Lindsay Lohan. A gennaio 2004 fu deciso di intraprendere un tour per promuovere il nuovo album e l'imminente uscita della loro prima raccolta, il \"Greatest Hits\". Il tour divenne il loro primo \"Arena Tour\", divenendo cos\u00ec la prima band, dopo le Spice Girls, a intraprenderne uno. Alla fine del marzo 2004 fu pubblicato solo in Gran Bretagna il loro ultimo singolo del nuovo album, \"Someone Like Me\", una ballata scritta da Liz, che si piazz\u00f2 alla ottava posizione. Il singolo fu pubblicato in un unico formato insieme a una nuova versione del loro primo singolo di debutto, \"Right Now 2004\".\nScioglimento e pubblicazioni occasionali.\nConcluso il loro \"Arena Tour\", durante la loro ultima data, le Atomic Kitten annunciarono ai fan il loro scioglimento che per\u00f2 dissero non essere definitivo. Ci\u00f2 fu dovuto al fatto che Natasha voleva passare pi\u00f9 tempo con la sua famiglia, in particolare con suo figlio Josh, che non riusciva quasi pi\u00f9 a vedere. Dopo la fine dell'Arena Tour e l'annuncio della loro rottura, al gruppo non rimaneva altro che pubblicare una raccolta di tutti i loro maggiori successi. Nell'aprile 2004 fu pubblicato il loro primo \"Greatest Hits\", promosso in precedenza dal loro ultimo tour.\nL'album debutt\u00f2 alla quinta posizione della classifica britannica, vendendo pi\u00f9 di 500.000 copie e conquistando un disco d'oro, alla ottava posizione in Nuova Zelanda e alla 89 in Messico. Come singolo portante era \"Right Now 2004\", pubblicato nel marzo 2004 insieme a \"Someone Like Me\", e posizionatosi alla 8# nella classifica britannica. Successivamente venne pubblicato il loro secondo DVD live, \"Greatest Hits Live at Wembley Arena/The Greatest Video Hits\", che comprendeva la loro ultima esibizione del loro ultimo concerto dell'\"Arena Tour\" e tutti i video dei loro singoli. Il DVD si posizion\u00f2 in cima alla classifica britannica dei DVD musicali.\nA un anno di distanza, nel maggio 2005 fu pubblicata solo in Gran Bretagna una compilation chiamata \"The Collection\", che comprendeva singoli e tracce dei CD precedenti e bonus track. Il CD si classific\u00f2 alla posizione numero 7 della classifica britannica delle compilation. Nell'agosto 2005 venne pubblicata solo in Asia un'altra compilation, \"Access All Areas: Remixed and B-Sides\", che comprendeva un CD di tracce remixate, il DVD con i video dei singoli e l'esibizione all'arena di Wembley. Lo scioglimento del gruppo non signific\u00f2 la scomparsa definitiva: difatti, nel gennaio 2005, le Atomic Kitten registrarono una canzone, \"(I Wanna Be) Like Other Girls\", per la colonna sonora del film Disney \"Mulan II\".\nNel febbraio 2005 il gruppo pubblic\u00f2 un nuovo singolo tratto dal loro \"Greatest Hits\", \"Cradle 2005\", una nuova versione dalla prima hit pubblicata solamente in Asia nel 2000. Il singolo fu pubblicato solo in Gran Bretagna e raggiunse la posizione 10 nella classifica britannica, e la posizione 35 in quella mondiale. Tutto il ricavato and\u00f2 in beneficenza all'associazione \"World Vision\". Nell'agosto 2005 il trio si riun\u00ec per una performance a Cracovia, in Polonia, per il \"Coca-Cola SoundWave Festival\".\nUn anno dopo, nel giugno 2006, le Atomic Kitten pubblicarono un altro singolo, \"All Together Now (Strong Together)\", un adattamento dell'omonima canzone della band britannica The Farm. La canzone serv\u00ec come supporto ai mondiali di calcio del 2006, e fu presa dall'album ufficiale \"FIFA 2006 World Cup Hits\". Il singolo fu pubblicato solo in Germania, dove si svolsero i mondiali, e si classific\u00f2 alla posizione 16 della classifica tedesca. Il brano doveva anche essere pubblicato in Gran Bretagna, ma successivamente l'uscita venne cancellata.\nTutto il ricavato and\u00f2 in beneficenza all'associazione \"SOS Children's Villages\".\nNel dicembre 2006 il gruppo fece una performance di beneficenza all'Empire Theatre di Liverpool, per supportare la causa di Michael Shields, ragazzo che fu accusato ingiustamente dell'omicidio di un barman bulgaro, Martin Georgiev. Successivamente il gruppo fu scelto dalla Nokia per un'esibizione in onore del \"Nokia's New Year's Eve\" di Hong Kong, e alla vigilia di fine anno 2006 la band si esib\u00ec all'Ocean Terminal della capitale cinese, in contemporanea con altri artisti di fama mondiale (Nelly Furtado, The Black Eyed Peas, Rihanna) che si esibirono in altre citt\u00e0 per lo stesso evento.\nUn anno dopo, nel gennaio 2008, le Atomic Kitten pubblicarono un nuovo singolo, \"Anyone Who Had a Heart\", cover della famosa cantante statunitense Dionne Warwick. La canzone fu scelta come singolo principale in onore dell'evento \"Number One Project\", e fu presa dall'album \"Liverpool: The Number Ones\", che raccoglieva tutte le cover dei maggiori successi di Liverpool, scelta come capitale della cultura del 2008.\nIl singolo fu pubblicato solo in Gran Bretagna in formato digitale, e si posizion\u00f2 nella prima posizione della classifica \"7digital\" e alla 72 della classifica di iTunes. Tutto il ricavato and\u00f2 in beneficenza alle sei associazioni \"Merseyside charities\".\nDopo la pubblicazione di \"Anyone Who Had a Heart\" seguirono diverse apparizioni e performance per promuoverlo. Durante la settimana della pubblicazione il trio fu invitato nel famoso programma britannico \"GMTV\", si esib\u00ec alla festa del \"Number One Project\" all'Echo Arena di Liverpool, fu intervistato al programma \"Radio 1's Scott Mills Show\"; nel febbraio 2008 fece un mini-concerto al G-A-Y di Londra e comparve nel programma britannico \"Loose Women\".\nIl 12 luglio 2008 le Atomic Kitten si esibirono in un piccolo show per il \"Festival Too\" di King's Lynn, cittadina inglese. Parallelamente, nel periodo 2006-2010, le ragazze del gruppo si sono dedicate ad altri progetti soprattutto televisivi.\nReunion.\nNel marzo 2012, Natasha Hamilton ha confermato che il gruppo si riunisce per un tour estivo con la formazione originale, composta quindi dalla Hamilton, da Liz McCulron e da Kerry Katona. Nel 2013 prendono parte al docu-reality \"The Big Reunion\", incentrato proprio sulla riunione del gruppo. La band tiene diversi concerti anche nel 2014."}
{"id": "1465032", "revid": "380654", "url": "https://it.wikipedia.org/wiki?curid=1465032", "title": "ECW (WWE)", "text": "ECW era un programma televisivo di wrestling statunitense prodotto dalla World Wrestling Entertainment e andato in onda negli Stati Uniti dal 13 giugno 2006 al 16 febbraio 2010 sull'emittente SyFy Channel.\nInsieme a \"Raw\" e a \"SmackDown\" fu anche una dei tre roster della WWE di quel periodo, basato sullo stile e sui personaggi della Extreme Championship Wrestling, federazione di wrestling attiva tra il 1992 e il 2001.\nVeniva trasmesso su SyFy Channel negli Stati Uniti, X-Treme Sports e Global in Canada, Sky Sports 3 nel Regno Unito e Repubblica d'Irlanda, SKY Sport 2 in Italia, Premi\u00e8re in Germania, FX Latin America in America Latina, Ten Sports in India, Astro Supersport in Malaysia, Solar Sports e Jack TV nelle Filippine, FOX8 in Australia, SKY 1 in Nuova Zelanda, E.tv in Sudafrica e SIC Radical in Portogallo.\nLa sigla di apertura del programma era \"Don't Question My Heart\" dei Saliva e Berent Smith.\nStoria.\nExtreme Championship Wrestling.\nNel 1992 l'imprenditore Tod Gordon fond\u00f2 la Eastern Championship Wrestling, federazione indipendente attiva nella zona nord-est degli Stati Uniti che raggiunse un grande successo di pubblico quando il suo successore, Paul Heyman, ne cambi\u00f2 il nome in Extreme Championship Wrestling, determinando anche un cambiamento radicale nello stile di lotta, pi\u00f9 incentrato sull'hardcore wrestling, e nelle tipologie di storyline.\nLa Extreme Championship Wrestling fall\u00ec nel giugno del 2001, quando il suo proprietario, Paul Heyman, dichiar\u00f2 bancarotta.\nAcquisizione da parte della WWE.\nNel maggio del 2003 la WWE, acquis\u00ec tutti i diritti sul marchio ECW e sui suoi archivi video. I filmati vennero utilizzati per realizzare un DVD intitolato \"The Rise and Fall of ECW\", pubblicato nel novembre del 2004 e contenente un documentario sulla storia della federazione estrema. Questo DVD divenne il secondo prodotto video pi\u00f9 venduto nella storia del wrestling (il primo \u00e8 quello dedicato al pay-per-view WrestleMania XX).\nOne Night Stand.\nSulla scia del grande successo ottenuto dal DVD \"The Rise and Fall of ECW\", la WWE decise di organizzare l'evento \"ECW: One Night Stand\", un pay-per-view commemorativo incentrato sulla vecchia ECW. Lo show si tenne il 12 giugno 2005 all'Hammerstein Ballroom di New York City; l'organizzazione dell'evento venne affidata quasi completamente a Paul Heyman e Tommy Dreamer. I fan temevano di trovarsi di fronte ad uno show molto lontano dai canoni della ECW originale, tuttavia non rimasero delusi e \"One Night Stand\" venne giudicato come uno dei migliori pay-per-view dell'anno.\nRinascita.\nNel maggio del 2006, Vince McMahon, annunci\u00f2 che la ECW sarebbe tornata ad avere un suo show indipendente, sotto la propriet\u00e0 della WWE. La federazione di Stamford inizi\u00f2 subito la ricerca di veterani della ECW originale, tra cui Axl Rotten, Sabu, Terry Funk, Francine e Sandman; a loro si aggiunsero anche lottatori gi\u00e0 presenti in WWE (Tazz, Rob Van Dam, Kurt Angle e Big Show) e lottatori di federazioni indipendenti. Le trasmissioni sul suolo statunitense iniziarono il 12 giugno 2006, dopo il pay-per-view \"ECW: One Night Stand\". La ECW divenne quindi il terzo roster della WWE, andando ad affiancare \"Raw\" e \"SmackDown!\". A capo del brand c'erano l'ex proprietario Paul Heyman ed il suo \"allievo\" Tommy Dreamer.\nIl ruolo di Heyman, per\u00f2, divenne sempre meno importante con lo scorrere dei mesi, e la guida del nuovo roster pass\u00f2 gradualmente nelle mani di Vince McMahon. Quest'ultimo cambi\u00f2 radicalmente la ECW, andando ad eliminare gli Extreme Rules match, vero e proprio marchio di fabbrica del brand, poich\u00e9 considerati troppo violenti.\nIl 3 dicembre 2006 si tenne il primo evento in pay-per-view della nuova ECW, December to Dismember; lo show, svoltosi alla James Brown Arena di Augusta (Georgia), ebbe come main event un Extreme Elimination Chamber match valido per l'ECW World Heavyweight Championship. Ad aggiudicarsi il titolo fu Bobby Lashley, che sconfisse Rob Van Dam, CM Punk, Test, Hardcore Holly ed il campione in carica Big Show.\nIl prodotto, per\u00f2, non soddisfava appieno i fan, n\u00e9 quelli storici della ECW originale n\u00e9 quelli nuovi. Pochi giorni dopo December to Dismember, Vince McMahon allontan\u00f2 Heyman, principalmente a causa delle forti differenze di vedute tra i due sulla gestione dello show.\nA partire da Backlash 2007 gli atleti della ECW poterono partecipare a tutti i pay-per-view della WWE.\nIl 1\u00ba aprile 2007 i wrestler della ECW hanno partecipato per la prima volta a WrestleMania. I lottatori impegnati sono stati gli ECW Originals (Rob Van Dam, Sabu, Tommy Dreamer e The Sandman), il \"New Breed\" (Elijah Burke, Kevin Thorn, Marcus Cor Von e Matt Striker), CM Punk ed il campione Bobby Lashley.\nUn mese dopo, al pay-per-view Backlash\",\" l'ECW World Heavyweight Championship \u00e8 stato conquistato da Vince McMahon, che ha schienato il campione in carica Bobby Lashley grazie all'aiuto del figlio Shane McMahon e di Umaga. Al pay-per-view One Night Stand 2007 Lashley ha sconfitto McMahon in uno street fight match, riconquistando la cintura.\nNella draft-lottery del 2007 il campione in carica Bobby Lashley pass\u00f2 dalla ECW a Raw e fu costretto a rendere vacante il suo ECW World Heavyweight Championship. Per determinare il nuovo campione fu quindi indetto un torneo al quale parteciparono diversi wrestler. La finale sarebbe dovuta disputare il 24 giugno 2007 al pay-per-view , con il match tra CM Punk e Chris Benoit; tuttavia quest'ultimo non presenzi\u00f2 all'evento ed il suo posto fu preso da Johnny Nitro, il quale sconfisse Punk laureandosi nuovo campione. Nitro, che nel frattempo cambi\u00f2 il suo ring name in John Morrison, difese con successo il titolo in diverse occasioni, ma fu costretto a capitolare contro CM Punk nel corso della puntata di \"ECW on SyFy\" del 1\u00ba settembre.\nIl 16 ottobre 2007 venne ufficializzato un accordo tra il General manager di SmackDown! e quello della ECW, che permise agli atleti dei due roster di combattere in entrambi gli show (kayfabe). Per questo motivo Chavo Guerrero pot\u00e9 sfidare CM Punk in un match valido per il titolo, sconfiggendolo. Chavo perse la cintura in favore di Kane a WrestleMania XXIV. Nello stesso pay-per-view CM Punk ha vinto il Money in the Bank ladder match, diventando il primo atleta di questo roster a riuscire nell'impresa. Il 6 maggio 2008 si \u00e8 svolta la puntata numero 100 dello show.\nNella draft-lottery del 2008 il campione in carica Kane pass\u00f2 dalla ECW a Raw, portando con s\u00e9 il suo titolo, lasciando la ECW senza cinture. Tuttavia, al pay-per-view Night of Champions Mark Henry lo sconfisse e riport\u00f2 il titolo nel \"brand estremo\". Ad agosto il manager di Mark Henry, Theodore Long, present\u00f2 al suo protetto la nuova versione argentata del titolo ECW, definendola \"Silver Version.\"\nChiusura.\nNella puntata di \"Raw\" del 1\u00ba febbraio 2010 Vince McMahon annunci\u00f2 che la ECW avrebbe lasciato il posto ad un nuovo show chiamato \"NXT\", dedicato alla vita dentro e fuori dal ring degli atleti provenienti dalla Florida Championship Wrestling, territorio di sviluppo della WWE. Tutti i wrestler appartenenti al roster della ECW vennero smistati tra \"Raw\" e \"SmackDown!\".\nNell'ultima puntata di \"ECW on SyFy\", andata in onda il 16 febbraio 2010 allo Sprint Center di Kansas City (Missouri), Ezekiel Jackson vinse l'ECW World Heavyweight Championship sconfiggendo Christian in un Extreme Rules match. Al termine della serata il titolo venne ritirato."}
{"id": "1465034", "revid": "125867401", "url": "https://it.wikipedia.org/wiki?curid=1465034", "title": "Amedeo Mangone", "text": "Carriera.\nGiocatore.\nCresciuto nella Primavera del , non ha mai debuttato in prima squadra. Viene quindi ceduto in Serie C2, prima al Pergocrema (dove colleziona 62 presenze ed una rete tra il 1987 e il 1989) e poi alla Solbiatese. Rimane a Solbiate fino all'estate del 1993, quando passa al , in Serie B: in Puglia viene promosso immediatamente titolare, conquistando la promozione in Serie A e disputando le due stagioni successive nella massima serie.\nNel novembre 1996, dopo la retrocessione del in Serie B, torna in Serie A trasferendosi al in cambio di Davide Olivares. Vi rimane per tre stagioni, nelle quali Renzo Ulivieri lo converte da marcatore a uomo a difensore a zona; si guadagna il soprannome di \"Thuram bianco\", segnalandosi come difensore affidabile e abile nel gioco aereo. Nella semifinale di ritorno di Coppa UEFA 1998-1999 fra Bologna e Olympique Marsiglia \u00e8 coinvolto in una rissa rimediando cinque turni di squalifica.\nNel 1999 passa alla per la cifra di 13 miliardi di lire; con la squadra capitolina vince uno scudetto nella stagione 2000-2001. Tuttavia il suo rendimento cala rispetto alle stagioni a Bologna, e nel 2001 viene ceduto al , nell'ambito di uno scambio che coinvolge altri cinque giocatori. Vi rimane per sei mesi, collezionando un'unica presenza; a gennaio 2002 passa in prestito al Brescia, voluto da Carlo Mazzone, gi\u00e0 suo allenatore al .\nNella stagione successiva si trasferisce al , come contropartita per il riscatto di Matuzal\u00e9m da parte dei ducali. Con i biancorossi disputa un campionato in Serie A (l'ultimo per lui), e uno in Serie B, nel quale indossa anche la fascia di capitano. Nel gennaio 2005 rescinde il contratto con il Piacenza e si trasferisce al , voluto da Gigi Cagni (suo allenatore a Piacenza). Tuttavia rescinde il contratto nell'aprile dello stesso anno e conclude la sua carriera.\nHa totalizzato complessivamente 221 presenze in Serie A e 82 presenze in Serie B.\nAllenatore.\nNell'ottobre del 2007 diventa allenatore del in Lega Pro Seconda Divisione.\nNel giugno 2010 lascia il Pavia e si accasa alla , in Lega Pro Prima Divisione. Il 22 dicembre 2011 viene esonerato dalla compagine emiliana. Fatali le quattro sconfitte consecutive con , Viareggio, e .\nIl 1\u00ba dicembre 2014 viene chiamato sulla panchina dell'AlbinoLeffe al posto dell'esonerato Roberto Bonazzi. La squadra bergamasca termina all'ultimo posto in classifica nel campionato di Lega Pro 2014-2015, retrocedendo in Serie D. Nel dicembre 2015 subentra a Gilson Granzotto sulla panchina del Gama, squadra brasiliana partecipante al Campionato Brasiliense. Nel marzo successivo, dopo aver guidato la squadra brasiliana in 7 partite, viene esonerato dalla dirigenza.\nNel 2019 assume la direzione del club dilettantesco Brera. Viene confermato anche per la stagione successiva.\nIl 22 febbraio 2022 assume la guida del Villa Valle, che occupa l'ultimo posto nella classifica del Girone B della Serie D."}
{"id": "1465035", "revid": "118003018", "url": "https://it.wikipedia.org/wiki?curid=1465035", "title": "Battle Stadium D.O.N", "text": " \u00e8 un videogioco picchiaduro pubblicato solo in Giappone sviluppato per PlayStation 2 e GameCube, con i personaggi dei popolari anime e manga delle serie \"Dragon Ball Z\", \"One Piece\" e \"Naruto\", infatti esse formano l'acronimo \"D.O.N\". Questo videogioco ha ricevuto un punteggio di 28/40 da \"Famitsu Weekly\".\nModalit\u00e0 di gioco.\nSimile alla serie \"Super Smash Bros.\", i personaggi si muovono in arene visualizzate di lato, tipo platform 2D; queste ultime hanno un certo livello di interattivit\u00e0 in maniera similare al gioco \"Power Stone\"; perci\u00f2 i giocatori, per vincere, devono combattere gli avversari cercando di sfruttare i power up che appaiono durante la partita e sfruttare le particolarit\u00e0 dell'arena in cui si trovano. A differenza degli altri picchiaduro, \"D.O.N\" utilizza un indicatore di livello combinato della salute, ovvero, pi\u00f9 diminuisce la salute di un giocatore, e pi\u00f9 aumenta la salute degli altri giocatori. Quindi, il giocatore per vincere un combattimento, deve far scendere completamente l'indicatore agli avversari. Questo incide sulla durata di uno scontro, ma per evitare che la partita si prolunghi all'infinito, \u00e8 possibile anche impostare la durata dello scontro tramite un timer a tempo. I personaggi possono utilizzare i loro tipici attacchi speciali (es.: Goku la \"Kamehameha\" e Naruto la \"tecnica del richiamo\"), inoltre quando si eseguono gli attacchi speciali, i personaggi si trasformano in una seconda forma (es.: Naruto quando esegue il \"Rasengan\" si trasforma nella volpe a nove code, e Goku quando esegue la \"Sfera Genkidama\" si trasforma in Super Saiyan). Infine, alcuni personaggi si possono trasformare senza utilizzare un attacco (es.: Kakashi pu\u00f2 utilizzare lo \"Sharingan\" e Rufy pu\u00f2 utilizzare il secondo livello del \"Gear\").\nMissioni.\nLa modalit\u00e0 partita singola, il giocatore deve vincere cinque battaglie, 2 o 3 dei quali sono missioni con obiettivi scelti in modo casuale. Tuttavia, a seconda della difficolt\u00e0 scelta dal giocatore, la quantit\u00e0 delle missioni, sono indicati da facile (con poche missioni), fino a difficile (con molte missioni).Se le missioni vengono soddisfatte, il giocatore viene premiato con monete metalliche, che possono essere utilizzati per la \"slot machine\", disponibile alla fine del combattimento. La \"slot machine\" serve per sbloccare gli oggetti speciali. Invece, ci sono anche altri oggetti che si possono acquisire, per aiutare i personaggi durante la battaglia.\nMultigiocatore.\nNella versione PlayStation 2, se si sceglie la modalit\u00e0 multigiocatore, \u00e8 possibile giocare fino a quattro giocatori (con multitap).\nNella versione GameCube, se si sceglie la modalit\u00e0 multigiocatore, \u00e8 possibile giocare fino a quattro giocatori (senza bisogno di nessun accessorio aggiuntivo)."}
{"id": "1465038", "revid": "729019", "url": "https://it.wikipedia.org/wiki?curid=1465038", "title": "Stazione di Portici Via Libert\u00e0", "text": "La stazione di Portici Via Libert\u00e0 \u00e8 una stazione della ex Circumvesuviana, posta sulla linea Napoli \u2013 Poggiomarino, a servizio del comune di Portici. \u00c8 stata aperta negli anni settanta del XX secolo, in concomitanza con i lavori di interramento della Circumvesuviana, sostituendo cos\u00ec la vecchia stazione.\nLa stazione ha 2 binari, entrambi passanti per il servizio passeggeri.\nNella stazione fermano tutti treni eccetto i direttissimi e le destinazioni sono Napoli Porta Nolana (dal binario 1) e Sorrento e Poggiomarino (dal binario 2).\nIl traffico passeggeri \u00e8 buono nell'intero arco della giornata ed \u00e8 soprattutto a livello pendolare.\nServizi.\nLa stazione dispone di:"}
{"id": "1465041", "revid": "339392", "url": "https://it.wikipedia.org/wiki?curid=1465041", "title": "WWE ECW", "text": ""}
{"id": "1465043", "revid": "339392", "url": "https://it.wikipedia.org/wiki?curid=1465043", "title": "WWE Extreme Championship Wrestling", "text": ""}
{"id": "1465048", "revid": "253269", "url": "https://it.wikipedia.org/wiki?curid=1465048", "title": "Jerry Schatzberg", "text": "Biografia.\nNato nel Bronx, borough di New York, da una famiglia ebraica, negli anni sessanta fu uno dei pi\u00f9 famosi fotografi e lavor\u00f2 anche per riviste come \"Esquire\" e \"Vogue\". Una delle sue immagini pi\u00f9 famose \u00e8 la copertina dell'album \"Blonde on blonde\" di Bob Dylan del 1966.\nNel 1970 esord\u00ec come regista cinematografico, dirigendo \"Mannequin - Frammenti di una donna\", interpretato da Faye Dunaway. L'anno seguente fece esordire Al Pacino come protagonista di \"Panico a Needle Park\" (1971), un serrato ed impietoso racconto di una coppia di giovani eroinomani, ben sviluppato grazie a un montaggio serrato e un consistente uso della cinepresa a spalla. Kitty Winn vinse il premio per la migliore interpretazione femminile al Festival di Cannes.\nNel 1973, con \"Lo spaventapasseri\", Schatzberg vinse il Festival di Cannes \"ex aequo\" con \"Un uomo da affittare\". \u00c8 la storia di due vagabondi (lo stesso Pacino e Gene Hackman) che vagano per gli Stati Uniti. I punti di forza del film sono la recitazione dei due protagonisti e la fotografia di Vilmos Zsigmond.\nNei film che seguirono Schatzberg ottenne risultati decorosi ma inferiori. Da segnalare \"La seduzione del potere\" (1979), critica un po' edulcorata sul sistema americano, \"Accordi sul palcoscenico\" (1980), tenera traversata del mondo della musica country con Willie Nelson protagonista, e \"L'amico ritrovato\" (1989), tratto dall'omonimo romanzo di Fred Uhlman, tentativo di raccontare una storia su temi di amicizia e antisemitismo. Il film vinse l'Efebo d'Oro - Premio Internazionale Cinema Narrativa."}
{"id": "1465050", "revid": "287204", "url": "https://it.wikipedia.org/wiki?curid=1465050", "title": "Marin Rozic", "text": ""}
{"id": "1465051", "revid": "663330", "url": "https://it.wikipedia.org/wiki?curid=1465051", "title": "Clancy Brown", "text": "Biografia.\nOriginario dell'Ohio, Clancy Brown \u00e8 figlio di una pianista, Joyce Eldridge, e di Clarence J. \"Bud\" Brown Jr., membro repubblicano della Camera dei Rappresentanti degli Stati Uniti e capo del consiglio di amministrazione del Brown Publishing Company, un giornale fondato dallo stesso bisnonno di Clancy. Dopo aver conseguito il diploma alla St. Albans School di Washington, ed aver completato gli studi all'Universit\u00e0 Northwestern grazie ad una borsa di studio, Clancy ha iniziato a recitare nei teatri di Chicago prima di appassionarsi definitivamente al cinema. Nel 1993 ha sposato la produttrice televisiva Jeanne Johnson ed ha avuto da lei due figli.\nNoto per la sua statura imponente (1,92 m di altezza), ha spesso interpretato personaggi negativi in film di successo tra cui \"Highlander - L'ultimo immortale\", dove ha vestito i panni dello spietato Victor Kruger, e \"Le ali della libert\u00e0\", dove ha invece interpretato il violento capitano delle guardie carcerarie Byron Hadley. La sua voce tetra e risonante gli ha fatto inoltre guadagnare diversi ruoli come doppiatore tra cui si segnalano Mister Krab in SpongeBob, Lex Luthor nel DC Animated Universe, il dottor Neo Cortex in \"Crash Bandicoot\", il tenente Hank Anderson in ', il villain Parallax nel film \"Lanterna Verde\" e il demoniaco Surtur nel film '.\nDoppiatori italiani.\nNelle versioni in italiano delle opere in cui ha recitato, Clancy Brown \u00e8 stato doppiato da:\nNei prodotti a cui ha partecipato come doppiatore, in italiano \u00e8 stato sostituito da:"}
{"id": "1465056", "revid": "1919059", "url": "https://it.wikipedia.org/wiki?curid=1465056", "title": "Raimondo Bucher", "text": "Biografia.\nNasce da padre italiano il 15 marzo 1912 nell\u2019Impero austro-ungarico, ma trascorre la sua giovinezza nella parte austriaca dello stato, dove ha modo di praticare molti sport.\nNel 1932 entra nella Regia Aeronautica iscrivendosi alla scuola di pilotaggio aereo di Bergamo dove risulta il primo del corso e nel 1937 diventa istruttore di volo e di acrobazie. Nel 1939 viene assegnato al reparto caccia e durante la seconda guerra mondiale partecipa a numerose azioni belliche. Dopo l'8 settembre si unisce agli Alleati per la guerra di liberazione, finita la quale rimane in servizio nella Aeronautica Militare con il grado di Capitano.\nNel 1937 i suoi allievi del corso di aviazione gli regalano una maschera subacquea ed un fucile subacqueo a molla. Bucher inizia a fare i primi tuffi e a modificare le attrezzature migliorandole. Con Massimo D'Asta perfeziona la manovra della \"compensazione con lo stringinaso\", che gli permette di scendere in apnea anche a -25 metri.\nNel 1942 recupera da un aereo Stuka abbattuto la macchina fotografica di bordo \"Robot\" che avendo la carica della pellicola automatica ben si presta ad un utilizzo marino. Ben presto quindi le costruisce uno scafandro ed inizia a fare le prime foto subacquee.\nPrendendo spunto dalle guarnizioni dei carrelli dei velivoli statunitensi, nel 1945 \u00e8 il primo ad utilizzare le guarnizioni o-ring per le custodie subacquee. In seguito commissiona alla ditta Magnaghi di Napoli la costruzione dei primi o-ring italiani. Negli anni a seguire progetter\u00e0, costruir\u00e0 ed utilizzer\u00e0 con successo numerosi scafandri e flash subacquei per diverse macchine fotografiche e cineprese.\nNel 1949 a Capri scende in apnea a -29 metri in presenza di una commissione e nel 1950, accettando la sfida del Circolo Subacquei Napoletani, in presenza dei commissari federali scende a -30 metri e prende dalle mani dell'incredulo palombaro la targhetta dei 30m: questo fu il primo record mondiale ufficiale d'immersione in apnea. Inoltre, grazie al Commendatore Lisi della FIPS di Napoli che realizza un cortometraggio subacqueo in bianco e nero, \u00e8 anche il primo record di apnea ad essere documentato cinematograficamente.\nNel 1952, stabilisce un nuovo record mondiale scendendo in apnea fino a -39 metri. Folco Quilici e Bruno Vailati realizzano un documentario su questo evento, ma utilizzando riprese realizzate in un secondo momento. Nello stesso anno partecipa, insieme alla moglie Enza campionessa italiana di caccia subacquea, alla \"Spedizione Subacquea Nazionale nel Mar Rosso\" da cui verr\u00e0 tratto il lungometraggio Sesto Continente realizzato da Bruno Vailati e diretto da Folco Quilici.Nel 1956 scopre la citt\u00e0 romana sommersa di Baia vicino a Pozzuoli mentre la sorvola con il suo aereo P-51.\nIn seguito dedica il resto della sua vita alle imprese subacquee: sia di esplorazione che di divulgazione o di ricerca e sviluppo tecnici. \u00c8 corallaro profondista con oltre immersioni fatte tra gli 80 e i 115 metri di profondit\u00e0.\nAnche ultranovantenne il \"Comandante Bucher\" ha continuato a praticare immersioni ad aria con la seconda moglie, Luciana Civico (la quale detiene due record mondiali con autorespiratore ad aria).\nContributi alla subacquea.\nHa contribuito in vari campi in modo determinante allo sviluppo della subacquea."}
{"id": "1465068", "revid": "599013", "url": "https://it.wikipedia.org/wiki?curid=1465068", "title": "John Hencken", "text": "Specializzato nella rana, nella sua carriera ha conquistato cinque medaglie olimpiche, di cui tre d'oro. Ha inoltre abbassato pi\u00f9 volte il limite mondiale sia dei 100 che dei 200\u00a0m rana.\nNel 1988 \u00e8 stato inserito tra i membri dell'International Swimming Hall of Fame."}
{"id": "1465074", "revid": "112978481", "url": "https://it.wikipedia.org/wiki?curid=1465074", "title": "Vite a ricircolo di sfere", "text": "La vite a ricircolo di sfere \u00e8 un tipo di vite, cos\u00ec chiamata in quanto tra l'albero filettato e la madrevite, a filettatura concava, vengono inserite sfere di acciaio in un vano a spirale che si viene a formare, le quali hanno il compito di trasformare l'attrito radente in attrito volvente. La scanalatura elicoidale che viene ricavata, ha una sezione emisferica avente lo stesso passo della vite ma diametro medio alquanto superiore.\n\u00c8 il meccanismo pi\u00f9 frequentemente utilizzato per trasformare un moto rotatorio in un moto traslatorio; essa pu\u00f2 essere considerata come un perfezionamento della \"vite-madrevite\", rispetto alla quale risulta pi\u00f9 precisa e dotata di un rendimento molto superiore(rendimento=90%ca.)\nAlcuni dei vantaggi garantiti dall'utilizzo delle viti a ricircolo di sfere sono:\nQuesta tipologia di vite \u00e8 molto utilizzata sulle macchine utensili per la trasmissione del moto.\nLe sfere, di mano in mano che la chiocciola avanza, vengono scaricate dietro la chiocciola stessa, trasportate davanti alla chiocciola e automaticamente ricaricate, dando la denominazione del meccanismo.\nSi distinguono due modelli di viti a ricircolo di sfere:"}
{"id": "1465075", "revid": "287204", "url": "https://it.wikipedia.org/wiki?curid=1465075", "title": "Giuseppe Galluzzi", "text": "Carriera.\nGiocatore.\n\u00c8 stato una figura prominente nella scena calcistica fiorentina degli anni venti e trenta, prima con il Club Sportivo Firenze e dopo la fusione con la Palestra Ginnastica Fiorentina Libertas del 1926, con la Fiorentina, con cui ha disputato due campionati in Serie B, e, dopo la promozione nella stagione sportiva 1930-1931, due in Serie A. La sua carriera agonistica si \u00e8 svolta quasi totalmente in Toscana con l'eccezione di due anni alla , dal 1927 al 1929, nelle due stagioni che hanno preceduto l'introduzione del girone unico.\nIn carriera ha totalizzato complessivamente 38 presenze e 10 reti nella serie A a girone unico, tutte con la maglia della Fiorentina, e 67 presenze e 13 reti con le maglie di Fiorentina, Lucchese e .\nAllenatore.\nDopo la fine della carriera di calciatore ha intrapreso quella di allenatore divenendo responsabile di alcuni club di buon livello come Fiorentina, con la quale vinse la Coppa Italia nell'annata 1939-1940, , della quale fu il primo allenatore nella stagione 1946-47, e . In seguito, dopo aver guidato in massima serie anche il Legnano divent\u00f2 selezionatore delle nazionali giovanili."}
{"id": "1465078", "revid": "436907", "url": "https://it.wikipedia.org/wiki?curid=1465078", "title": "The Night Watch", "text": "The Night Watch \u00e8 un album dal vivo del gruppo musicale britannico King Crimson, pubblicato nel 1997 dalla Discipline Global Mobile.\nDescrizione.\nContiene la registrazione integrale del concerto svoltosi originariamente il 23 novembre 1973 al Concertgebouw di Amsterdam.\nL'esibizione fu una delle pi\u00f9 importanti nella carriera del gruppo e parte del materiale inedito suonato nel corso della serata fece da base per la realizzazione del successivo album in studio, \"Starless and Bible Black\", pubblicato nel 1974. Fanno parte di queste \"The Night Watch\", \"Fracture\", \"Trio\" e \"Starless and Bible Black\", di cui le ultime due presentate sotto forma di lunghe improvvisazioni strumentali. Buona parte dello spettacolo venne trasmesso in diretta dalla BBC, evento di un certo rilievo per l'epoca, e fu largamente diffuso sotto forma di bootleg.\nLa copertina dell'album \u00e8 stata realizzata dal grafico P.J. Crook."}
{"id": "1465079", "revid": "2039709", "url": "https://it.wikipedia.org/wiki?curid=1465079", "title": "Forza impulsiva", "text": "Una forza impulsiva \u00e8 una forza che agisce per un lasso di tempo molto breve (tipicamente dell'ordine del ms).\nIl carattere impulsivo di una forza \u00e8 la caratteristica fondamentale degli urti: durante un urto, per esempio tra due biglie d'acciaio, le forze interne che governano l'interazione delle biglie sono sempre di molti ordini di grandezza pi\u00f9 intense delle forze esterne, quali ad esempio la forza gravitazionale. Questa grande differenza di intensit\u00e0 permette di trascurare le forze esterne e considerare il sistema come se fosse \"isolato\" (permettendo, tra l'altro di utilizzare la conservazione della quantit\u00e0 di moto).\nPer la loro stessa natura l'intensit\u00e0 massima delle forze impulsive risulta essere molto alta e difficilmente se ne pu\u00f2 determinare con precisione l'andamento nel tempo. Per studiare fenomeni in cui agiscano forze di questo genere torna utile il teorema dell'impulso.\nEsempi di forze impulsive sono la forza cui \u00e8 soggetta una pallina durante il rimbalzo a terra, quella esercitata da un martello, le forze che si sviluppano durante un'esplosione, etc.\nEsempio.\nConsideriamo per esempio il caso di una palla da tennis regolamentare, di massa \"m\" = 58 g e diametro \"d\" = 65 mm che cada per terra da una quota \"h\" = 2 m e rimbalzi in modo perfettamente elastico, ritornando verso l'alto. Orientiamo l'asse di riferimento verticale verso l'alto: le velocit\u00e0 dirette verso l'alto sono positive, quelle dirette verso il suolo sono negative.\nNell'istante \"t0\"=0 in cui avviene il contatto tra il suolo e la palla, essa ha acquisito una velocit\u00e0 \"v0\" pari a\nla velocit\u00e0 media del centro di massa della palla durante la compressione pu\u00f2 essere approssimata con:\nSupponiamo che la palla si schiacci durante l'urto fino ad accorciarsi di un quarto del suo diametro originale, cio\u00e8 di una lunghezza formula_3; possiamo quindi stimare il tempo di contatto tra palla e suolo (compressione ed espansione fino a tornare alla forma geometrica iniziale) come:\nDal teorema dell'impulso, possiamo calcolare la forza media che agisce sulla pallina utilizzando la media integrale:\n\u00c8 evidente che tale forza \u00e8 di molti ordini di grandezza superiore alle forze esterne in quel momento agenti sulla palla: la forza di gravit\u00e0 vale infatti solo:\nda cui:\ncio\u00e8 la forza impulsiva \u00e8 pi\u00f9 di due ordini di grandezza pi\u00f9 intensa della forza di gravit\u00e0. Questo permette di trascurare durante l'urto la forza gravitazionale e considerare il sistema \"palla+parete\" un sistema isolato.\nDa notare che per fornire la stima del modulo della forza agente durante l'urto non abbiamo avuto bisogno della conoscenza dettagliata della dinamica della deformazione. Naturalmente avendo a disposizione una relazione esplicita della forza in funzione della compressione si sarebbe potuto integrare le equazioni del moto direttamente dal secondo principio della dinamica nella forma formula_9, che rappresenta un'equazione lineare del secondo ordine a coefficienti costanti."}
{"id": "1465081", "revid": "767487", "url": "https://it.wikipedia.org/wiki?curid=1465081", "title": "H\u00e2r\u0219ova", "text": "H\u00e2r\u0219ova \u00e8 una citt\u00e0 della Romania di 10.454 abitanti, ubicata nel distretto di Costanza, nella regione storica della Dobrugia.\nFa parte dell'area amministrativa anche la localit\u00e0 di Vadu Oii.\nNell'antichit\u00e0 H\u00e2r\u0219ova era una citt\u00e0 Romana di nome \"Carsium\"."}
{"id": "1465083", "revid": "287204", "url": "https://it.wikipedia.org/wiki?curid=1465083", "title": "Harsova", "text": ""}
{"id": "1465095", "revid": "320578", "url": "https://it.wikipedia.org/wiki?curid=1465095", "title": "Viktor Boudianski", "text": ""}
{"id": "1465108", "revid": "438678", "url": "https://it.wikipedia.org/wiki?curid=1465108", "title": "Lphant", "text": "Lphant \u00e8 un programma peer-to-peer scritto in C# che ha la caratteristica peculiare di permettere la connessione su rete eDonkey e BitTorrent, con l'utilizzo anche di webcache. Con l'uscita della versione 3.50 \u00e8 stata aggiunta anche la possibilit\u00e0 di connettersi alla rete Kademlia.\nPer far funzionare correttamente il programma bisogna installare .NET Framework v2.0 per i sistemi Windows e Mono per i sistemi GNU/Linux e MacOS. Lphant contiene l'adware \"WhenUSave\" che, dalla versione 3.00, \u00e8 possibile escludere durante l'installazione.\nLphant \u00e8 il primo programma di \"file sharing\" che permette la condivisione di file \"in contemporanea\" dai torrent e dalle reti Edonkey e Kad. Lphant \u00e8 il primo \"client\" multiprotocollo \"lato server\", dove parti dello stesso \"file\" sono scaricate contemporaneamente con le 3 modalit\u00e0 precedenti.\nAltri programmi \"peer-to-peer\" erano multiprotocollo \"lato client\", nel senso che consentivano di scegliere, in maniera alternativa, se scaricare un \"file\" dai torrent, dalla rete Kad o dalla rete Edonkey, quella usata da eMule.\nL'ultima versione di Lphant \u00e8 la versione 3.51. Altre versioni con lo stesso nome e logo sono state sviluppate dalla societ\u00e0 Discordia Ltd., ma modificando sostanzialmente le funzionalit\u00e0 del software iniziale, e sono state considerate \"fake\" (false) e volte a registrare l'attivit\u00e0 degli utenti.\nAcquisizione di Lphant da parte di Discordia Ltd..\nNel 2008 Lphant \u00e8 stato acquistato da una societ\u00e0 contro la pirateria di nome \"Discordia Ltd.\" che ha distribuito delle versioni differenti dalle originali, che si connettono a differenti reti controllate rispetto a quelle tradizionali p2p. Le versioni sviluppate dal 2008 sono la 4, la 5, la 6 e l'ultima pubblicata di recente, la 7. Queste versioni non hanno nulla a che fare con l'ultima versione definitiva di Lphant, ovvero la 3.51.\nLa societ\u00e0 \"Discordia Ltd.\" ha anche acquisito il sito web di Lphant. Si tratterebbe di una possibile strategia da parte dei detentori di copyright per fermare e indebolire lo scambio di file p2p, come accadde con il sito di Shareaza nel 2008.\nLa pubblicit\u00e0 delle vecchie versioni del software Lphant chiede all'utente di aggiornare il programma alla nuova versione 4. L'utente visita il sito ufficiale di Lphant, in possesso della nuova societ\u00e0 Discordia, e scarica un software che durante il processo di installazione cancella la versione precedente."}
{"id": "1465112", "revid": "125052635", "url": "https://it.wikipedia.org/wiki?curid=1465112", "title": "Palazzi di Cerignola", "text": "I palazzi storici di Cerignola non sono solo gli edifici appartenuti alle famiglie nobili o ai vari feudatari che nel corso dei secoli si sono insediati in citt\u00e0. Infatti una valenza storica possono averla anche gli edifici testimoni dello sviluppo economico che invest\u00ec Cerignola, soprattutto nel corso del XIX.\nPalazzo Manfredi.\nEretto fra la fine del XIX e l'inizio del XX secolo dal Barone avv. Giuseppe Manfredi De Blasiis, su progetto dell'ingegnere Di Capocelatro, ed ubicato in piazza Duomo, il palazzo fu uno dei soggetti pi\u00f9 ripresi nelle cartoline per il suo stile armonioso, tipico dei palazzi veneziani, che si raccordava con lo stile gotico dei portali e delle finestre del Duomo all'epoca in costruzione. L'ingresso principale del palazzo \u00e8 collocato sulla strada secondaria al fine di sfruttare al meglio i locali a piano terra prospicienti il corso principale e la grande piazza antistante. Da tale ingresso attraverso un androne coperto con volta a botte ribassata si arriva allo scalone che conduce ai piani superiori destinati a studi professionali ed abitazioni. Il prospetto principale, che si affaccia sulla piazza, \u00e8 caratterizzato da una architettura in stile neogotico, con aperture a bifora al secondo piano, e a trifora al primo piano. Sempre sul prospetto principale il primo piano presenta centralmente una balconata sulla quale si affacciano tre grandi aperture sopra le quali risalta un grande stemma araldico con aquila reale simbolo della famiglia Manfredi. L'immobile recentemente rilevato, \u00e8 ad oggi in ottimo stato, visti i frequenti lavori di manutenzione.\nIstituto Agrario \"Giuseppe Pavoncelli\".\nL'istituto scolastico \u00e8 stato costruito nel 1868 (grazie a un lascito della vedova Pignatari) come istituzione finalizzata alla preparazione di tecnici specializzati nel campo agricolo. Attivo sin dal 1890, da poco ospita anche la sede di Cerignola dell'Universit\u00e0 di Foggia.\nPalazzo Bruni.\nL'edificio era ubicato in largo Matera e occupa un intero isolato. Nel Cinquecento era l'unico edificio della citt\u00e0 che si elevava per due piani al di sopra del piano stradale. Il piano terra, che ad oggi risulta interrato, presentava un portico con archi a tutto sesto (murati in un secondo momento per rinforzare i muri perimetrali). La parte superiore dell'edificio era decorata da un loggiato con archi a tutto sesto. Successivamente esso fu rimosso per alleggerire alcune stanze, mentre le volte a crociera e a botte furono sostituite con solai. .\nPalazzo Carmelo.\nIl palazzo \u00e8 ubicato nell'antico convento dei Carmelitani. Con la soppressione di alcuni ordini monastici, in seguito all'editto di Saint Cloud, molte costruzioni religiose passarono nelle mani del demanio, tant'\u00e8 che palazzo Carmelo divenne la nuova sede del municipio e fu adibito nel contempo a casa comunale, pretura e scuola pubblica. Il palazzo rimase di propriet\u00e0 dello Stato fino al 1818, anno in cui fu stretto un accordo tra Papa Pio VII e Ferdinando I, che prevedeva la restituzione alla Chiesa degli edifici religiosi precedentemente sottratti e destinati in parte a funzioni pubbliche. Palazzo Carmelo fu, infatti, restituito al collegio San Carlo di Napoli, e il comune ottenne l'edificio in enfiteusi sino al 1909, anno in cui affranc\u00f2 il canone e ne divenne l'unico proprietario, adoperandolo per funzioni comunali.\nPalazzo Coccia-Cirillo.\nLa costruzione del palazzo risale al 1779 per volont\u00e0 di Giuseppe Coccia, il quale ne fece la residenza principale della famiglia. Il palazzo \u00e8 stato testimone di diversi accadimenti storici che hanno interessato la citt\u00e0, quali ad esempio: l'occupazione dei repubblicani, il successivo attacco borbonico e la rivolta del 1947 in occasione dello sciopero generale. A causa di problemi economici che afflissero la famiglia Coccia, il palazzo fu messo all'asta e acquistato da Casimiro Cirillo nel 1870. La struttura nasce come villa suburbana con corte interna e giardino perimetrato, chiuso esternamente da case basse monovano. Il palazzo occupa un intero isolato che va da corso Garibaldi, dove vi \u00e8 la facciata principale, a via Vittorio Veneto.\nPalazzo Ducale.\nIn origine era il castello della citt\u00e0 e presentava una forma cilindrica. Col susseguirsi degli interventi, il sotterraneo cos\u00ec come il primo piano, mutarono radicalmente, dando alla costruzione l'aspetto di un palazzo. Il fossato, invece, fu lasciato invariato. Due torri (ognuna delle quali presentava una scalinata segreta che conduceva a un cunicolo sotterraneo), sul lato est dell'edificio, fungevano da porta d'ingresso. Come la maggior parte delle costruzioni pi\u00f9 antiche della citt\u00e0, anche questa ha sub\u00ecto gravi danni successivamente al terremoto del 1731. Proprio per questo si resero necessari lavori di restauro, che conferirono alla struttura la forma attuale. Nell'edificio si sono avvicendati molti dei feudatari della citt\u00e0: Simone de Parisiis, Ugone de Vicini, Giovanni Pipino da Barletta e Niccol\u00f2 conte di Minervino. Attualmente il palazzo ospita il reparto di Tenenza della Guardia di Finanza.\nPalazzo \"Ex Opera Pia Monte Fornari\".\nIl palazzo \u00e8 ubicato in Piano San Rocco, luogo in cui si trovano le Fosse Granarie. L'edificio presenta una geometria di base rettangolare a cui si aggiunge un corpo allungato lungo via XXV Aprile. Esso consta di due piani con chiostrina interna.\nLa struttura portante \u00e8 di tipo rigido con murature in pietra crosta perimetrale e di spinta a sostegno della volta. Il palazzo \u00e8 stato realizzato in momenti diversi, subendo perci\u00f2 ampliamenti successivi. Il pianoterra rappresenta il nucleo originario, gi\u00e0 sede del monastero dei Domenicani (XVI secolo). In un secondo momento, il monastero fu interessato da lavori di sopraelevazione con la costruzione del primo piano (XIX secolo). Il palazzo ha, nel corso degli anni, assolto diversi compiti: inizialmente fu sede della caserma militare \"Nino Bixio\", poi convertita in orfanotrofio. Attualmente al suo interno \u00e8 ospitato il museo civico del grano, grazie ai lavori di recupero e ristrutturazione finanziati dall'Amministrazione Comunale e dalla Comunit\u00e0 Europea tramite il GAL \"Piana del Tavoliere\".\nPalazzo Merlicco.\nIl palazzo, edificato a ridosso delle antica mura, occupa un'area di sedime definita da antichi tracciati viari, che hanno fortemente determinato l'aspetto planimetrico, creando un lotto di forma particolare.\nScuola elementare \"Giosu\u00e8 Carducci\".\nLa \"Carducci\", meglio nota come \"\"La Defizia\", \u00e8 stata il primo edificio scolastico cittadino. La sua storia risale alla fine del XIX secolo. In quel periodo, infatti, le scuole cittadine erano ubicate in circa quaranta locali a pianterreno, disseminati in varie zone della citt\u00e0. Tali locali, per\u00f2, non soddisfacevano pi\u00f9 i requisiti igienico-sanitari imposti. Le strutture erano sprovviste di luce elettrica, ventilazione e finanche bagni. Da qui la necessit\u00e0 di costruire un edificio che fosse a norma. A tal scopo, il 7 dicembre 1898 il consiglio comunale - presieduto dal sindaco avvocato Remigio Palieri - destin\u00f2 60.000 lire per la realizzazione della struttura.\nLa fase successiva fu la scelta del sito su cui costruire la scuola. Diverse aree furono vagliate: la \"Terra Vecchia\", le zone periferiche e la piazza del duomo \"Tonti\". Inizialmente la scelta ricadde sul borgo antico, ma questa ipotesi fu subito abbandonata per gli ingenti costi. L'unica alternativa possibile rimase piazza Tonti, al centro tra i palazzi \"Vietri-Tonti\" e \"La Rochefoucauld\". La posa della prima pietra si ebbe il 4 dicembre 1905 e interess\u00f2 solo l'edificio scolastico femminile. Contrariamente al progetto iniziale dell'ingegner Luigi Bitani, dei due edifici previsti fu realizzato unicamente quello femminile (noto appunto come \"La Defizia\").\nL'istituto, intitolato nel 1906 a Giosu\u00e8 Carducci, fu sede della 1\u00aa Direzione Didattica, a cui facevano capo tutte le elementari cittadine, ospit\u00f2 inoltre la prima biblioteca comunale, donata poi nel 1936 dal professore Saverio Pugliese al Comune. Il secondo edificio non fu mai costruito a causa di problemi economici e dissapori con le ditte appaltatrici.\nNel 1985, i lavori di restauro che interessarono la \"Carducci\", portarono all'annessione dell'edificio \"Tommaso Russo\"\" (che fino a poco tempo prima aveva ospitato il liceo classico e il ginnasio) alla stessa. I lavori interconnetterono le due costruzioni in modo da realizzare un unico edificio."}
{"id": "1465115", "revid": "767487", "url": "https://it.wikipedia.org/wiki?curid=1465115", "title": "Naked Aggression", "text": "I Naked Aggression sono una anarcho punk band formatasi a Madison (Wisconsin) nel 1990 quando il chitarrista Phil Suchomel e la cantante Kirsten Patches, entrambi studenti universitari di musica classica, decisero di trasferirsi in California per formare una propria band.\nQui si uniscono Joe Garcia al basso e Aaron Austin alla batteria; si immettono sulla scena punk della East Bay Area di San Francisco e di Los Angeles (dove sono stabiliti tutt'oggi) per poi successivamente fare tourn\u00e9e nel resto degli Stati Uniti ed anche all'estero.\nMolte delle loro apparizioni live sono state effettuate per raccogliere fondi a favore di varie cause, confermando l'impegno della band nell'aspetto sociale e politico che gi\u00e0 traspare dai testi.\nNel 1998 la band si sciolse a seguito della morte di Suchomel per complicazioni dovute all'asma; qualche anno pi\u00f9 tardi la cantante porta avanti un breve progetto, i Meet The Virus, per poi dedicarsi di nuovo ai Naked Aggression che hanno cos\u00ec ricominciato la loro attivit\u00e0."}
{"id": "1465116", "revid": "1305772", "url": "https://it.wikipedia.org/wiki?curid=1465116", "title": "TGR (disambigua)", "text": ""}
{"id": "1465117", "revid": "1543377", "url": "https://it.wikipedia.org/wiki?curid=1465117", "title": "T\u0101ng Xi\u01cenz\u01d4", "text": "Vissuto in un'epoca in cui la societ\u00e0 feudale cinese subiva profonde trasformazioni, mentre gli europei andavano muovendo i primi passi nel nuovo mondo, \u00e8 considerato uno dei maestri del teatro cinese. Nato a Linchuan, Jiangxi, aveva iniziato la carriera di funzionario superando l'esame provinciale a 21 anni e successivamente quello imperiale a 34. Dapprima inviato nella provincia del Guangdong, fu poi nominato governatore del distretto di Suichang nella provincia dello Zhejiang. Attiratosi l'ostilit\u00e0 dei potenti per la sua grande dirittura morale, lasci\u00f2 l'incarico all'et\u00e0 di 48 anni e si ritir\u00f2 nella provincia d'origine, dedicandosi alla letteratura. Scrisse un gran numero di poesie, saggi ed opere teatrali.\n\u00c8 considerato il maggior autore dell\u2019\"Opera del Sud\", ed accanto all'attivit\u00e0 di drammaturgo svolse anche quella di teorico dell'opera, partecipando personalmente anche alla messa in scena delle sue creazioni. Le sue opere principali, che vengono chiamate i \"Quattro Sogni\" per il ruolo importante che il sogno riveste nell'intreccio, fanno tuttora parte del repertorio delle compagnie K\u016bnq\u01d4."}
{"id": "1465119", "revid": "81784", "url": "https://it.wikipedia.org/wiki?curid=1465119", "title": "La Casa bella", "text": ""}
{"id": "1465120", "revid": "2096950", "url": "https://it.wikipedia.org/wiki?curid=1465120", "title": "Sara Santostasi", "text": "Biografia.\nDopo aver debuttato nel cortometraggio \"Ali\" del 2000, lavora in campo pubblicitario e partecipando a delle sfilate per poi intraprendere la carriera di attrice sul piccolo e grande schermo. Tra i suoi primi lavori per il cinema, ricordiamo i film \"Uomini &amp; donne, amori &amp; bugie\" (2003), sceneggiatura e regia di Eleonora Giorgi, al debutto come regista, e \"I giorni dell'abbandono\" (2005), regia di Roberto Faenza, in cui \u00e8 \"Ilaria\", figlia di \"Olga\", ruolo interpretato da Margherita Buy.. Nel 2011 \u00e8 una delle protagoniste del film \"Balla con noi\".\nNumerose le partecipazioni a fiction di successo, tra cui: le serie televisiva \"Casa famiglia 2\" (2003), con cui debutta sul piccolo schermo come attrice, \"Don Matteo 4\" (2004) e \"Incantesimo 8\" (2005), in entrambe con il ruolo di Camilla e la miniserie in sei puntate, \"Donna detective\" (2007), regia di Cinzia TH Torrini, in cui \u00e8 Ludovica, uno dei tre figli dei protagonisti che hanno i volti di Lucrezia Lante della Rovere e Kaspar Capparoni, ruolo interpretato anche nella seconda stagione in onda nel 2010.\nNel 2009 \u00e8 la protagonista della sit-com \"Chiamatemi Gi\u00f2\", in cui vediamo l'attrice cimentarsi nel ruolo di Gi\u00f2. Nel 2011 partecipa, in coppia con Umberto Gaudino, alla settima edizione di \"Ballando con le stelle\", classificandosi in seconda posizione.\nNell'agosto 2011, dopo il successo nello show di Milly Carlucci, \u00e8 stata operata alle corde vocali per un polipo che si era formato nella gola. L'intervento si \u00e8 svolto in un ospedale di Verona e l'intervento \u00e8 andato a buon fine.\nNell'ottobre 2011 ha interpretato il ruolo di Felicia Orsini, moglie di Marcantonio II Colonna (ruolo interpretato da Raimondo Todaro), ammiraglio vincitore della battaglia di Lepanto del 1571, durante il corteo storico in costume che si svolge ogni anno durante la celebre Sagra dell'uva di Marino, in provincia di Roma.\nNello stesso mese ha interpretato il ruolo di una delle due sorellastre da bambina nella miniserie televisiva \"Cenerentola.\"\nDal 9 ottobre al 28 dicembre 2014 ha interpretato il ruolo di Frances \"Baby\" Housemann nel musical \"Dirty Dancing: The Classic Story on Stage\", al Teatro Nazionale di Milano, tratto dall'omonimo film."}
{"id": "1465132", "revid": "767487", "url": "https://it.wikipedia.org/wiki?curid=1465132", "title": "Toxic Narcotic", "text": "I Toxic Narcotic sono una band crustcore/hardcore punk formatasi nel 1989 a Boston nel Massachusetts.\nSin dalla loro nascita, la band si \u00e8 sempre contraddistinta per la filosofia DIY (o Do It Yourself), organizzando da s\u00e9 tourn\u00e9e e distribuendo dischi attraverso la propria etichetta indipendente, la Rodent Popsicle Records, che promuove inoltre numerose band della scena punk di Boston e non.\nDal 2005, parallelamente ai Toxic Narcotic, il cantante Bill Damon ed il chitarrista Will Sullivan suonano anche nei \nMouth Sewn Shut."}
{"id": "1465136", "revid": "131358", "url": "https://it.wikipedia.org/wiki?curid=1465136", "title": "Vitali Kutuzov", "text": ""}
{"id": "1465141", "revid": "254059", "url": "https://it.wikipedia.org/wiki?curid=1465141", "title": "Francesco Maria Mancini", "text": "Biografia.\nDiscendente della nobile e antica famiglia romana dei Mancini, era figlio di Paolo, signore illustrissimo, e della nobile Vittoria Capocci. Ordinato sacerdote all'et\u00e0 di ventisette anni, nel 1663 fu promosso da papa Urbano VIII al governo. Fu governatore delle citt\u00e0 di Terni, Sabina, Norcia e Todi. Ammesso tra i votanti di segnatura, nel 1657 venne nominato da papa Alessandro VII \"segretario del buon governo\". Creato cardinale il 5 aprile 1660 da papa Alessandro VII su istanza di Luigi XIV, gli venne conferita la diaconia dei Santi Vito, Modesto e Crescenzia il 19 aprile dello stesso anno. Dal 14 maggio 1670 fu cardinale presbitero di San Matteo in Merulana."}
{"id": "1465146", "revid": "830939", "url": "https://it.wikipedia.org/wiki?curid=1465146", "title": "Niceforo Cumno", "text": "Biografia.\nCumno nacque in una data imprecisata fra il 1250 ed il 1255 da una distinta famiglia che dall'XI secolo aveva fornito alcuni funzionari di alto rango all'impero. Nicofero studi\u00f2 retorica e filosofia sotto il futuro Patriarca di Costantinopoli Gregorio II di Costantinopoli, ed a conclusione dei suoi studi entr\u00f2 nella burocrazia imperiale. Divenne noto per la prima volta intorno al 1275, essendo stato nominato \"quaestor\", ovvero ambasciatore presso il regnante mongolo dell'Ilkhanato di Persia, Abaqa Khan. Nonostante sotto Michele VIII anche Cumno avesse abbracciato la proposta di unione con la Chiesa cattolica, sotto il suo successore, il fermamente ortodosso e pio Andronico II Paleologo, ritorn\u00f2 sui suoi passi. Intorno al 1285, compose un panegirico in onore dell'imperatore, debitamente enfatizzando non solo le sue virt\u00f9 e le realizzazioni marziali, ma anche la sua opposizione verso l'Unione delle chiese. Da allora in poi, la sua ascesa nella gerarchia divenne molto rapida: nei primi mesi del 1294, dopo la morte di Theodore Mouzalon, Andronico II lo nomin\u00f2 \"mystikos\" (consigliere privato) e \"mesaz\u014dn\" (in altri termini capo dei ministri), mentre nel 1295 venne insignito del mandato di \"epi tou kanikleiou\", divenendo capo della cancelleria imperiale. Secondo quanto scritto da Giorgio Pachimere, le assenze , sempre pi\u00f9 prolungate, dell'imperatore dalle sue funzioni amministrative al fine di dedicarsi alla preghiera e al digiuno, lasciarono a Cumno il compito di gestire con efficacia il governo dello Stato. La crescente influenza di Cumno port\u00f2 ad uno scontro con il deposto patriarca Atanasio I, nel cui allontanamento, nel 1293, potrebbe aver avuto un qualche ruolo. La loro inimicizia, che \u00e8 stata probabilmente fondata sulle tendenze centralizzatrici di Cumno e sulla sua formazione classicheggiante e umanistica, fu molto profonda ed \u00e8 stata segnata dallo scambio di reciproche accuse di corruzione.\nNel 1303, il fallimento del programmato matrimonio di sua figlia Irene con Alessio II di Trebisonda, e l'opposizione dell'imperatrice Irene, riusc\u00ec ad assicurare il suo legame con la dinastia regnante sposandola al terzo figlio dell'imperatore, il \"despota\" Giovanni Paleologo (c. 1286-1308). Nonostante ci\u00f2, due mesi pi\u00f9 tardi, venne deposto da \"mesaz\u014dn\" e l'incarico affidato al suo nemico Metochite. Durante la sua gestione del potere, riusc\u00ec ad accumulare una grande fortuna, specialmente in propriet\u00e0 in Macedonia, attraverso tangenti, la vendita di uffici e tasse sull'agricoltura. Queste pratiche erano abbastanza comuni tra la burocrazia paleologa, la cui corrotta amministrazione era particolarmente gravosa sui sudditi dell'Impero. Parte della sua fortuna la impieg\u00f2 comunque nella costruzione del monastero di Theot\u00f3kos G\u014drgoep\u0113koos a Costantinopoli.\nAllo scoppio della guerra civile bizantina, tra Andronico II Paleologo detto il vecchio, e il nipote Andronico III Paleologo detto il giovane, Niceforo support\u00f2 il vecchio amico, e difese Tessalonica, di cui era prefetto, dagli attacchi degli uomini di Andoronico il giovane, ma infine fu costretto ad arrendersi, dopo che nel 1328 Andronico il vecchio abdic\u00f2 in favore del nipote, lasciandogli cos\u00ec il trono di Bisanzio.\nCumno si ritir\u00f2 dalla vita pubblica e durante gli anni 1320, ingaggi\u00f2 un lungo scambio di polemiche con il capo intellettuale e politico rivale Teodoro Metochite. Mentre Cumno derideva la mancanza di chiarezza del suo avversario, Metochite attaccava il disinteresse di Cumno per la fisica e la sua ignoranza sull'astronomia, che egli riteneva come la \"pi\u00f9 alta forma di scienza\". Intorno al 1326, Cumno si ritir\u00f2 in convento come monaco, sotto il nome di Natanelo, al monastero di Cristo Philanthropos a Costantinopoli, che era stato fondato da sua figlia Irene, ove mor\u00ec il 16 gennaio 1327.\nScritti.\nCumno fu uno scrittore prolifico, grandemente influenzato dai \"Classici\", che aveva studiato in giovent\u00f9. Le sue opere, molte delle quali mai pubblicate, comprendono pezzi di retorica, come ad esempio l'elogio di Andronico II, cos\u00ec come trattati di filosofia, in particolare sulla teoria elementare, la meteorologia, la cosmologia e la teologia. Molti di questi trattati spesso sembrano essere stati composti in occasione di incontri letterari all'interno della corte, a volte con la presidenza dell'imperatore. Della sua vasta corrispondenza sono pervenute 172 delle sue lettere.\nNelle sue opere filosofiche, Cumno si dimostra un difensore \"ardente e abile\" di Aristotele. Tuttavia, egli non abbraccia l'aristotelismo, ma \u00e8 piuttosto interessato a fornire una giustificazione razionale, rigidamente filosofica, alle dottrine sostenute dalla teologia cristiana. Nei suoi attacchi contro le teorie di Platone sulla sostanza e la forma o, nella sua confutazione delle teorie di Plotino sull'anima, Cumno cerca di dimostrare l'insegnamento teologico cristiano.\nLe sue opere pi\u00f9 importanti sono:\nSecondo il bizantinista francese Rodolphe Guilland, \"dal suo amore dell'antichit\u00e0, passionale, anche se un po' servile, e dalla variet\u00e0 delle sue conoscenze, Cumno fu un araldo dell'umanesimo italiano e del Rinascimento occidentale\".\nFamiglia.\nSuo fratello Teodoro, fu anch'egli un dignitario di corte. \nDal suo matrimonio ad una donna sconosciuta, Cumno ebbe diversi figli:"}
{"id": "1465152", "revid": "12548337", "url": "https://it.wikipedia.org/wiki?curid=1465152", "title": "Tilacinidi", "text": ""}
{"id": "1465157", "revid": "287204", "url": "https://it.wikipedia.org/wiki?curid=1465157", "title": "N\u0103vodari", "text": "N\u0103vodari \u00e8 una citt\u00e0 della Romania di 34.981 abitanti, ubicata nel Distretto di Costanza, nella regione storica della Dobrugia.\nFa parte dell'area amministrativa anche la localit\u00e0 di Mamaia-Sat, Tabara Navodari e Camping Navodari\nStoria.\nIn romeno, N\u0103vodari fa riferimento alla pesca a strascico, facendo intendere che si trattava originariamente di un villaggio di pescatori essendo fondata sulle sponde di Mar Nero e circondata dai laghi (Lago Tasaul). Il villaggio viene citato per la prima volta in un documento del 1421 con il nome \"Kara Koyum (turco:villaggio Nero)\", e successivamente in altri documenti come \"Karak\u00f6y\" o \"Carachioi\"; l'attuale nome, gi\u00e0 usato anticamente, venne ripristinato nel 1927 e N\u0103vodari assunse lo \"status\" di comune nel 1932. \nDurante il regime comunista, la citt\u00e0 ebbe un imponente sviluppo, poich\u00e9 era stata individuata come area di sviluppo industriale per il settore petrol-chimico. Negli anni settanta venne costruito un impianto per la produzione di fosfati, un porto industriale (Porto Midia) e in 1983 l'unica raffineria petrolifera che sporge direttamente sul Mar Nero, Raffineria PetroMidia. La citt\u00e0 conobbe una grande crescita demografica dal 6500 (1968) a 26000 abitanti (1983) In parallelo al sviluppo industriale il regime comunista costru\u00ec il centro estivo Tabara N\u0103vodari (143 ettari, 12000 posti) dedicato ai gruppi scolastici nazionali e campeggiatori studenti. Disponeva anche di una infrastruttura ferroviaria propria per il trasporto dei gruppi scolastici fino al interno del campeggio.\nEconomia.\nIl settore turistico e in grande sviluppo con numerosi punti di ristoro ristoranti e alberghi essendo ben collegata con Mamaia e Costanza . L'aeroporto Kogalniceanu] permette il collegamento diretto con i pi\u00f9 prestigiosi aeroporti Europei (Roma, Milano, Parigi, Londra, Madrid, Istanbul ecc) e nazionali Ia\u0219i e Oradea. Il turismo balneare ha conosciuto un grande sviluppo negli ultimi 20 anni con investimenti maggiori privati e statali in siti come Plaja Navodari, Casa la Plaja, Lake Siutghiol, Sunshine Beach, Plaja Hanul Pira\u021bilor, Plaja Zanzibar, Lake Ta\u0219aul.\nLa raffineria \"Petromidia\".\nPetromidia \u00e8 la pi\u00f9 grande raffineria presente in Romania ed una delle pi\u00f9 grandi di tutto l'Est Europa. La sua capacit\u00e0 produttiva \u00e8 di circa 4,8 milioni di tonnellate/anno (circa 110.000 barili al giorno). \nLa raffineria venne fondata nel 1975 per volont\u00e0 dello Stato Rumeno. Il suo nome originario era \"Fabrica Petrolchimica Midia N\u0103vodari\" e si sviluppava su un perimetro di circa 450.000 metri quadri. La costruzione dell'impianto dur\u00f2 due anni e la tecnologia presente all'interno era totalmente di provenienza rumena. Nel 1991, a seguito della caduta del regime comunista, la raffineria da statale divenne una Joint Stock Company e trasform\u00f2 il suo nome in SC. Petromidia SA.\nOggi il grande complesso petrolchimico appartiene al gruppo KazMunayGas, l'ex azienda petrolifera di stato RomPetrol."}
{"id": "1465158", "revid": "12548369", "url": "https://it.wikipedia.org/wiki?curid=1465158", "title": "Dasiuromorfi", "text": ""}
{"id": "1465159", "revid": "287204", "url": "https://it.wikipedia.org/wiki?curid=1465159", "title": "Navodari", "text": ""}
{"id": "1465160", "revid": "287204", "url": "https://it.wikipedia.org/wiki?curid=1465160", "title": "Canale Poarta Alba-Midia Navodari", "text": ""}
{"id": "1465169", "revid": "287204", "url": "https://it.wikipedia.org/wiki?curid=1465169", "title": "Negru Voda", "text": ""}
{"id": "1465174", "revid": "767487", "url": "https://it.wikipedia.org/wiki?curid=1465174", "title": "Carlo Alberto Quario", "text": "Carriera.\nCalciatore.\nPrimi anni.\nCresciuto nel vivaio dell'Ambrosiana-Inter, nel 1933 pass\u00f2 al , con cui esord\u00ec in Serie B disputando 3 partite. Nelle stagioni successive fu prestato alla Falck di Sesto San Giovanni, con un intermezzo nell'Anconitana, sempre in Serie C, rimanendovi fino al 1938. Nel 1938-1939 fu prestato quindi alla Pro Vercelli, allora militante in Serie B, con cui gioc\u00f2 titolare sostituendo Silvio Piola, da poco ceduto dai piemontesi.\nNapoli.\nNel 1939-1940 fu ingaggiato dal , militante in Serie A con Nereo Rocco come compagno di squadra. Reduce da due campionati di centroclassifica, i partenopei avevano un nuovo allenatore, Adolfo Baloncieri; Quario debutt\u00f2 alla prima giornata di campionato, il 17 settembre 1939, nella sconfitta a Bari contro i padroni di casa per 1-0, segnando la prima rete sette giorni dopo, il 24 settembre 1939, nella vittoria casalinga per 3-2 contro il Liguria. Al termine della stagione, segnata dalle tragiche morti di Eriberto Braglia e Giuseppe Fenoglio, il Napoli, dopo un campionato negativo, si salv\u00f2 dalla retrocessione per il quoziente reti a danno del Liguria; di quella squadra fu il capocannoniere, con nove reti, tra cui la rete al nella sconfitta casalinga per 4-1 del 3 dicembre 1939, in ventitr\u00e9 partite giocate. L'anno dopo i partenopei ebbero un nuovo allenatore, Antonio Vojak; malgrado problemi economici che fecero rischiare l'esclusione della societ\u00e0, la squadra si rinforz\u00f2 con l'arrivo di Umberto Busani ed Evaristo Barrera: il primo centro della stagione fu alla terza giornata di campionato, nel pareggio in trasferta per 1-1 contro la di Piola, che paregger\u00e0 il suo gol iniziale. A fine stagione il Napoli si classific\u00f2 all'ottavo posto, con Quario marcatore di 7 reti.\nUltimi anni.\nNel 1941-1942, terminato il prestito, ritorn\u00f2 quindi all'Ambrosiana, reduce da un campionato di Serie A concluso al secondo posto: gioc\u00f2 16 partite segnando 6 reti, tra cui reti dell'ex nella vittoria casalinga dei lombardi per 5-1 del 21 dicembre 1941; i meneghini si piazzarono al dodicesimo posto, a tre punti dalla zona retrocessione.\nPass\u00f2 quindi alla per un campionato di Serie C, l'ultima stagione prima dell'interruzione per la seconda guerra mondiale. Il ritorno all'attivit\u00e0 sportiva lo vide nel 1945-1946 nel Brescia, nell'anomalo campionato misto di Serie A e B; con i bresciani rest\u00f2 sino alla stagione 1947-1948, che lo vide giocare nell'Acqui in Serie C, quindi concluse la sua carriera nella stagione 1948-1949, tornando al Pavia, sempre in Serie C, come allenatore-giocatore.\nAllenatore.\nGli esordi nelle serie minori.\nDopo aver cessato la carriera agonistica intraprese quella di allenatore, vincendo alla guida del Toma Maglie il campionato di serie C girone D nel 1951-52 ma non riuscendo ad ottenere l'ammissione in serie B al termine degli spareggi finali con Cagliari, Piacenza e Vigevano. In seguito ottenne nel 1954 la promozione in Serie B alla guida del arrivando a pari punti con l'Arsenaltaranto e precedendo di uno il . Ed \u00e8 proprio sulla panchina veneziana che nel 1955 Carlo Alberto Quario approda. Sar\u00e0 lungo e fortunato il suo sodalizio con la squadra lagunare sulla cui panchina rimarr\u00e0 sino al campionato 1962-63, tranne la sola annata 1959-60 nella quale allena il Brescia. Con i neroverdi Quario vinse subito il campionato di Serie C al termine di un avvincente torneo che vide il sconfiggere nell'ultima giornata allo Stadio Pier Luigi Penzo la Carbonsarda e che valse ai neroverdi il primo posto alla pari della . Anche in serie B la squadra di Quario si comport\u00f2 benissimo conquistando un ottimo quinto posto tanto che il tecnico neroverde fu premiato con il Seminatore d'Oro per la serie B dopo aver conteso a Ferruccio Valcareggi il premio pi\u00f9 importante.. L'anno seguente arriv\u00f2 addirittura al terzo posto, ma il successo pi\u00f9 grande Quario lo ottenne al suo ritorno in laguna quando nel campionato 1960-61 conquist\u00f2 con il la promozione in Serie A. Due furono i campionati di massima serie, il secondo si concluse con la retrocessione del . Durante le annate in laguna lanci\u00f2 nel firmamento del calcio Paolo Barison, futuro nazionale azzurro.\nIn Serie A con l'Atalanta ed il ritorno nelle serie minori.\nLasciata Venezia, per la stagione 1963-1964 si accasa all'Atalanta, in Serie A. Arriva a Bergamo con la fama di ottimo preparatore atletico, e fa il suo esordio sulla panchina dei neroazzurri il 4 settembre 1963 nella partita di Coppa delle Coppe vinta per 2-0 in casa contro lo Sporting Lisbona; inizia con una vittoria (un 3-0 casalingo contro il Catania con doppietta di Domenghini e gol di Magistrelli, il 14 settembre 1963) anche il campionato, anche se nelle settimane successive il rendimento della squadra inizia a calare: arrivano infatti tre sconfitte consecutive, in campionato contro Fiorentina (4-0) e Bologna (2-0) ed in Coppa delle Coppe nella partita di ritorno a Lisbona (3-1), nella quale l'Atalanta gioca 85 minuti in inferiorit\u00e0 numerica con il centravanti Calvanese subentrato in porta all'infortunato Pizzaballa. Dopo due vittorie consecutive in casa contro Roma (1-0) e Messina (3-0), il 14 ottobre 1963 la squadra viene eliminata dalla Coppa delle Coppe: complice il regolamento dell'epoca, infatti, il risultato della doppia sfida con lo Sporting (2-0 a Bergamo e 3-1 per i portoghesi al ritorno) rendeva necessaria una partita di spareggio per determinare la squadra qualificata ai quarti di finale della competizione. La gara, giocata a Barcellona, vede il successo per 3-1 dopo i tempi supplementari dello Sporting, che successivamente si aggiudicher\u00e0 il trofeo.\nDopo un pareggio a Mantova ed un netto successo casalingo per 3-0 contro la Juventus il rendimento della squadra inizia a calare in modo notevole: nel resto del girone di andata i bergamaschi raccolgono infatti solamente 6 punti, frutto di una vittoria (2-0 contro il Bari, l'8 dicembre 1963) e 4 pareggi. Quario inizia ad essere criticato per lo scarso rendimento della squadra, ed in seguito al pareggio per 0-0 della prima giornata di ritorno viene esonerato, con un bilancio di 16 punti conquistati in 18 partite. Viene sostituito fino al termine della stagione da Carlo Ceresoli, che guider\u00e0 la squadra ad un piazzamento a met\u00e0 classifica con 30 punti.\nIn seguito guida il Marzotto Valdagno in Serie C per quattro annate, prima di venir richiamato nel 1968 dal , nel frattempo retrocesso in Serie C. Il ritorno in laguna non fu seguito dalle stesse fortune del passato, dopo un primo torneo senza lode, nel secondo Quario venne esonerato dopo solo dodici giornate. Quario chiuse la sua carriera di allenatore nel in Serie D.. Curiosamente la carriera agonistica di Quario \u00e8 iniziata e terminata al , come anche quella da allenatore \u00e8 iniziata e terminata in terra pavese.\nFu inoltre anche presidente dell'AMAC, Associazione Milanese Allenatori Calcio."}
{"id": "1465176", "revid": "46291", "url": "https://it.wikipedia.org/wiki?curid=1465176", "title": "Stachys pradica", "text": "Betonica densiflora (nome scientifico Stachys pradica ) \u00e8 una pianta perenne, erbacea, eretta dai copiosi fiori colorati di rosa intenso, appartenente alla famiglia delle Lamiaceae.\nEtimologia.\nIl nome generico (\"stachys\") deriva dal greco e significa \"simile alla spiga di grano\". L'epiteto specifico \"pradica\" deriva dal monte Prada sopra Bovegno, paese della Val Trompia (Brescia). I nomi comuni (Betonica o anche Vettonica) potrebbero derivare (secondo Plinio) dalla trib\u00f9 dei Vettoni (di origine Iberica).\nIl nome scientifico di questa specie \u00e8 stato definito inizialmente dal medico bresciano Giovanni Zantedeschi (1773-1846), perfezionato in seguito dai botanici contemporanei Werner Rodolfo Greuter (1938-) e Sandro Pignatti (1930-) nella pubblicazione \"Giornale Botanico Italiano - 113(5-6): 361. 1980\" del 1980.\nDescrizione.\nQueste piante arrivano ad una altezza di 10 \u2013 30\u00a0cm. La forma biologica \u00e8 emicriptofita scaposa (H scap), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e sono dotate di un asse fiorale eretto e spesso privo di foglie.\nRadici.\nLe radici sono secondarie da rizoma.\nFoglie.\nLe foglie sono intere a forma lanceolata con marcate nervature; sui bordi sono dentate grossolanamente (denti acuti).\nInfiorescenza.\nI fiori ermafroditi sono riuniti in glomeruli verticillati (verticillastro apicale) compatti, quasi globosi inizialmente ma di forma cilindrica a fioritura completa. I verticilli fiorali sono sovrapposti lungo il fusto per cui l'infiorescenza ha l'aspetto di una spiga. Alla base dell'infiorescenza sono presenti delle foglie bratteate strettamente lanceolate lunghe 8 \u2013 12\u00a0mm a portamento inclinato. Le brattee del verticillo seguente sono disposte in modo alternato. \nFiore.\nI fiori sono ermafroditi, zigomorfi (il calice \u00e8 attinomorfo), tetraciclici (con i quattro verticilli fondamentali delle Angiosperme: calice\u2013 corolla \u2013 androceo \u2013 gineceo) e pentameri (calice e corolla sono formati da cinque elementi). Lunghezza del fiore: 15 \u2013 22\u00a0mm.\nFrutti.\nIl frutto \u00e8 una nucula acheniforme (schizocarpo); pi\u00f9 precisamente \u00e8 una drupa (ossia una noce) con quattro semi (uno per ovulo derivato dai due carpelli divisi a met\u00e0). Questo frutto nel caso delle Lamiaceae viene chiamato \u201cclausa\u201d. Le quattro (o a volte tre) parti in cui si divide il frutto principale, sono ancora dei frutti (parziali) ma monospermici (un solo seme) e privi di endosperma. La forma \u00e8 da obovoide a oblunga arrotondata all'apice.\nDistribuzione e habitat.\nFitosociologia.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nTassonomia.\nLa famiglia di appartenenza della specie (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. Il genere \"Stachys\" comprende pi\u00f9 di 300 specie con una distribuzione cosmopolita (ad eccezione dell'Australia e Nuova Zelanda), due dozzine delle quali vivono spontaneamente in Italia. Nell'ambito della famiglia il genere Stachys \u00e8 descritto all'interno della trib\u00f9 Stachydeae (sottofamiglia Lamioideae ). Nelle classificazioni meno recenti la famiglia Lamiaceae viene chiamata Labiatae.\nIl basionimo per questa specie \u00e8: \"Betonica pradica\" .\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nLa betonica del monte Prada in altre lingue \u00e8 chiamata nei seguenti modi:"}
{"id": "1465179", "revid": "466539", "url": "https://it.wikipedia.org/wiki?curid=1465179", "title": "Kirk Baltz", "text": "Carriera.\nIl ruolo per cui \u00e8 divenuto famoso \u00e8 quello del poliziotto Marvin Nash di \"Le iene\" (Quentin Tarantino, 1992). Kirk ha recitato in un altro film scritto da Tarantino, \"Assassini nati - Natural Born Killers\". Nel 1997 ha avuto un piccolo ruolo in \"Face/Off - Due facce di un assassino\" e nel 1990 in \"Balla coi lupi\". Kirk \u00e8 apparso in molti film/TV ed ha partecipato alla miniserie del 1999 \"To Serve and Protect\". Nel 1992 ha recitato nella sitcom \"Human Target\". Ha fatto brevi camei in svariati show televisivi, tra cui \"NYPD - New York Police Department\", \"Seven Days\", \"The Shield\", \"24\" e \"Senza traccia\". \u00c8 stato l'unico attore ad interpretare il nemico di Batman, Clayface, nella serie televisiva presto chiusa \"Birds of Prey\"."}
{"id": "1465184", "revid": "33751", "url": "https://it.wikipedia.org/wiki?curid=1465184", "title": "Albo d'oro della Champions League", "text": ""}
{"id": "1465185", "revid": "287204", "url": "https://it.wikipedia.org/wiki?curid=1465185", "title": "Il profeta", "text": "Il profeta pu\u00f2 essere:"}
{"id": "1465190", "revid": "287204", "url": "https://it.wikipedia.org/wiki?curid=1465190", "title": "Tang Xianzu", "text": ""}
{"id": "1465191", "revid": "767487", "url": "https://it.wikipedia.org/wiki?curid=1465191", "title": "Plastic Noise Experience", "text": "Plastic Noise Experience, accorciato \"PNE\", \u00e8 un progetto musicale che inizia alla fine del 1989 dall'incontro di due musicisti Claus Kruse e Stephan Kalwa (alias \"Your Schizophrenic Pal\") cresciuti a Minden Germania. Proviene dal progetto precedente Plastic Error, che condusse Claus Kruse da solo per due anni.\nStoria.\nClaus Kruse e Stephan Kalwa si conobbero in una piccola discoteca a Minden (Renania Settentrionale-Vestfalia). Influenzati da gruppi musicali come i Kraftwerk, The Klinik o Vomito Negro, diedero vita al loro progetto \"Plastic Noise Experience\". Il loro primo lavoro live \"PNE\" usc\u00ec il 5 gennaio 1991 in occasione dello Schlachthof-Party di Brema.\nDopo 5 cassette demo e una Compilation In febbraio del 1992 usc\u00ec il primo album \u201eTransmission\u201c per la GA Records. La musica era molto ritmica, dura e danzabile, e alcuni pezzi riscossero discreto successo nelle discoteche, tra gli altri \"Kill The 6\", \"Memoryflow\", \"Tateinheit\" e \"Gold\" .\nFecero uscire il CD \u201eGold\u201c e il doppio a tiratura limitata CD \u201ePNE Box\u201c, che ha una versione cover del classico \"Smalltown Boy\" dei Bronski Beat.\nDopo il doppio CD due altri pezzi andarono per la maggiore nelle discoteche: \"Gold (Extended Remix)\", versione rimixata dell'originale e \"Ritual\", un pezzo in lingua tedesca, che usc\u00ec con 3 piccole frasi e fece parte della compilation \u201eArt &amp; Dance Vol. 1\u201c. Una versione live di \"Ritual\" fu suonata il 14 dicembre 1992 a (Osnabr\u00fcck) con la collaborazione di Gin Devo dei Vomito Negro e usc\u00ec nel 1993 nella compilation a 3 CD \u201eArt &amp; Dance Vol. 3 - Live\u201c.\nDopo l'uscita del \u201ePNE Box\u201c, fecero uscire un EP del pezzo rifatto \u201eSmalltown Boy\u201c. E altri pezzi dai Kraftwerk \"One Way Order\" e \"Serious Times\".\nPassaggio alla KK Records.\nIl 26 dicembre 1992 i \"PNE\" suonarono in occasione del Dark X-Mas-Festival alla Biskuithalle di Bonn su richiesta del pubblico Claus Kruse suon\u00f2 \"Moving Hands\" dei The Klinik in duetto con Dirk Ivens (Klinik, Dive). Di questa performance fu poi fatto nel 1994 un pezzo per la compilation \u201eLiving For Music\u201c.\nI \"PNE\" fecero un nuovo contratto lasciando la GA Records per passare alla pi\u00f9 conosciuta etichetta discografica KK Records. Per promozione fecero uscire il mini cd \u201eZwischenfall\u201c, che usc\u00ec con una presentazione video ufficiale il 16. Aprile 1993. Il disco conteneva materiali vecchi e \"Shadows On The Skyline\" rinnovato per diventare una hit da club.\nSeguirono i due album \"String Of Ice\" e l'EP \"Visage de Plastique\". Due pezzi \"String Of Ice\" e \"Dream Destructor\", divennero presto Clubhit.\nPart\u00ec un tour europeo che tocc\u00f2 il Belgio, la Danimarca, la Germania, e la Francia. Alla fine del 1994 i PNE lasciarono la belga KK Records per passare all'americana Van Richter Records. Furono selezionati alcuni brani. L'Album \u201eString Of Ice\u201c e l'EP \u201eVisage de Plastique\u201c furono ridotti a 14 pezzi e pubblicati come unico CD con il titolo \"-196 \u00b0C\"."}
{"id": "1465193", "revid": "1754196", "url": "https://it.wikipedia.org/wiki?curid=1465193", "title": "Negru Vod\u0103 (Costanza)", "text": "Negru Vod\u0103 (in passato \"Cara Omer\") \u00e8 una citt\u00e0 della Romania di 5.535 abitanti, ubicata nel distretto di Costanza, nella regione storica della Dobrugia.\nFanno parte dell'area amministrativa anche le localit\u00e0 di Darabani, Gr\u0103niceru, V\u00e2lcelele.\nLa citt\u00e0 prende nome da Negru Vod\u0103, personaggio leggendario che si racconta essere stato un principe di Muntenia e poi di Valacchia."}
{"id": "1465212", "revid": "2056951", "url": "https://it.wikipedia.org/wiki?curid=1465212", "title": "Lievito naturale", "text": "Pasta acida naturale o madre \u00e8 un termine impropriamente utilizzato per definire un impasto di farina e acqua sottoposto a una contaminazione spontanea da parte di microrganismi (per la maggior parte batteri lattici e lieviti presenti nelle materie prime, provenienti dall'aria, dall'ambiente, dall'operatore, il cui sviluppo crea all'interno della massa una microflora batterica autoctona in cui predomina la coltura dei batteri lattici. Questi microrganismi, in competizione nutrizionale tra loro, in presenza di sostanze nutritive, di acqua, calore, ecc., crescono, si moltiplicano, avviano gli specifici processi metabolici della specie cui appartengono e muoiono.\nL'utilizzo in panificazione di un impasto di acqua e farina sottoposto alla contaminazione spontanea di questi microorganismi vanta una tradizione millenaria e ha permesso di identificare, nei secoli successivi, ceppi di lieviti naturali particolarmente efficaci nella preparazione dei prodotti della panificazione\".\" \u00c8 il caso del \"Saccharomyces cerevisiae,\" microrganismo naturale, comunemente conosciuto come \"lievito per panificazione\" o \"lievito di birra\".\nL'impasto di farina e acqua sottoposto alla contaminazione di lievito e altri microrganismi \u00e8 anche conosciuto come pasta acida naturale o madre.\nDescrizione.\nLa fermentazione dei batteri lattici \u00e8 una fermentazione lattica (omo- o etero-fermentante, in base alle specie contaminanti), non \u00e8 la fermentazione alcoolica tipica del \"S. cerevisiae\" (lievito compresso, di birra, industriale). Come prodotti di questo metabolismo si hanno acido lattico, acido acetico, acqua, anidride carbonica e metaboliti secondari. Questa massa acida \u00e8 impropriamente chiamata in gergo tecnico \"lievito\", termine ben lontano dal suo significato microbiologico, per il fatto che contribuisce a \"levare\", \"alzare\" la massa in fermentazione con la produzione di gas: questo processo fisico-chimico apporta al prodotto finito (pane, pizza, prodotti da forno) una serie di aspetti positivi tra cui maggiore digeribilit\u00e0, sensory e conservabilit\u00e0.\nLa pasta acida naturale o madre artigianale \u00e8 costituita da una microflora autoctona selvaggia non stabile in cui convivono diverse specie microbiche. Una volta ottenuta, la pasta madre viene tenuta \"in vita\" per mezzo dei successivi \"rinfreschi\", cio\u00e8 impasti periodici con determinate quantit\u00e0 di farina e acqua. Infatti i microorganismi che la compongono devono essere costantemente nutriti e posti in condizione di operare il loro metabolismo specifico.\nLe peculiari caratteristiche microbiologiche, organolettiche, reologiche e fermentative delle madri variano in relazione all'ambiente in cui sono mantenute e rinfrescate, all'area geografica di provenienza, al meccanismo di produzione, a fattori casuali. La microflora interna e gli equilibri che si instaurano sono molto instabili e soggetti a diversi fattori di crescita (pH, temperatura, sostanze nutritive, ossigeno, acqua, competizione nutrizionale, specie microbiche presenti, ecc.) e si modificano a ogni rinfresco. \nLe persone tendono a fare molta confusione tra pasta di riporto e madre. In realt\u00e0 madre, o pasta madre, o lievito di pasta acida naturale, sono la stessa cosa; la pasta di riporto, nel meridione d'Italia, \u00e8 indicata con il nome di \"criscito\", o \"crescente\", e altro non \u00e8 che quel panetto di impasto che, tolto da quello della lavorazione precedente completa di tutti gli ingredienti, sale e \"S. cerevisiae\" compreso, \u00e8 utilizzato tutto negli impasti successivi e talvolta contiene lievito di birra\nCaratteristiche.\nLa fermentazione.\nA differenza del lievito di birra, la madre ospita, oltre ai lieviti di cui il genere dominante \u00e8 il \"Saccharomyces\", anche diverse specie di batteri lattici eterofermentanti e omofermentanti del genere \"Lactobacillus\". Il lievito \"Saccharomyces cerevisiae\" opera un metabolismo prettamente alcoolico mentre la coltura simbiotica di lieviti e lattobacilli della pasta madre porta alla fermentazione lattica e alcoolica insieme. L'ambiente acido riduce la possibilit\u00e0 di contaminazione da parte di altre specie batteriche non acidofile. L'anidride carbonica prodotta induce la formazione delle caratteristiche \"bolle\" che caratterizzano l'alveolatura del pane. Durante la cottura evaporano tutte le sostanze volatili prodotte dai metabolismi e una parte dell'acqua contenuta nell'impasto.\nA differenza del lievito di birra, la fermentazione acida \u00e8 molto pi\u00f9 lenta e richiede una lavorazione pi\u00f9 complessa. Lo svantaggio maggiore dell'utilizzo della madre a livello industriale \u00e8 costituito dalla difficolt\u00e0 di gestione e dai lunghi tempi di lievitazione richiesti. Di contro per\u00f2 numerose propriet\u00e0 positive sono riconosciute alla pasta acida naturale:\nPer effetto dei tempi di lavorazione pi\u00f9 lunghi, il prodotto risulta pi\u00f9 digeribile. Inoltre il pane prodotto con la pasta madre si conserva pi\u00f9 a lungo rispetto a quello ottenuto col lievito di birra.\nLa produzione.\nLa preparazione classica della madre comincia da un \"impasto acido spontaneo\" che, per opera dei microrganismi naturalmente presenti nella farina e nell'ambiente, innesca la fermentazione e la conseguente lievitazione in un normale impasto di farina e acqua lasciato acidificare spontaneamente per un tempo pi\u00f9 o meno lungo. Per accelerare la fermentazione si possono aggiungere all'impasto anche altri ingredienti: lieviti, batteri lattici esogeni e zuccheri, frutta, yogurt, crusca, miele, etc. In particolare sulla superficie di molti frutti si forma la pruina che contiene, tra l'altro, \"Saccharomyces cerevisiae\".\nQuesto metodo d\u00e0 origine a uno sviluppo caotico di varie specie microbiche, anche patogene per l'uomo, che vengono spontaneamente selezionate con l'aumentare dell'acidit\u00e0 dell'impasto e la diminuzione del contenuto in ossigeno e zuccheri. Di norma vengono inattivati gli organismi indesiderati, sviluppati lieviti e batteri lattici, ma la microflora variabile spesso non permette di conservare a lungo le sue caratteristiche. Attraverso opportune lavorazioni, ovvero successivi rimpasti con altra acqua e farina in dosi adeguate alle caratteristiche della pasta, l'impasto acido spontaneo pu\u00f2 divenire una \"pasta madre\".\nAltro metodo di produzione della pasta acida naturale \u00e8 quello dell'innesco con \"colture starter\", ossia microorganismi selezionati provenienti dai laboratori o da impasti acidi stabili. Si trovano in commercio nelle forme liquida, congelata, essiccata o liofilizzata, ma non sempre il loro uso \u00e8 garanzia di specificit\u00e0 e di vitalit\u00e0 cellulare. In alternativa \u00e8 possibile procurarsi la pasta madre chiedendone una parte a chi gi\u00e0 la possiede o a un panificatore artigiano.\nNel mondo.\nItalia.\nL'utilizzo della madre \u00e8 prescritto nel disciplinare di dolci, come stabilito da un decreto ministeriale del 2005, quali panettone, colomba pasquale, pandoro, nonch\u00e9 in quei particolari tipi di pane tra cui, ad esempio, il pane di Matera, il pane di Cerchiara, il pane di Altamura, il pane di Lentini, il pane nero di Castelvetrano, che rientrano nel novero dei Presidi di Slow Food."}
{"id": "1465213", "revid": "486946", "url": "https://it.wikipedia.org/wiki?curid=1465213", "title": "Corte Suprema della Polonia", "text": ""}
{"id": "1465226", "revid": "1305772", "url": "https://it.wikipedia.org/wiki?curid=1465226", "title": "Costituzione del Regno di Polonia", "text": "La Costituzione del Regno di Polonia (in polacco: \"Konstytucja Kr\u00f3lestwa Polskiego\") fu concessa al Regno di Polonia (detto \"del Congresso\") dallo Zar di Russia e Re di Polonia Alessandro I di Russia, che fu obbligato a concedere una costituzione al neonato stato polacco posto sotto il suo dominio e come specificato dal Congresso di Vienna. Fu considerata una delle costituzioni pi\u00f9 liberali dell'epoca, tuttavia non fu mai pienamente rispettata dal governo. Fu modificata durante la Rivolta di Novembre dal governo rivoluzionario e annullata poi dalle autorit\u00e0 russe vincitrici.\nStoria.\nIl Congresso di Vienna obblig\u00f2 lo zar di Russia e Re di Polonia Alessandro I di concedere una costituzione al neocreato stato polacco, sotto controllo russo. Il nuovo stato fu il pi\u00f9 piccolo per estensione nella storia della Polonia, meno esteso del predecessore Ducato di Varsavia e molto pi\u00f9 piccolo della Confederazione Polacco-Lituana. Dato che fu il Congresso di Vienna che cre\u00f2 \"de facto\" il Regno di Polonia, quest'ultimo divenne conosciuto non ufficialmente come \"Regno del Congresso\" (\"Kongres\u00f3wka\").\nLa costituzione fu firmata il 27 novembre 1815 dallo zar. Fu una \"constitution octroy\u00e9e\" (cio\u00e8 costituzione concessa dall'alto): fu semplicemente emessa dal sovrano e non fu votata da un parlamento.\nLa persona che diede un apporto significativo alla Costituzione fu il Principe Adam Czartoryski, anche se poi il testo fu modificato dallo zar stesso e dai suoi consiglieri. La Costituzione, promettendo libert\u00e0 di parola e tolleranza religiosa, tra le altre libert\u00e0, fu considerata tra le pi\u00f9 liberali dell'Europa contemporanea, poich\u00e9 rifletteva gran parte del pensiero dell'Illuminismo polacco e russo. Rispetto alla Costituzione del Ducato di Varsavia, il documento che governava le terre che divennero parte del Regno di Polonia e conosciute come Ducato di Varsavia, dava la priorit\u00e0 alla nobilt\u00e0 (la \"szlachta\") e revoc\u00f2 alcuni diritti degli ebrei polacchi e dei contadini. La Costituzione non fu mai pienamente rispettata dalle autorit\u00e0 russe, e gli obblighi liberali ma ambigui furono sempre pi\u00f9 manipolati, evitati e violati dal governo. Il parlamento doveva essere convocato ogni due anni, ma dopo che il Sejm fu diventato terreno di scontro tra i deputati liberali e il governo conservatore, fu convocato effettivamente solo quattro volte (1818, 1820, 1826 e 1830, con le ultime due riunioni che si tennero in segretezza). Questa noncuranza verso i diritti promessi, tra gli altri fattori, port\u00f2 allo scontento crescente all'interno della Polonia, che culmin\u00f2 nella Rivolta di Novembre (fallita) del 1830.. La Costituzione fu modificata durante la rivolta, e dopo che il sollevamento popolare fu concluso, la carta costituzionale fu sostituita il 26 febbraio 1832 dal pi\u00f9 conservatore Statuto Organico del Regno di Polonia, concesso dallo zar Nicola I di Russia e mai effettivamente applicato.\nRiassunto.\nLa Costituzione constava di 165 articoli raggruppati in sette titoli.\nGeneralit\u00e0.\nIl Regno di Polonia fu una monarchia costituzionale in unione personale con l'Impero russo. Ogni zar di Russia era anche Re di Polonia (come nelle unioni personali); tuttavia, la politica estera era comune (in realt\u00e0 decisa da San Pietroburgo). Il Parlamento, l'esercito, l'amministrazione e la giustizia erano invece separate (diversamente dalle unioni personali).\nIl Re.\nIl Re era il capo di tutti e tre i poteri: potere esecutivo, legislativo e giudiziario. Egli:\nNamestnik.\nIl Namestnik:\nConsiglio di Amministrazione.\nEra composto da 5 ministri e da altre persone nominate dal Re, capeggiate dal namestnik. Il Consiglio:\nConsiglio di Stato.\nIl Consiglio di Stato era composto dai ministri, dai consiglieri, dal segretario di stato, dai referendari e da altre persone nominate dal Re; possedeva le seguenti prerogative:\nParlamento.\nIl Parlamento era composto dal Re, dalla camera alta (il Senato) e dalla camera bassa (Sejm). I deputati erano 128 e venivano eletti ogni sei anni, mentre \u2153 di essi veniva eletto ogni due anni; ogni deputato poteva contare sull'immunit\u00e0 parlamentare. Il voto era esercitabile da tutti i maggiori di 21 anni; i candidati alle elezioni dovevano essere in grado di leggere, scrivere e dovevano avere un certo censo. Il personale militare non aveva diritto di voto. I parlamenti erano convocati ogni due anni per un periodo di 30 giorni; il Sejm aveva diritto a votare su argomenti civili, amministrativi e legali. Con il permesso del re, il Sejm poteva votare su argomenti relativi al sistema fiscale e sulla difesa. Aveva inoltre il diritto di controllare le cariche governative. Il Senato contava 64 membri composti da 9 vescovi, i voivodi e i castellani, oltre ai \"principi di sangue\" russi. Agiva come Corte Parlamentare, aveva il diritto di controllare i registri dei cittadini e aveva diritti legislativi simili a quelli del Sejm."}
{"id": "1465227", "revid": "74173", "url": "https://it.wikipedia.org/wiki?curid=1465227", "title": "Costituzione del Regno del Congresso", "text": ""}
{"id": "1465239", "revid": "112624476", "url": "https://it.wikipedia.org/wiki?curid=1465239", "title": "Alberto da Pisa", "text": "Biografia.\nEntr\u00f2 nell'ordine dei Frati Minori nel 1212.\nFu inviato in Francia insieme al frate francescano Agnello da Pisa, e nel 1219 - ancora vivente san Francesco - fu tra i fondatori del convento di Parigi.\nNel 1223, nel capitolo generale di Assisi, fu eletto ministro provinciale di Germania.\nIn tale ruolo, presiedette i capitoli provinciali di Spira (8 settembre 1223), W\u00fcrzburg (15 agosto, 1224), e Magonza (2 febbraio, 1227).\nQuando frate Agnello da Pisa mor\u00ec nel 1236 i frati inglesi chiesero che il suo posto venisse preso da Alberto. Frate Elia da Cortona concesse il permesso, cos\u00ec Alberto arriv\u00f2 in Inghilterra il 13 dicembre 1236.\nIn Inghilterra, Alberto stimol\u00f2 la nascita di studi a Londra e Canterbury.\nIl 15 maggio 1239, dopo la deposizione di Elia da Cortona, Alberto venne scelto come ministro generale dell'ordine nel capitolo generale di Roma.\nMor\u00ec il 23 gennaio del 1240 a Pisa. Egli divenne cos\u00ec il primo sacerdote ad essere eletto come ministro generale dei francescani. Dopo di lui nessun ministro generale fu mai pi\u00f9 un laico, fino ad oggi, in nessuna delle tre famiglie dell'Ordine minoritico (Frati Minori, Conventuali e Cappuccini).\nPapa Gregorio IX, compose un'elegia in suo onore \"(Plange Turba Paupercula).\"\nAlberto \u00e8 inoltre stato l'autore del \"Sermo de caritate Salvatoris\".\nCulto.\nNel 1908 fu aperto il processo per la conferma del culto."}
{"id": "1465252", "revid": "1305772", "url": "https://it.wikipedia.org/wiki?curid=1465252", "title": "Yacuma", "text": ""}
{"id": "1465255", "revid": "57872", "url": "https://it.wikipedia.org/wiki?curid=1465255", "title": "Pietro Fregoso (1330-1404)", "text": "Biografia.\nSi ipotizza che sia nato a Genova nel 1330 dal padre Rolando Fregoso e dalla madre Manfredina di cui si ignora il casato; fu il fratello di Domenico Fregoso, eletto nel 1370 sesto doge della Repubblica di Genova, e zio di Giacomo Fregoso che nel 1390 divenne anch'egli la dodicesima massima carica repubblicana genovese.\nSecondo alcune fonti storiche studi\u00f2 legge dedicandosi maggiormente e molto attivamente ai fiorenti mercati genovesi nelle colonie orientali. Dalla Repubblica di Genova ottenne importanti mansioni pubbliche tra le quali quello di podest\u00e0 di Novi e, nel 1373, la nomina ad ammiraglio della Repubblica. Quest'ultimo incarico - che assunse per la conquista genovese dell'isola di Cipro - gli valse, tra le altre onorificenze ottenute per il suo successo nel mar Egeo, il dono di un nobile palazzo presso la Porta di San Tommaso a Genova.\nLa sua nomina, la quindicesima, avvenne in un periodo di caos istituzionale che vide in pochi giorni, se non ore, l'alternarsi di dogi nell'estate del 1393. Costretto all'abdicazione il predecessore Antonio Montaldo, il 15 luglio Pietro Fregoso venne nominato doge (o si autonomin\u00f2 come descritto in altri testi storici). La carica dur\u00f2 solamente poche ore poich\u00e9 lo stesso Fregoso cedette il potere, con la forza, a Clemente Promontorio che assunse la carica il giorno stesso. Pure quest'ultimo leg\u00f2 il suo nome ad un dogato brevissimo - un giorno - in quanto al suo posto fu scelto, a 'mo di compromesso tra le parti nobiliari e popolari, la figura pi\u00f9 equa di Francesco Giustiniani Garibaldo (16 luglio).\nDopo la brevissima parentesi dogale, Pietro Fregoso continu\u00f2 ad esercitare la propria professione di dottore in legge e commerciante, ma non sdegn\u00f2 comunque altrettanti incarichi pubblici come la nomina a consigliere del Comune di Genova. Tuttavia, una nuova scalata al potere dogale lo vide protagonista, assieme ad Antonio Guarco, al riuscito scalzamento del doge Nicol\u00f2 Zoagli nell'agosto del 1394. L'assedio congiunto al palazzo Ducale fu vittorioso, ma la sorte port\u00f2 poi il Guarco a ricoprire la carica dogale per poche settimane.\nA Genova mor\u00ec il 22 aprile del 1404 dove fu sepolto nel coro della chiesa di San Francesco di Castelletto.\nDiscendenza.\nDai due matrimoni con Teodora d'Andreolo Spinola (deceduta nel 1370) e con Benedetta Doria ebbe numerosi figli; tra questi:"}
{"id": "1465261", "revid": "93813177", "url": "https://it.wikipedia.org/wiki?curid=1465261", "title": "Opel 13/30 PS", "text": "La 13/30 PS era un'autovettura di fascia alta prodotta dalla Casa automobilistica tedesca Opel dal 1912 al 1924.\nProfilo e storia.\nLa 13/30 PS, chiamata a sostituire la precedente14/20 PS, uscita di listino oltre tre anni prima, fu uno dei modelli cardine della produzione Opel degli anni dieci. Da esso, infatti, si svilupp\u00f2 in brevissimo tempo una serie di evoluzioni in vari altri modelli che avrebbe gettato le basi della produzione di lusso del decennio successivo.\nTale evoluzione sarebbe durata per ben 12 anni.\nLa 13/30 PS era una grossa vettura che lasciava bene intendere il tipo di clientela a cui era rivolta. Le sue dimensioni erano molto generose e votate al massimo comfort che era possibile avere a quei tempi su una vettura di fascia alta, ma tendente a quella di lusso. Basti pensare che per esempio, nelle versioni con carrozzeria limousine, l'altezza si sviluppava fino a 2 metri e mezzo.\nLa 13/30 montava un motore a 4 cilindri in linea con testata in ghisa e basamento in lega di alluminio, della cilindrata di 3308 cm\u00b3. Tale motore, raffreddato ad acqua, montava una distribuzione a valvole laterali ed arrivava ad erogare una potenza massima di 30CV a 1550 giri/min. La trasmissione era ad albero cardanico con due giunti, frizione a cono e cambio a 4 marce.\nIl telaio era una struttura ad U con longheroni in acciaio ai quali venivano ancorate le sospensioni ad assale rigido e balestre a tre quarti, nonch\u00e9 il freno a nastro, unicamente posteriore, che agisce sul cambio.\nLa velocit\u00e0 massima sfiorava i 70\u00a0km.\nMa gi\u00e0 a partire dal 1913, 13/30 comp\u00ec la sua prima evoluzione: il motore fu rialesato e la cilindrata pass\u00f2 a 3450 cm\u00b3, mentre la potenza massima rimase invariata. Ci\u00f2 costitu\u00ec per\u00f2 un vantaggio per quanto riguardava la coppia massima. Ne benefici\u00f2 quindi lo spunto ai bassi regimi. La vettura cos\u00ec ottenuta fu ribattezzata come 14/30 PS.\nCirca due anni dopo, nel 1915, vi fu una nuova evoluzione. Il motore da 3.5 litri fu rivisitato per accrescerne la potenza massima, che pass\u00f2 quindi a 34 CV. La velocit\u00e0 massima si port\u00f2 quindi a 70\u00a0km/h precisi. La vettura cambi\u00f2 nuovamente la sua denominazione, che divenne 14/34 PS.\nAncora una nuova evoluzione fu quella del 1917: la vettura fu nuovamente potenziata, passando a 38\u00a0CV e cambiando nuovamente denominazione in 14/38 PS, la quale riusc\u00ec a superare, anche se di poco, i 70\u00a0km/h.\nAncora due anni e si arriva al 1919, anno in cui la potenza crebbe in maniera pi\u00f9 sensibile, arrivando a 48\u00a0CV a 1600 giri/min. La velocit\u00e0 massima si port\u00f2 per\u00f2 solamente a circa 75\u00a0km/h. Inoltre, non vi furono cambiamenti nella denominazione della vettura, che rimase tale e quale al modello del 1917, almeno fino all'inizio del 1924, anno in cui la vettura fu ribattezzata definitivamente 14/48 PS. Tale modello and\u00f2 a raccogliere anche l'eredit\u00e0 della 12/34 PS.\nLa 14/48 PS fu prodotta fino alla fine del 1924, dopodich\u00e9, dopo oltre due anni, fu sostituita nel 1927 non da uno, ma da due modelli: uno di cilindrata superiore, la 15/60 PS, con motore da 3.9 litri, e la 12/50 PS, con motore da 3.1 litri."}
{"id": "1465262", "revid": "339392", "url": "https://it.wikipedia.org/wiki?curid=1465262", "title": "Toma Maglie", "text": ""}
{"id": "1465263", "revid": "123652183", "url": "https://it.wikipedia.org/wiki?curid=1465263", "title": "Jonne J\u00e4rvel\u00e4", "text": "\u00c8 il leader della band finlandese Korpiklaani. Il lavoro pi\u00f9 recente con i Korpiklaani \u00e8 l'album Jylha.\nJ\u00e4rvel\u00e4, prima dei Korpiklaani, era alla guida di un altro progetto: gli Shaman, di cui era l'unico membro permanente. Ha fatto parte anche del gruppo lappone Angelin tyt\u00f6t.\nNell'ambito del folk metal \u00e8 conosciuto per il suo joik, tanto da contribuire all'album Jaktens Tid dei Finntroll."}
{"id": "1465264", "revid": "17454", "url": "https://it.wikipedia.org/wiki?curid=1465264", "title": "Lean Into It", "text": ""}
{"id": "1465266", "revid": "1865216", "url": "https://it.wikipedia.org/wiki?curid=1465266", "title": "Paulaner", "text": "La Paulaner Brauerei GmbH &amp; Co. KG \u00e8 un birrificio fondato nel 1634 in Germania, costruito all'inizio del XVII secolo a Monaco di Baviera dai frati del convento \"Neudeck ob der Au\" dell'ordine dei Minimi (detti in tedesco \"paolani\", dal nome della citt\u00e0 di origine del fondatore dell'ordine, Francesco da Paola).\nInclude anche i birrifici Hacker-Pschorr, AuerBr\u00e4u di Rosenheim, Thurn und Taxis di Ratisbona e il birrificio weizen Hopf Miesbach. Fa parte, con Spaten, Augustiner, Hacker-Pschorr, Hofbr\u00e4u e L\u00f6wenbr\u00e4u, dei 6 fabbricanti di birra ufficiali dell'Oktoberfest di Monaco.\nStoria.\nIl nome dell'industria della birra Paulaner trae la sua origine dai frati di san Francesco da Paola, che risiedevano a Neuhauser Stra\u00dfe, a Monaco. I monaci iniziarono a produrre birra per loro uso personale dal 1634. Dopo il 1780 cominciarono a venderla al pubblico. La birra autorizzata al commercio era una Bock che si guadagn\u00f2 la notoriet\u00e0 locale. Dopo l'abolizione del convento di Neudeck nel 1799, l'edificio fu convertito in prigione; Franz Xaver Zacherl, fabbricante di birra, compr\u00f2 nel 1813 il vecchio edificio continuando la produzione della birra Bock sotto il nome di Salvator. Dopo la sua morte la conduzione dell'azienda fu assunta dal nipote Ludwig Schmederer.\nNel 1861, la \"Salvatorkeller\" (in tedesco \"cantina di Salvator\", riferimento alla fabbricazione del \"Starkbier\" prodotta ancora oggi) \u00e8 stata aperta a Nockherberg, non lontano dalla birreria. Nel 1899 l'ufficio brevetti imperiale, con sede a Berlino riconobbe il marchio Salvator come registrato, a seguito di ci\u00f2 il nome fu cambiato da Gebr\u00fcder Schmederer Aktienbrauerei a Paulaner-Salvator-Brauerei. Nel 1928, avvenne la fusione con il birrificio di Thomas Gebr\u00fcder: nasce la Paulaner Salvator Thomas Br\u00e4u.\nNel 1985 l'Hacker-Pschorr e l'AuerBr\u00e4u entrarono a far parte del gruppo Paulaner. Nel 1994, l'industria della birra entra nel gruppo \"Kulmbacher\" con i produttori affiliati \"Plauen\" e \"Chemnitz\". Nel 1996 il gruppo Paulaner ha completato l'acquisizione del birrificio Thurn und Thaxis. Nel 1999 \u00e8 stata rinominata Paulaner GmbH &amp; Co. KG.\nDal 2001 il gruppo Paulaner fa parte della Brau Holding International, societ\u00e0 partecipata al 50,1 % dal gruppo Sch\u00f6rghuber e al 49,9 % dal gruppo Heineken.\nNel 2005 risulta che la produzione di \"Weissbier\" \u00e8 di 1,15 milioni di ettolitri l'anno.\nIl primo locale con il marchio Paulaner in Italia \u00e8 stato inaugurato il 21 settembre 2005 a Bolzano con il nome di \"Paulaner Stuben\".\nNel giugno 2014 \u00e8 iniziata la costruzione di una nuova fabbrica per la produzione della birra a Langwied. A partire dal 2016 tutta la birra viene prodotta nel nuovo stabilimento. Nel 2017 la Brau Holding, che gi\u00e0 controllava la Paulaner, si \u00e8 fusa con essa assumendo la denominazione Paulaner Brauerei Gruppe."}
{"id": "1465267", "revid": "210513", "url": "https://it.wikipedia.org/wiki?curid=1465267", "title": "Opel 14/38 PS", "text": ""}
{"id": "1465268", "revid": "1543377", "url": "https://it.wikipedia.org/wiki?curid=1465268", "title": "Loudness (gruppo musicale)", "text": "I , sono un gruppo heavy metal giapponese fondato a Osaka nel Maggio del 1981 dal chitarrista Akira Takasaki e dal batterista Munetaka Higuchi.\nTra i primi gruppi giapponesi a interpretare il genere, i Loudness sono inoltre il primo gruppo proveniente dal Giappone ad acquisire notoriet\u00e0 all'estero, riuscendo a raggiungere la Billboard Top 100 nel loro periodo di maggior successo e a pubblicare album per un'etichetta discografica statunitense.\nBiografia.\nLe origini (1980-1983).\nIl gruppo nacque da una costola dei Lazy, gruppo pop rock nato nel 1973 e scioltosi nel febbraio del 1980. Lo scioglimento fu in particolare voluto da Takasaki (noto come \"Suzy\"), Higuchi (detto \"Davy\") e dal bassista Hiroyuki Tanaka (detto \"Funny\"), insoddisfatti del genere intrapreso e decisi a sperimentare nuovi percorsi musicali, tra cui l'heavy metal, genere allora poco diffuso in Giappone, seppure in crescita.\nSostituito Tanaka (entrato a far parte dei Neverland, gruppo attivo nella composizione di colonne sonore per anime) con Masayoshi Yamashita e completata la formazione con il cantante Minoru Niihara, gi\u00e0 bassista del gruppo Earthshaker, i Loudness firmarono un contratto con la Nippon Columbia, per la quale pubblicarono (novembre 1981) il loro album di debutto, intitolato \"The Birthday Eve\". Nonostante la mancanza di promozione, l'album (composto perlopi\u00f9 da tracce scritte da Takasaki durante il periodo di militanza con i Lazy) riscosse un buon successo grazie alla buona prestazione dei quattro musicisti, in particolare di Takasaki. I due album successivi, pubblicati in rapida successione (\"Devil Soldier\" del 1982 e \"The Law of Devil's Land\" del 1983), accrebbero la notoriet\u00e0 dei Loudness in patria che riuscirono ad organizzare il loro primo tour internazionale, avvenuto in Europa e negli Stati Uniti tra il giugno e il luglio del 1983.\nL'approdo in occidente (1984-1988).\nAl termine della tourn\u00e9e il gruppo registr\u00f2 \"Disillusion\", primo album dei Loudness ad essere inciso al di fuori del Giappone nonch\u00e9 primo disco del gruppo ad essere pubblicato sia in lingua giapponese per il mercato interno, sia in lingua inglese per il mercato esterno. L'album ebbe un buon riscontro di vendite (nonostante alcune difficolt\u00e0 di pronuncia da parte di Niihara) con alcuni brani divenuti capisaldi della discografia del gruppo.\nIl crescente successo dei Loudness al di fuori del Giappone attir\u00f2 l'interesse della Atlantic Records, che permise loro di registrare l'album \"Thunder in the East\". Pur presentando delle sonorit\u00e0 differenti rispetto all'esordio il disco ricevette consensi positivi, con il singolo \"Crazy Night\" che raggiunse la settantaquattresima posizione nella Billboard 200. \"Lightning Strikes\" (pubblicato in Giappone con il titolo \"Shadows of War\" e con una differente disposizione delle tracce) e \"Hurricane Eyes\" (caratterizzato da un uso pi\u00f9 massiccio degli strumenti elettronici), pubblicati rispettivamente nel 1986 e nel 1987, perseguirono la stessa linea stilistica adottata con \"Thunder in the East\" confermando il successo negli Stati Uniti, ma comportando la perdita di fans della vecchia guardia in Giappone.\nIl declino (1988-1993).\nNel 1988, subito dopo la pubblicazione dell'EP \"Jealousy\" (destinato al solo mercato giapponese) Takasaki, su suggerimento del produttore Max Norman, licenzi\u00f2 Niihara prendendo come motivazione il fatto che la carente pronuncia inglese del cantante impedisse al gruppo di affermarsi adeguatamente all'estero. Al suo posto fu assunto il cantante statunitense Mike Vescera: inizialmente i Loudness seppero tenere il passo grazie ai riscontri di vendita di \"Soldier of Fortune\" (primo album in studio pubblicato con Vescera alla voce, nel 1989) e al seguente tour del 1990. Nel 1991 l'esperienza con Vescera inizi\u00f2 a declinare: dopo la pubblicazione di \"On the Prowl\" (costituito da quattro tracce inedite e sette rifacimenti di vecchi brani con testi modificati e riadattati da Vescera) e il tour negli Stati Uniti, il cantante abbandon\u00f2 i Loudness per unirsi al gruppo di Yngwie Malmsteen.\nPoco tempo dopo l'abbandono di Vescera, al ritorno in Giappone, il gruppo vide anche la defezione di Yamashita, sostituito dall'ex bassista degli X Japan (prima del 1993 noti solo come \"X\"), Taiji Sawada. Reclutato l'ex cantante degli EZO Masaki Yamada il gruppo pubblic\u00f2, tra il 1992 e il 1993, l'album in studio \"Loudness\" e il live \"Once And For All\", caratterizzati da sonorit\u00e0 pi\u00f9 dure rispetto ai dischi prodotti negli Stati Uniti.\nNuovi percorsi (1993-1999).\nLa formazione dur\u00f2 per\u00f2 poco dal momento che, nel 1993, abbandonarono sia Higuchi (unitosi agli Sly, progetto di Niihara), che Sawada. Grazie alla conversione al buddhismo avvenuta durante un viaggio in India, Takasaki riusc\u00ec a ritrovare motivazioni per proseguire con il gruppo: richiamato Yamada e reclutato l'ex batterista degli EZO Hirotsugu Homma, i Loudness produssero, nel 1994, l'album \"Heavy Metal Hippies\", influenzato dalle sonorit\u00e0 grunge e della world music. Completata la formazione con l'ex bassista degli Anthem Naoto Shibata, i Loudness produssero tre album in studio (\"Ghetto Machine\", \"Dragon\" ed \"Engine\", caratterizzati da sonorit\u00e0 vicine al groove metal con forti influenze psichedeliche e della musica etnica) e un live (\"Loud 'N' Raw\"), pubblicati tra il 1995 e il 1999. In quello stesso periodo il gruppo continu\u00f2 l'attivit\u00e0 dal vivo con tour in Asia e in Europa.\nLa reunion (2000-oggi).\nNel 2000, su suggerimento di Yamada, Takasaki richiam\u00f2 gli altri componenti originari (Niihara, Yamashita e Higuchi), dando vita alla \"reunion\" del gruppo in occasione del ventesimo anniversario della fondazione. Tale ricorrenza fu celebrata pubblicando, nel 2001, un nuovo album in studio intitolato \"Spiritual Canoe\", seguito da un tour. Negli anni successivi la formazione originale rest\u00f2 unita continuando sia l'attivit\u00e0 in studio (furono pubblicati sei album in sette anni, che vedevano il gruppo proporre lo stesso genere adottato negli anni ottanta, fortemente influenzato da vari generi anche lontani tra di loro), sia quella dal vivo, sospendendola nell'aprile del 2008 a causa della diagnosi di un cancro al fegato dI Munetaka Higuchi.\nLa morte del batterista, avvenuta il 30 novembre, non arrest\u00f2 l'attivit\u00e0 del gruppo che continu\u00f2 a registrare album in studio (tra cui \"The Everlasting\", realizzato su parti di batteria pre-registrate da Higuchi) e ad effettuare tourn\u00e9e con Masayuki Suzuki chiamato a sostituire il suo predecessore deceduto."}
{"id": "1465275", "revid": "71433", "url": "https://it.wikipedia.org/wiki?curid=1465275", "title": "Charlie Wilson's War", "text": ""}
{"id": "1465276", "revid": "1437722", "url": "https://it.wikipedia.org/wiki?curid=1465276", "title": "Vasco@Olimpico.07", "text": "Vasco@Olimpico.07 \u00e8 un doppio DVD di Vasco Rossi uscito nel 2007. Contiene registrazioni live tratte dai due concerti tenuti dal rocker il 27 e il 28 giugno 2007 a Roma, presso lo Stadio Olimpico.La tracklist \u00e8 un estratto di quella del tour Vasco Live 2007 tenuto dall'artista nell'estate dello stesso anno. Oltre al concerto, un secondo disco contiene anche il road movie, l'intervista e la galleria fotografica, oltre che la versione per iPod video di tutto il concerto romano."}
{"id": "1465282", "revid": "28592", "url": "https://it.wikipedia.org/wiki?curid=1465282", "title": "Natalija Goncharova", "text": ""}
{"id": "1465285", "revid": "640277", "url": "https://it.wikipedia.org/wiki?curid=1465285", "title": "Gliese 436 b", "text": "Gliese 436 b (Gl 436 b) \u00e8 un pianeta extrasolare delle dimensioni di Nettuno che orbita attorno alla stella Gliese 436, una nana rossa distante circa 30 anni luce dalla Terra.\nScoperto nel 2004 \u00e8 stato uno dei primi pianeti di quelle dimensioni ad essere individuato al di fuori del nostro sistema solare. Al tempo della scoperta era il pi\u00f9 piccolo pianeta conosciuto che transitava davanti alla propria stella, e fu il primo nettuniano caldo di cui si osserv\u00f2 un transito.\nIl 31 dicembre 2013 la NASA ha annunciato che tramile l'Hubble Space Telescope per la prima volta sono state individuate delle nuvole nelle atmosfere di esopianeti, nello specifico nei pianeti Gliese 1214 b e Gliese 436 b.\nScoperta.\nGliese 436 b \u00e8 stato scoperto nel 2004 dai team di ricerca di Paul Butler (Carnegie Institute of Washington) e Geoffrey Marcy (Universit\u00e0 della California, Berkeley). Insieme a 55 Cancri e fu il primo di una nuova classe di pianeti extrasolari, quelli di dimensioni simili a Nettuno.\nNel 2007 fu osservato un transito del pianeta sulla propria stella. Grazie al transito fu possibile determinare il raggio e la massa di Gliese 436 b.\nUno studio del 2017 ha osservato che oltre alla sua enorme nube di gas, Gliese 436b \u00e8 caratterizzato da un\u2019orbita polare: il pianeta passa quasi esattamente sopra i poli stellari, anzich\u00e9 orbitare intorno al piano equatoriale.\nCaratteristiche fisiche.\nIl pianeta impiega solamente 2 giorni e 15 ore circa per compiere un'orbita attorno a Gliese 436, con una lunga scia di atomi di idrogeno evaporati dall\u2019intensa radiazione stellare. La temperatura superficiale \u00e8 stata stimata durante il suo passaggio dietro la stella in 712\u00b0 K (439\u00b0 C). Questa temperatura \u00e8 significativamente pi\u00f9 alta di quella causata esclusivamente dal riscaldamento della propria stella, ci\u00f2 significa che Gliese 436 b \u00e8 anche sottoposto a un riscaldamento mareale causato dall'eccentricit\u00e0 della sua orbita.\nMolto probabilmente il pianeta \u00e8 costituito da \"ghiaccio caldo\" in varie forme esotiche ad alta pressione, in cui il ghiaccio rimane solido, nonostante l'alta temperatura, a causa della gravit\u00e0 del pianeta. Al fine di accordarsi al raggio osservato, \u00e8 probabile che al di sopra del ghiaccio caldo esista una strato di idrogeno e elio che ammonterebbe al 10% circa della massa."}
{"id": "1465287", "revid": "767487", "url": "https://it.wikipedia.org/wiki?curid=1465287", "title": "White Chicks", "text": "White Chicks \u00e8 un film del 2004 diretto da Keenen Ivory Wayans con Marlon Wayans, Shawn Wayans. Il film \u00e8 stato sceneggiato da Keenen, Marlon, e Shawn Wayans, e diretto da Keenen. La traduzione del titolo \u00e8 \"pollastrelle bianche\", \"slang\" americano per riferirsi alle ragazze bianche.\nTrama.\nKevin e Marcus Copeland (Shawn e Marlon Wayans) sono due fratelli afroamericani, entrambi agenti dell'FBI, a cui viene affidata la missione di proteggere due ereditiere, le sorelle Wilson (parodia delle sorelle Paris e Nicky Hilton), Brittany (Maitland Ward) e Tiffany (Anne Dudek) da un complotto che mira al rapimento delle due. Il supervisore Elliott Gordon (Frankie Faison) ha dato ai due agenti questa ultima possibilit\u00e0, prima di licenziarli, considerando la scarsa reputazione dei fratelli Copeland.\nMa quando le sorelle Wilson in seguito ad una leggera ferita rifiutano di uscire di casa, per portare avanti il piano, i due agenti dovranno fisicamente prendere il posto delle due ragazze, travestendosi e cambiando colore della pelle. Incredibilmente, il piano sembra funzionare, ma Kevin e Marcus non hanno fatto i conti con la vita mondana delle ragazze, che li metter\u00e0 spesso e volentieri in situazioni di enorme imbarazzo.\nCritica.\nNonostante un buon successo nelle sale statunitensi, ed un discreto incasso, \"White Chicks\" \u00e8 generalmente considerato un prodotto molto scadente dalla critica cinematografica. Il film ha collezionato diverse nomination ai Razzie Awards 2004, fra cui peggior film, peggior regista per Keenen Ivory Wayans, peggior attrice protagonista e Peggiore coppia per le interpretazioni di Shawn e Marlon Wayans, che pur essendo di sesso maschile, interpretavano la parte di due donne e Peggior sceneggiatura a Keenen Ivory, Shawn e Marlon Wayans, Andy McElfresh, Michael Anthony Snowden e Xavier Cook.\nSequel.\nDal marzo 2018 \u00e8 in produzione il sequel del film."}
{"id": "1465288", "revid": "599013", "url": "https://it.wikipedia.org/wiki?curid=1465288", "title": "Opel 50PS", "text": "Con la sigla 50PS, utilizzata nell'ambito della produzione della Casa automobilistica tedesca Opel, si intendono due piccole famiglie di autovetture prodotte in periodi diversi, e precisamente:"}
{"id": "1465289", "revid": "1267280", "url": "https://it.wikipedia.org/wiki?curid=1465289", "title": "Svizzera all'Eurovision Song Contest 1956", "text": "La Selezione Svizzera per l'Eurofestival 1956 si svolse ad Losanna il 28 aprile 1956.\nNote.\nAll'Eurovision Song Contest 1956 ogni nazione partecipava con due canzoni, Lys Assia riusc\u00ec a vincere la selezione con due canzoni con le quali partecip\u00f2 all'Eurofestival, riuscendo a vincere la manifestazione con \"Refrain\" (il cui titolo fu modificato togliendo la 's')"}
{"id": "1465290", "revid": "123320585", "url": "https://it.wikipedia.org/wiki?curid=1465290", "title": "Il mago pancione Etc\u00ec", "text": " \u00e8 un anime giapponese del 1969 della Tatsunoko Production, ideato da Tatsuo Yoshida e composto di 52 episodi, ognuno dei quali suddiviso in due parti indipendenti tra loro, per un totale quindi di 104 storie. Presenta le avventure di una famiglia di geni della lampada scesi sulla Terra. La loro casa \u00e8 uno strano vaso, giunto tra le mani d'un ragazzino che l'ha trovato nella sua soffitta.\nTrama.\nKanchan, uno studente delle elementari un po' sfortunato, trova accidentalmente un antico vaso su cui \u00e8 raffigurato uno strano volto. Il suo stupore aumenta quando, dopo uno starnuto provocato dalla polvere alzatasi in soffitta, dal vaso fuoriesce un buffo genio di nome Etc\u00ec (\u00e8 chiamato cos\u00ec nella sigla, ma nel corso dell'anime viene chiamato Etcium) dalla testa a forma di pera, con barba e baffi simili a quelli di un gatto.\nKanchan scopre cos\u00ec che ogni qualvolta qualcuno starnutisce il genio viene fatto uscire dal vaso ed ha l'obbligo di esaudire il desiderio espresso da chi ha starnutito, per quanto strano o impossibile questo possa mai risultare: anche se ottenere la concessione di tali desideri non \u00e8 necessariamente sempre una buona cosa. Difatti il mago \u00e8 goffo e scombina il pi\u00f9 delle volte la realizzazione dei desideri che cerca di esaudire. Kanchan \u00e8 innamorato di una compagna di scuola e chieder\u00e0 sempre l'aiuto del Genio per cercare di conquistarla.\nCompito del mago sar\u00e0 dunque quello di aiutare il suo piccolo amico nella vita di tutti i giorni, risolvendo i problemi che gli si presenteranno; questo grazie a piccole magie e sortilegi che egli \u00e8 in grado di compiere. Tuttavia, nonostante le buone intenzioni del Genio, il pi\u00f9 delle volte finisce per creare ancora pi\u00f9 disastri di quanti avrebbe dovuto risolverne. Ogni tanto deve fuggire velocemente perch\u00e9 inseguito da un bulldog che cerca di mordergli il sedere.\nAll'interno del vaso vivono anche la moglie (cuoca ufficiale del regno della magia) e la figlia del panciuto genio, Sbadiglio, evocabili rispettivamente con un singhiozzo e uno sbadiglio: in particolare la figlia sembra divertirsi molto a rovinare ogni volta i piani del mago. Con un'acconciatura a coda di cavallo, lei sembra esser pi\u00f9 abile del padre. Il suo passatempo preferito \u00e8 quello di sabotare i desideri di Kanchan. \u00c8 eisoptrofobica, caratteristica che spesso le fa perdere i suoi poteri magici.\nIn una puntata \u00e8 apparsa anche la madre di Etc\u00ec, uscita con lui dal vaso, dando una sonora lezione ai bulletti che tormentano il padroncino del figlio.\nMa il vero potere di Mago Pancione sta in realt\u00e0 nel sapersi far voler bene, ed al termine di ogni episodio, bench\u00e9 le intenzioni iniziali del bambino siano sempre quelle di usare la magia come una scorciatoia per ottenere facilmente ci\u00f2 che vuole, la morale che se ne trae \u00e8 che solo con il duro lavoro, l'impegno personale e la fatica si possono raggiungere gli obiettivi desiderati, e che non si deve cercare ci\u00f2 che non si potrebbe avere.\nAlla fine della serie il Mago Pancione deve ritornare con la sua famiglia nel mondo magico contenuto all'interno del vaso: i suoi superiori si sono difatti accorti che il genio e la sua famiglia si sono troppo affezionati al ragazzino umano. Saranno nuovamente sigillati per i prossimi cento anni. Cos\u00ec, nonostante i vari personaggi facciano di tutto per riuscire a farlo restare, il Mago Pancione viene risucchiato nel suo mondo e costretto a dire addio ai suoi amici.\nLa formula magica usata dal Mago Pancione \u00e8 \"Auli Aule Tulilem Blem Blu\", che riprende un pezzo del 1961 di Adriano Celentano.\nSigle.\nItaliana.\nLa sigla italiana \"Il mago pancione Etcc\u00ec\" \u00e8 stata arrangiata dal bassista Mario Scotti e cantata dai suoi due figli Andrea e Sabrina. Il 45 giri fu prodotto da Flavio Carraresi e distribuito nel 1983 dalla RCA.\nEpisodi.\nOgnuna delle 52 puntate \u00e8 composta da due episodi di una decina di minuti l'uno.\nAltre apparizioni.\nNel 2001 e nel 2006 rispettivamente sono state realizzate due serie spin-off dal titolo \"Akubi Girl\", che ha per protagonista la figlia di Etc\u00ec, Sbadiglio, che stavolta viene chiamata col nome originale (Akubi) anche nell'edizione italiana. Nel 2020 invece \u00e8 stata prodotto un reboot dal titolo \"Genie Family 2020\" in occasione del 50\u00ba anniversario della serie. Tutte queste serie sono state prodotte sempre dalla Tatsunoko.\nIl mago pancione \u00e8 presente anche in alcuni videogiochi: in ' \u00e8 incluso tra i personaggi selezionabili ma solo nella versione giapponese e in ', versione NTSC-J \u00e8 presente come personaggio giocabile."}
{"id": "1465294", "revid": "237256", "url": "https://it.wikipedia.org/wiki?curid=1465294", "title": "Lydia Lopokova", "text": ""}
{"id": "1465296", "revid": "599013", "url": "https://it.wikipedia.org/wiki?curid=1465296", "title": "Opel 60PS", "text": "Con la sigla 60PS, utilizzata nell'ambito della produzione della Casa automobilistica tedesca Opel, si intendono due piccole famiglie di autovetture prodotte in periodi diversi, e precisamente:"}
{"id": "1465299", "revid": "729019", "url": "https://it.wikipedia.org/wiki?curid=1465299", "title": "Stazione di Montella", "text": "La stazione di Montella \u00e8 una stazione ferroviaria, posta al km 43+908 della linea Avellino-Rocchetta Sant'Antonio, che serve la citt\u00e0 di Montella e l'adiacente zona industriale; \u00e8 situata nella parte bassa della citt\u00e0.\nStoria.\nInaugurata, come alcune altre stazioni dell'alta Irpinia, insieme alla linea Avellino - Rocchetta Sant'Antonio il 27 ottobre 1895, la stazione di Montella ha sempre goduto di un buon traffico passeggeri e merci. Fino agli anni 1980 le corse avevano una buona frequenza utilizzate soprattutto dagli studenti per raggiungere gli istituti superiori di Lioni e di Avellino. A causa del terremoto dell'Irpinia del 1980 la stazione fu completamente rasa al suolo e venne sostituita, assieme al fabbricato per il personale ferroviario, da prefabbricati. Nei primi anni novanta la stazione divenne impresenziata rendendo inattivo anche lo scalo merci.\nL'esercizio ferroviario sulla linea fu sospeso dal 12 dicembre 2010.\nMovimento.\nIl traffico passeggeri era stato sospeso, come nel resto della linea. Ha ripreso nel 2016 come servizio turistico.\nServizi.\nLa stazione dispone di:"}
{"id": "1465300", "revid": "834", "url": "https://it.wikipedia.org/wiki?curid=1465300", "title": "Tad", "text": ""}
{"id": "1465305", "revid": "70217", "url": "https://it.wikipedia.org/wiki?curid=1465305", "title": "Svizzera all'Eurovision Song Contest 1957", "text": "La Selezione Svizzera per l'Eurofestival 1957 si svolse a Sankt Moritz l'11 febbraio 1957.\nNote.\nPer il secondo anno consecutivo Lys Assia vince la selezione."}
{"id": "1465308", "revid": "119991", "url": "https://it.wikipedia.org/wiki?curid=1465308", "title": "Chiesa dei Santi Stefano e Lorenzo a Montepescali", "text": ""}
{"id": "1465309", "revid": "205250", "url": "https://it.wikipedia.org/wiki?curid=1465309", "title": "Maria Comegna", "text": "Biografia.\nNel 1997 inizia a frequentare il \"Centro Teatro Danza La Ribalta\"; in seguito partecipa a degli stages con Maria Rosaria De Cicco, Ferdinando Maddaloni e Marita Delia.\nTra il 2003 e il 2004 appare in uno spot pubblicitario per i jeans \"Onyx\". Nel 2005 debutta come attrice, partecipando alla serie televisiva di Rai 3, \"La squadra 6\". L'anno successivo interpreta il ruolo di \"Daiana Spagnuolo\" nella serie tv \"Capri\", diretta da Francesca Marra ed Enrico Oldoini e trasmessa da Rai Uno."}
{"id": "1465310", "revid": "161374", "url": "https://it.wikipedia.org/wiki?curid=1465310", "title": "Toson d'Oro", "text": ""}
{"id": "1465312", "revid": "119991", "url": "https://it.wikipedia.org/wiki?curid=1465312", "title": "Chiesa della Santissima Annunziata a Montepescali", "text": ""}
{"id": "1465315", "revid": "729019", "url": "https://it.wikipedia.org/wiki?curid=1465315", "title": "Aeroporto di Malaga", "text": "L'Aeroporto di M\u00e1laga (IATA: AGP, ICAO: LEMG), \u00e8 il principale aeroporto che serve la Costa del Sol in Spagna. Situato a sudovest di Malaga, ad appena 8\u00a0km dal centro della citt\u00e0 e 5\u00a0km a nord di Torremolinos, \u00e8 collegato a 60 nazioni e genera un traffico annuo di 13 milioni di passeggeri; attualmente \u00e8 dotato di tre terminal di cui il terzo inaugurato nell'anno 2008. L'aeroporto \u00e8 gestito dall'Aena.\nAttualmente l'aeroporto di M\u00e1laga \u00e8 il quarto di Spagna e il terzo della penisola iberica per numero di passeggeri, mentre a livello europeo si situa al ventiduesimo posto. Nel 2006 vi sono transitati 13.076.252 passeggeri, dei quali tre quarti imbarcati su voli internazionali, e vi hanno avuto luogo 127.769 operazioni tra decolli e atterraggi."}
{"id": "1465332", "revid": "599013", "url": "https://it.wikipedia.org/wiki?curid=1465332", "title": "Juan Bautista Borja", "text": "Carriera.\nLa sua prima affermazione in campo internazionale \u00e8 la vittoria del campionato Europeo Velocit\u00e0 classe 125 del 1992.\nNella stessa stagione debutta anche nel motomondiale correndo una gara come wild card in sella ad una Honda.\nDal 1993 partecipa a tempo pieno al campionato mondiale 250 sempre su Honda e nonostante i deludenti risultati decide, dopo un paio di stagioni, di passare alla classe 500 con una ROC Yamaha, chiudendo la stagione d'esordio nella classe maggiore in dodicesima posizione nella graduatoria piloti.\nNel biennio '96/'97 gareggia con una Elf 500: finisce il primo anno al 14\u00ba posto e il secondo al 17\u00ba. Cambia poi di nuovo motocicletta tornando alla Honda con il team MoviStar Honda Pons per le sue ultime due stagioni nel motomondiale.\nInizia nel 2000 una breve carriera nel mondiale Superbike, correndo su Yamaha e Ducati (anche nel team ufficiale \"Infostrada\") raccogliendo in quattro anni due podi ma nessuna vittoria."}
{"id": "1465337", "revid": "119991", "url": "https://it.wikipedia.org/wiki?curid=1465337", "title": "Chiesa di San Sebastiano a Istia d'Ombrone", "text": ""}
{"id": "1465338", "revid": "1789221", "url": "https://it.wikipedia.org/wiki?curid=1465338", "title": "Sopraceneri", "text": "Si indica con Sopraceneri la parte di territorio del Canton Ticino posta a nord del passo del Monte Ceneri. Costituisce la parte alpina del cantone, mentre il Sottoceneri ne \u00e8 la parte prealpina. Queste regioni non hanno un riferimento politico o amministrativo ma sono correntemente usate sia nella parlata che nella documentazione scritta.\nIl Sopraceneri \u00e8 costituito dalle vallate formate dal fiume Ticino e dai suoi affluenti fino al lago Maggiore, da quelle formate dal fiume Maggia e dai suoi affluenti e dalla Valle Verzasca.\nIl comune di Isone, che orograficamente \u00e8 situato nel Sottoceneri, per strette relazioni storiche con le localit\u00e0 sopracenerine di Robasacco e Camorino viene considerato parte del Sopraceneri. Con l'aggettivo sopracenerino vengono indicati sia i luoghi di questo territorio che persone provenienti dallo stesso.\nDistretti.\nSono parte del Sopraceneri:"}
{"id": "1465339", "revid": "119991", "url": "https://it.wikipedia.org/wiki?curid=1465339", "title": "Chiesa di San Salvatore a Istia d'Ombrone", "text": ""}
{"id": "1465342", "revid": "339392", "url": "https://it.wikipedia.org/wiki?curid=1465342", "title": "RC Narbonne", "text": ""}
{"id": "1465349", "revid": "119991", "url": "https://it.wikipedia.org/wiki?curid=1465349", "title": "Pieve di San Martino a Batignano", "text": ""}
{"id": "1465350", "revid": "767487", "url": "https://it.wikipedia.org/wiki?curid=1465350", "title": "Ma Rainey", "text": "Fu una delle prime cantanti blues di professione che hanno anche registrato dei dischi ed ha avuto un'importante influenza su altre donne che in seguito si sono dedicate a questo genere di musica, tra le tante Bessie Smith.\nBiografia.\nNata nel 1886 a Columbus, in Georgia, all'et\u00e0 di quattordici anni si un\u00ec ad un gruppo teatrale itinerante di vaudeville. Dopo aver ascoltato una canzone triste su un uomo che lasciava una donna cantata da una ragazza a St. Louis nel Missouri, decise d'impararne le parole e l'aggiunse al proprio repertorio. Secondo quanto da lei stessa in seguito dichiarato, quando le chiesero che genere di musica stesse suonando, coni\u00f2 il termine Blues.\nNel 1904 si spos\u00f2 con il cantante William \"Pa\" Rainey, e da quel punto inizi\u00f2 a farsi chiamare \"Ma\" Rainey. La coppia cominci\u00f2 ad andare in tourn\u00e9e con il gruppo Rabbit Foot Minstrels cantando un miscuglio di blues e canzoni popolari. Nel 1912 anche Bessie Smith entr\u00f2 a far parte di questo gruppo, e ci rimase fino al 1915.\nIl primo disco risale al 1923. Rainey firm\u00f2 per l'etichetta Paramount Records e tra il 1923 ed il 1928 registr\u00f2 pi\u00f9 di 100 canzoni, tra le quali i classici C.C. Rider, Jelly Bean Blues, Ma Rainey's Black Bottom.\nDurante gli anni trenta la sua carriera inizi\u00f2 a declinare e nel 1933 (secondo alcune fonti nel 1935) decise di ritirarsi dalle scene. Mor\u00ec nel 1939 nella sua citt\u00e0 natale per un attacco cardiaco.\nNel 1983 \u00e8 stata aggiunta alla Blues Foundation's Hall Of Fame e nel 1990 alla Rock and Roll Hall of Fame.\nLa sua vita viene raccontata nel dramma di August Wilson \"Ma Rainey's Black Bottom\", successivamente trasposto nell'omonimo film di Netflix del 2020."}
{"id": "1465352", "revid": "119991", "url": "https://it.wikipedia.org/wiki?curid=1465352", "title": "Convento di Santa Croce a Batignano", "text": ""}
{"id": "1465354", "revid": "838137", "url": "https://it.wikipedia.org/wiki?curid=1465354", "title": "Opel 20/22 PS", "text": "La 20/22 PS era un'autovettura di lusso prodotta dalla Casa automobilistica tedesca Opel dal 1903 al 1906.\nProfilo e storia.\nCon la 20/22 PS, la Casa di R\u00fcsselsheim esord\u00ec nella fascia delle vetture di lusso, e lo fece con un modello dotata di una caratteristica a dir poco singolare, e cio\u00e8 il motore, un 4 cilindri in linea a semiblocchi separati ed allineati, che costituivano l'intero blocco motore.&lt;br&gt;\nLa cilindrata era di 3770 cm\u00b3, mentre la distribuzione era a valvole laterali, mosse da un albero a camme. La potenza massima era di 24 CV a 1600 giri/min.&lt;br&gt;\nLa trasmissione era ad albero cardanico, con frizione a cono e cambio a tre marce.&lt;br&gt;\nIl telaio era una struttura piatta in lamiera di acciaio con rinforzi in legno. Qui erano fissate le sospensioni ad assale rigido e balestre semiellittiche, come pure i freni a nastro, che agivano unicamente sulla trasmissione.&lt;br&gt;\nLa velocit\u00e0 massima era di 70 km/h, una buona punta velocistica all'epoca.&lt;br&gt;\nInizialmente disponibile come \"tonneau\", a partire dal 1905, la 20/22 PS fu proposta nella nuova e pi\u00f9 moderna veste double-phaeton.&lt;br&gt;\nLa 20/22 PS fu tolta di produzione alla fine del 1906. La sua erede naturale arriver\u00e0 per\u00f2 oltre due anni dopo: sar\u00e0 la 15/24 PS."}
{"id": "1465356", "revid": "287204", "url": "https://it.wikipedia.org/wiki?curid=1465356", "title": "Gran Zebru", "text": ""}
{"id": "1465365", "revid": "709565", "url": "https://it.wikipedia.org/wiki?curid=1465365", "title": "Jessica Jaymes", "text": "Biografia.\nJessica Jaymes, il cui vero nome era Jessica Redding, nacque ad Anchorage, in Alaska, da una famiglia di origini francesi e ceche, ma si trasfer\u00ec col padre in Arizona all'et\u00e0 di dieci anni.. Si laure\u00f2 al Rio Salado Community College di Tempe . Il suo sogno era diventare pilota di caccia, ma dopo aver terminato gli studi inizi\u00f2 ad insegnare. Durante quel periodo, fece anche la spogliarellista in un locale vicino alla sua scuola.\nLa sua carriera nella pornografia inizi\u00f2 nel 2002, quando ebbe un ragazzo che lavorava alla rivista per adulti \"Playtime\", con sede in Arizona. La Jaymes venne quindi scelta per interpretare il film \"Sexhibition 9\". Dopo 40 film, prese una pausa per partecipare al reality di Playboy TV \"Totally Busted\".\nA 21 anni fece una plastica al seno e si fece mettere un piercing ad entrambi i capezzoli e al clitoride.\nIl 12 ottobre 2004, lei e il cantante pop Nick Lachey avrebbero avuto un rapporto sessuale in un party di addio al celibato avvenuto alla residenza sulle Hollywood Hills del proprietario della C-Note Records Cody Leibel. La Jaymes ha pi\u00f9 tardi dichiarato al \"New York Post\" che Lachey l'aveva vista in uno show lesbico con un'altra attrice.\nDopo l'\"incidente\", la sua carriera si \u00e8 sviluppata, con l'annuncio che la Jaymes \u00e8 diventata la prima attrice a firmare un contratto in esclusiva con Hustler e ad essere premiata con il titolo \"Hustler Honey of the Year\" award.\nJessica ha anche interpretato un piccolo ruolo nella serie TV \"Weeds\" (st. 3 ep. 7).\nIl 17 settembre 2019 \u00e8 stata trovata morta all'et\u00e0 di 40 anni nella sua casa a North Hills, un sobborgo di Los Angeles nella San Fernando Valley."}
{"id": "1465372", "revid": "113585362", "url": "https://it.wikipedia.org/wiki?curid=1465372", "title": "Indurimento per precipitazione", "text": "L'indurimento per precipitazione, diversamente dal rinforzo per dispersione (particelle indeformabili) consiste in un insieme di trattamenti termici atti al miglioramento delle caratteristiche meccaniche di materiali metallici, specialmente leghe non ferrose, comprese molte leghe di alluminio, magnesio e titanio. Esso consiste in tre passaggi: solubilizzazione (o \"ricottura\"), tempra ed invecchiamento. Tramite la solubilizzazione si riscalda il materiale per portare in soluzione gli elementi indurenti o i loro composti(creano una soluzione sovrasatura),che di norma non sono solubili nella matrice a T ambiente. Successivamente tramite tempra si ha il raffreddamento rapido per mantenere in soluzione (anche a bassa T) gli elementi o i composti disciolti ad alta T. Infine si ha l'invecchiamento ossia il riscaldo per brevi tempi alla T di invecchiamento (relativamente bassa).\nQuesto processo porta alla formazione di precipitati che bloccano le dislocazioni. Il trattamento termico di invecchiamento si esegue sempre dopo le operazioni tecnologiche di costruzione del manufatto, dato che non provoca variazioni dimensionali significative. Per effetto di un opportuno trattamento termico si verifica la formazione di precipitati estremamente fini che ostacolano il moto delle dislocazioni. L'effetto del rinforzo \u00e8 massimo quando i precipitati sono molto fini e coerenti con la matrice. In questo caso, i precipitati generano un forte campo di deformazioni che ostacola efficacemente il moto delle dislocazioni. \nMeccanismo di Ashby: l'entit\u00e0 della tensione per oltrepassare il precipitato coerente \u00e8 legata alla durezza e modulo elastico del precipitato. Si parla di rinforzo da particelle deformabili perch\u00e9, aumentando la tensione applicata, una volta raggiunto lo snervamento, le dislocazioni riescono a \"tagliare\" i precipitati.\nCinetica e termodinamica.\nQuesta tecnica sfrutta il fenomeno della sovrasaturazione, e richiede un attento bilancio delle forze responsabili della precipitazione e dell'energia di attivazione termica, affinch\u00e9 si verifichino i processi voluti, evitando quelli indesiderati.\nLa nucleazione avviene a temperature relativamente elevate (spesso appena sotto il limite di solubilit\u00e0), cosicch\u00e9 la barriera cinetica dell'energia di superficie pu\u00f2 essere pi\u00f9 facilmente superata e si pu\u00f2 ottenere il massimo numero di particelle precipitate. Si accrescono dunque queste particelle a temperature pi\u00f9 basse nel processo chiamato \"invecchiamento\". Questo processo \u00e8 condotto sotto condizioni di bassa solubilit\u00e0, in maniera tale che la termodinamica permetta la formazione di un volume totale maggiore di formazioni precipitate.\nLa dipendenza esponenziale della diffusione in funzione della temperatura rende il processo di rafforzamento tramite precipitati, come tutti i trattamenti termici, un processo piuttosto delicato. Una diffusione troppo scarsa (\"sotto-invecchiamento\") render\u00e0 le particelle troppo piccole per poter ostacolare con efficacia il movimento delle dislocazioni; d'altra parte un \"sovra-invecchiamento\" comporter\u00e0 particelle in scarsa quantit\u00e0 e troppo distanti tra loro per interagire con la maggior parte delle dislocazioni.\nProgettazione delle leghe.\nL'indurimento per precipitazione \u00e8 possibile se il confine di solubilit\u00e0 solida si sviluppa fortemente verso il centro del diagramma di fase. Sebbene sia desiderabile un gran volume di precipitato, abbastanza poco elemento di lega dovrebbe essere aggiunto in maniera tale da lasciare la lega facilmente solubile ad una certa temperatura di bonifica.\nGli elementi usati per il meccanismo della precipitazione, in leghe di alluminio o titanio tipiche, costituiscono circa il 10% della loro composizione. Mentre leghe di tipo binario, con un solo elemento aggiunto, sono pi\u00f9 facilmente trattabili dal punto di vista teorico anche come esercizio accademico, le leghe commerciali utilizzano perlopi\u00f9 tre elementi per l'indurimento per precipitazione, in leghe come la Al-Mg-Cu, o la Ti-Al-V. Possono essere naturalmente aggiunti un gran numero di microalliganti (elementi presenti nella lega in bassissime percentuali) per avere affinamento della grana cristallina, o per aumentare la resistenza a corrosione.\nMolte leghe di questo tipo necessitano di temperature di stoccaggio particolari, se si vuole un invecchiamento una volta messe in opera. Ad esempio in una struttura aeronautica, pu\u00f2 accadere che si tenga in ghiaccio secco la lega di alluminio da rivettare, ed una volta rivettata l'invecchiamento che avviene a temperatura ambiente serra la struttura insieme. Pu\u00f2 anche accadere che effetti di sovrainvecchiamento indesiderati richiedano ulteriori e costosi trattamenti termici in parti della struttura gi\u00e0 montata.\nTeoria.\nIl primo tipo di indurimento per precipitazione forma particelle di seconda fase. Queste impediscono il movimento delle dislocazioni all'interno del reticolo cristallino. Si pu\u00f2 determinare se le particelle precipiteranno nella soluzione attraverso lo studio dei diagrammi di fase. Fisicamente, l'aumento di resistenza pu\u00f2 essere attribuito sia alla grandezza del particolato che agli effetti di deformazione del reticolo, e all'aumento dell'energia di superficie.\nLa presenza di particelle in una seconda fase spesso causa deformazioni del reticolo cristallino. Queste distorsioni accadono quando le particelle precipitate differiscono in grandezza in maniera apprezzabile dalle particelle della matrice metallica. Particelle pi\u00f9 grandi causano stress interni di compressione, mentre particelle pi\u00f9 piccole di trazione. Inoltre anche le dislocazioni introducono nel solido un campo di stress. Sopra una dislocazione si trova uno stress di compressione, e sotto di trazione. Dunque, \u00e8 presente un'energia di interazione negativa (o positiva, a seconda dei casi) tra la dislocazione e il precipitato che introduce campi di tensione relativi di trazione o compressione, in funzione della posizione e del tipo di precipitato. Per questo motivo, la dislocazione sar\u00e0 attratta o repulsa dal precipitato.\nLe particelle di precipitato possono anche cambiare la rigidezza locale di un materiale. Le dislocazioni, infatti, sono repulse da regioni di alta rigidezza. D'altro canto, il precipitato fa s\u00ec che il materiale localmente sia pi\u00f9 \"attrattivo\" per le dislocazioni.\nInoltre, una dislocazione pu\u00f2 oltrepassare un precipitato. Questa interazione provoca un incremento nell'area di interfaccia con la matrice metallica del precipitato. L'area generata \u00e8:\ndove, r \u00e8 il raggio del precipitato e b \u00e8 il modulo del vettore di Burgers. L'incremento di superficie risultante sar\u00e0:\ndove formula_3 \u00e8 l'energia di superficie. Le dislocazioni possono anche aggirare i precipitati.\nEquazioni caratteristiche del fenomeno.\nCi sono due equazioni per descrivere i due meccanismi di indurimento per precipitazione.\nLe dislocazioni che passano attraverso il precipitato:\ndove formula_5 \u00e8 la resistenza del materiale, \"r\" \u00e8 il raggio del precipitato, formula_6 \u00e8 l'energia di superficie, \"b\" \u00e8 il modulo del vettore di Burgers, ed \"L\" \u00e8 la distanza caratteristica fra i precipitati. Questo significa che \u00e8 pi\u00f9 semplice per le dislocazioni passare attraverso un materiale con precipitato di pi\u00f9 piccolo raggio. Con il crescere del raggio dei precipitati, essi impediscono sempre di pi\u00f9 il movimento delle dislocazioni. Dunque aumenta la resistenza del materiale con il raggio.\nDislocazioni che aggirano il precipitato\n\"G\" \u00e8 la rigidezza a taglio. Tramite questa equazione capiamo la relazione fra raggio del precipitato e capacit\u00e0 delle dislocazioni di aggirare lo stesso. Le dislocazioni aggireranno meglio un precipitato con raggio maggiore.\nQueste equazioni mostrano come il meccanismo di indurimento per precipitazioni dipenda dalla grandezza delle particelle di precipitato. A piccoli raggi l'attraversamento \u00e8 il meccanismo dominante, mentre per grandi raggi le dislocazioni aggireranno il precipitato.\nTramite queste equazioni pu\u00f2 ora essere chiaro come possa esistere un raggio critico delle particelle, al quale si ottiene il massimo dell'indurimento (indurimento di punta). Questo raggio \u00e8 tipicamente compreso fra 5-30\u00a0nm."}
{"id": "1465386", "revid": "12290", "url": "https://it.wikipedia.org/wiki?curid=1465386", "title": "Licantropi", "text": ""}
{"id": "1465387", "revid": "1718925", "url": "https://it.wikipedia.org/wiki?curid=1465387", "title": "Mediavideo", "text": "Mediavideo \u00e8 stato il teletext del gruppo Mediaset, il principale operatore privato attivo in Italia nella televisione terrestre. Il servizio era edito da RTI ed era disponibile su buona parte delle reti televisive del gruppo.\nStoria.\nNel 1991, con il diritto alle televisioni private di trasmettere in diretta per tutta la nazione, sorse la necessit\u00e0 per le tre reti Fininvest di rendersi competitive anche sui servizi televisivi accessori, il teletext e i sottotitoli, che la Rai gi\u00e0 da alcuni anni offriva ai propri telespettatori.\n furono di fatto inaugurati i servizi sperimentali di teletext di Canale 5, Italia 1 e Rete 4; su quest'ultimo canale, alle 11:50 del 15 marzo 1993, durante la trasmissione di un episodio della telenovela Celeste, iniziano i servizi di sottotitoli per i non udenti alla pagina 777.\nLa necessit\u00e0 di sottotitolare alcuni programmi, dettata anche dal non voler consegnare alla Rai la fascia degli spettatori non udenti, \u00e8 in effetti la vera motivazione con cui sono stati approntati i tre teletext delle reti Fininvest: oltre i sottotitoli, le pagine ivi contenute, via via aumentate, fino alla primavera 1997 si limitano al palinsesto quindicinale (sul teletext di Canale 5), all'elenco dei programmi sottotitolati (sul teletext di Rete 4, poi anche di Canale 5), e la segnaletica per la visione dei programmi (solo su quello di Canale 5).\nL'indice dei tre teletext era caratterizzato dal logo di rete in alto a sinistra (rosso per Canale 5, blu per Italia 1, giallo per Rete 4). Il teletext di Italia 1, pur cambiando varie volte la grafica della pagina iniziale, era l'unico dei tre a non offrire contenuti, sottotitoli a parte.\nA partire dalla primavera 1997, per creare un ulteriore veicolo di raccolta pubblicitaria, Publitalia '80 fece aprire le pagine dei teletext Mediaset agli inserzionisti (gi\u00e0 la Rai, tramite la SIPRA, sul primo Televideo aveva tentato a met\u00e0 anni '80 questa strada con brevi messaggi pubblicitari a fondo pagine, ma senza successo): inizi\u00f2 a delinearsi la natura commerciale - oltre che \"di servizio\" - per la futura evoluzione dei teletext Mediaset, che avvenne poi in autunno.\nQueste \"prove tecniche di impaginazione\" (come allora indicato in ogni pagina dei 3 teletext), durate oltre 4 anni e mezzo, servirono per approntare al meglio un servizio pi\u00f9 completo, certamente meno votato ai servizi e pi\u00f9 all'ambito commerciale, ma completo sul piano informativo, in modo da competere con il Televideo Rai: nacque cos\u00ec il nuovo Mediavideo.\nMediavideo nacque il 27 novembre 1997 al centro di emissione TOC di Segrate. Venne lanciato con lo slogan \"Mediavideo \u00e8 facile. Basta provare\". Tra i fondatori c'\u00e8 Carlo Maria Lomartire.\nInizialmente le informazioni erano fornite dall'ANSA, sostituita nel 2001 dal TGcom (divenuto TGcom24 dal 28 novembre 2011).\nL'indice, nella prima fase, era diviso in due colonne. Dal gennaio 2000 la colonna di sinistra \u00e8 preponderante, lasciando larga parte della destra a un inserzionista. Al 2004 l'indice si divide orizzontalmente in due parti, inframezzate da due inserzionisti: nella parte superiore l'indice notizie, in quella inferiore l'indice degli argomenti. Al 2008 parte del logo viene sacrificata in favore di un ulteriore inserzionista.\nInfine, al 2011 l'indice prende lo schema ad albero - come il Televideo Rai dal 14 dicembre 2000 - con categorie sulla colonna sinistra e argomenti sulla destra, che cambiano al variare delle sottopagine componenti l'indice stesso.\nDa fine autunno 2019, con la semplificazione dell'indice in 8 sezioni, in Mediavideo non sono pi\u00f9 presenti inserzioni pubblicitarie.\nDa agosto 2021, Mediavideo non \u00e8 pi\u00f9 visibile sulle versioni in HD di Rete 4, Canale 5 e Italia 1: al suo posto sono presenti unicamente le pagine relative ai sottotitoli. La stessa sorte \u00e8 toccata il 14 gennaio 2022 anche alle versioni in definizione standard, cos\u00ec come a Iris e TGcom24, sancendo di fatto la fine del servizio e la chiusura dell'ultimo servizio di teletext privato diffuso a livello nazionale.\nContenuti e struttura.\nI contenuti di Mediavideo, prevalentemente a carattere informativo, erano suddivisi per argomento.\nInformazione.\nAll'informazione generica erano dedicate le pagine dalla 100 alla 179. Si potevano cos\u00ec dividere:\nPagina iniziale.\nLa pagina 100 era la pagina principale di Mediavideo. In alto a sinistra era presente la scritta in caratteri rossi \"MEDIAVIDEO\": sullo stesso livello della testata vi erano in passato due angoli dedicati alla pubblicit\u00e0. Il livello centrale era occupato dall'indice generale (in passato era occupato da quello delle varie sezioni d'informazione), mentre il livello inferiore, in passato, era occupato dall'indice generale. Un quarto spazio inferiore era dedicato, sempre in passato, ad altre pubblicit\u00e0. Dal 2019, gli spazi occupati in passato dalle pubblicit\u00e0 erano stati sostituiti dalle scritte \"TUTTE LE NEWS DI SPORT p. 200\" in alto a destra, mentre nella parte bassa della pagina iniziale era presente la scritta \"TUTTE LE NEWS SU TGCOM24. IT\".\nIn passato, la pagina iniziale, cos\u00ec come altre pagine di Mediavideo, era inframmezzata da spot grafici che si susseguivano a brevi intervalli. Questa funzione \u00e8 ancora oggi presente solo nel Televideo della Rai (sia nella pagina iniziale che nelle altre pagine).\n\"Ultimissima\" e \"Ora per ora\".\nLa pagina 101 era la pagina dedicata alla notizia dell'ultim'ora. La testata era occupata dalla scritta \"ULTIMISSIMA\" e, sotto l'ora a cui risale l'ultimissima, vi era la notizia vera e propria con un titolo giallo in maiuscolo (e, in passato, era presente anche un sottotitolo, sempre giallo ma in caratteri minuscoli, con un'impostazione che ricordava molto quella dei classici quotidiani cartacei). Sotto il titolo era situata la notizia, scritta in caratteri bianchi e che occupa un massimo di dodici righe (titolo escluso).\nLa pagina successiva, titolata \"ora per ora\", raccoglieva le ultime venticinque \"ultimissime\", raccolte in cinque pagine, ognuna che raccoglie cinque titoli di cronaca. Le cinque pagine si susseguivano ad intervalli regolari e le notizie erano ordinate cronologicamente. I testi completi delle ultimissime erano nelle pagine dalla 175 alla 179.\n\"Primo piano\".\nEra la pagina 103 di Mediavideo, che raccoglieva, con uno stile analogo alla prima pagina del quotidiano, le principali notizie aggiornate in tempo reale. Sotto la testata bianca vi era il titolo, centrato e in caratteri maiuscoli e verdi, della notizia principale del momento. Gli altri titoli seguivano uno schema gerarchico di importanza definibile come:\nOgni titolo era accompagnato da un numero, a destra, corrispondente al numero della pagina dov'era situato l'articolo.\nLa disposizione dei titoli era raggruppata per argomento, seguendo anch'essa uno schema gerarchico che vedeva le notizie di cronaca/politica precedere le notizie di economia e di sport, eccetto casi particolari.\nNotizie.\nGli articoli d'informazione generale di Mediavideo andavano dalla pagina 110 alla pagina 149 (fino al 2013 dalla pagina 112 alla pagina 174), ed erano preceduti dai menu delle notizie relative ai vari argomenti in cui era strutturato il campo d'informazione, ognuno dei quali era costituito da cinque articoli principali e, per alcuni argomenti, notizie supplementari.\nLe pagine da 175 a 179 raccoglievano tutte le ultime notizie.\nSport.\nLe pagine dalla 200 alla 219 erano dedicate allo sport. Esse erano cos\u00ec strutturate:\nSezione generale.\nEra la sottosezione dedicata alle notizie di tutti gli sport e andava da pagina 201 a 219. Dopo l'ultimissima, seguiva un breve elenco delle cinque notizie principali a pagina 202 che precedeva sedici articoli di sport in generale (i primi cinque da pagina 203 a 207, mentre i restanti undici da pagina 209 a 219, preceduti da un ulteriore elenco a pagina 208).\nEconomia.\n, le pagine da 300 a 350 erano interamente dedicate all'economia. La pagina principale dell'argomento, molto simile alla pagina principale, precedeva le ultimissime di economia e varie pagine dedicate alle contrattazioni del giorno. Le pagine da 343 a 347 erano invece dedicate alle principali notizie di economia del giorno. Quest'ultima sezione, nell'ultimo periodo di attivit\u00e0, era presente da pagina 152 a 156.\nTV.\nLa sezione televisiva occupava le pagine dalla 300 alla 399. Essa era a sua volta divisa in varie sezioni secondarie:\n\"Prima serata\".\nEra l'ampia sezione dedicata ai programmi in onda nella fascia preserale e serale sulle reti Mediaset (in passato anche Rai e LA7), da 301 a 305 (in passato 307). Vi erano in passato anche indicazioni circa eventuali limitazioni della visione ai minori e circa l'eventuale segnale criptato dei vari film o programmi.\n\"Oggi in TV\".\nEra una sezione che occupava l'ampio spazio compreso fra pagina 320 e 331 (in passato 315-322), saltando tuttavia le pagine 329 e 330. Ogni pagina era dedicata a un canale Mediaset, in ordine: Canale 5, Italia 1, Rete 4, La5, Mediaset Extra, Iris, Mediaset Italia 2, Boing e TGcom24 (in passato Rai 1, Rai 2, Rai 3, LA7 e TV8). Erano elencati tutti i programmi della giornata televisiva, non corrispondente perci\u00f2 alla giornata solare (l'ora di riferimento sono le sei del mattino).\nAuditel.\nLa pagina 397 era dedicata ai dati complessivi della visione dei programmi divisi per rete televisiva (erano compresi anche i dati Rai), mentre le pagine 398 e 399 erano dedicate rispettivamente ai dati Auditel divisi per fasce orarie e per canale televisivo. Veniva sempre considerato il target commerciale 15-64 anni.\nMeteo e trasporti.\nSezione dedicata alle previsioni del tempo, agli avvisi per i naviganti e alla situazione dei voli in tempo reale presente tra le pagine 400 e 432. Erano cos\u00ec suddivise:\nMeteo.\nLe pagine dalla 401 alla 404, erano dedicate alle previsioni meteo (curate da Meteo.it) suddivise in tre macro-aree dell'Italia: Nord (pag. 402), Centro (pag. 403), Sud e Isole (pag. 404). Esse erano precedute da un indice alla pag. 401.\nNavigare informati.\nSezione dedicata agli avvisi ai naviganti e alle condizioni meteo marine presente nelle pagine dalla 415 alla 419; fino al 13 gennaio 2022 questa sezione riportava la scritta \"SERVIZIO ATTUALMENTE NON DISPONIBILE\" nelle pagine da 416 a 419, mentre la pagina 415 dedicata alle informazioni generali era regolarmente attiva.\nAeroporti.\nLe pagine dalla 422 alla 431 (precedute da un indice generale alla pagina 420 e da un indice per l'aeroporto di Malpensa alla pagina 421), erano dedicate alla situazione dei voli in tempo reale per gli aeroporti di Malpensa (pagine 422 - 425) e Linate (pagine 427 - 430, precedute da un indice a pagina 426), gestiti dalla SEA Aeroporti di Milano. Alla pagina 432, era presente un avviso (presente nella parte centrale dello schermo) recante la scritta di colore giallo \"SEA - AEROPORTI DI MILANO VI AUGURA BUON VIAGGIO\".\nServizi per i non udenti.\nCome Televideo, anche Mediavideo mette a disposizione dei non udenti un servizio di sottotitoli a pagina 770 per Top Crime, 774 per Iris, 775 per Rete 4, 776 per Italia 1 e 777 per Canale 5. Dal 14 gennaio 2022 \u00e8 l'unico servizio del teletext di Mediaset rimasto ancora attivo. \nA pagina 390 si trovava l'elenco di tutti i programmi sottotitolati nelle relative fasce orarie. Molti sono i film e le fiction che dispongono del servizio, tra cui la soap opera \"Beautiful\" su Canale 5. Il TG5 dispone invece di sottotitoli soltanto durante l'edizione delle 20:00.\nAltri inserti.\nA dicembre 2007 si erano aggiunte nuove sezioni al teletext da pagina 351 a 385 e da 451 a 461, occupando sezioni fino ad allora destinate solo alle inserzioni. I nuovi inserti erano dedicati all'oroscopo (fino ad allora confinato nelle pagine da 180 a 199), all'arte locale, al folklore e alla cucina. Nel 2022, di queste sezioni esisteva ancora soltanto quella dedicata all'oroscopo (presente da pagina 500 a 513): le pagine 500 e 501 contenevano l'elenco dei segni zodiacali che venivano approfonditi come previsioni astrologiche segno per segno per il giorno dopo tra le pagine 502 e 513. Le altre sezioni (arte locale, folklore, cucina) erano state soppresse.\nSezioni soppresse.\nAltro.\nLe pagine dalla 180 alla 199 raccoglievano gli speciali di TGcom. Nel periodo degli europei 2008, la sezione era dedicata a news e approfondimenti sullo svolgimento della competizione.\nCalcio.\nAl calcio erano dedicate le pagine dalla 220 alla 265. Nelle prime venti pagine si susseguivano i calendari e le classifiche dei campionati di Serie A, Serie B, Serie C, oltre che ai principali campionati calcistici del continente quali la Primera Divisi\u00f3n, la Bundesliga e la Premier League, e ai tornei pi\u00f9 prestigiosi del continente, oltre che alla Coppa Italia.\nLe pagine dalla 240 alla 260 ospitavano il \"Giornale del calcio\", una sotto-sezione presente fin dal 1997 che dedicava una pagina personale a ciascuna squadra della Serie A. Le pagine del giornale presentavano la curiosa particolarit\u00e0 di avere le testate con i colori della squadra di calcio in questione anzich\u00e9 bianchi.\nMotori.\nLe pagine dalla 261 alla 273 erano dedicate a Formula 1, Motomondiale e Superbike. Ognuna delle sottosezioni presentava l'ordine d'arrivo dell'ultima corsa (o, poco prima della gara, l'ordine di partenza) e le classifiche.\nAltri sport.\nDa pagina 275 a 299 vi erano spazi dedicati agli altri sport (curati da Sportal.it), quali basket, pallavolo, rugby, pallanuoto, pallamano, atletica, ciclismo, sci, tennis, golf, hockey su ghiaccio, softball e baseball.\nQueste sezioni sono state soppresse nell'estate 2013.\nAltri inserti TV.\nLe pagine dalla 308 alla 313 erano dedicate a brevi sintesi dei principali programmi del giorno sulle reti Mediaset. Le pagine riguardavano le reti gratuite e i canali Mediaset Premium, una pagina interna era invece dedicata alle trame delle soap opera. La pagina 414 elencava invece i principali film del giorno."}
{"id": "1465388", "revid": "834", "url": "https://it.wikipedia.org/wiki?curid=1465388", "title": "Tay", "text": ""}
{"id": "1465389", "revid": "173006", "url": "https://it.wikipedia.org/wiki?curid=1465389", "title": "Anno lunare", "text": "Anno lunare o in latino \"annus lunaris\" \u00e8 il termine tradizionalmente usato per indicare la durata di dodici \"mesi sinodici\" consecutivi.\nLa durata media di un mese sinodico \u00e8 di 29 giorni, 12 ore 44 minuti primi e 3 secondi, quindi l'anno lunare medio risulta essere di 354 giorni, 8 ore, 48 minuti e 36 secondi.\nLa durata di un anno lunare non coincide mai con quella media n\u00e9 astronomicamente, a causa di piccole irregolarit\u00e0 del moto lunare, n\u00e9 calendarialmente, perch\u00e9 un anno civile \u00e8 composto da un numero intero di giorni. L'anno lunare ordinario viene quindi arrotondato a 354 giorni, ma ogni calendario lunare deve avere modo di aggiungere in media circa un giorno ogni tre anni per ricuperare le 8 ore e 48 minuti trascurati. Nel calendario islamico ci\u00f2 si ottiene aggiungendo un giorno ogni due o tre anni per un totale di 11 giorni in un ciclo che dura 30 anni. Nei calendari lunisolari la maggior parte di questo recupero (24 ore su circa 35 in 4 anni) \u00e8 ottenuta inserendo gli stessi giorni bisestili dei calendari solari.\nCon \"anno lunare embolismico\", invece, si intende la durata di 13 mesi sinodici consecutivi. Gli anni embolismici sono utilizzati circa ogni tre anni dai calendari lunarisolari, quelli, cio\u00e8, che intendono riallineare il proprio capodanno con l'anno solare.\nIn alcuni calendari la durata dell'anno lunare calendariale pu\u00f2 essere modificata di un giorno per evitare che il capodanno successivo cada in un giorno inadatto per motivi liturgici. Per esempio nel calendario ebraico un anno lunare ordinario pu\u00f2 durare 353, 354 o 355 giorni e un anno embolismico 383, 384 o 385. \nDifficolt\u00e0 operative dei calendari lunari osservativi.\nI popoli che utilizzavano o utilizzano un calendario lunare, come babilonesi, ebrei o musulmani, misuravano (o misurano) l'inizio di un mese sinodico dalla comparsa della prima falce di luna dopo il novilunio astronomico. La nuova luna diventa visibile per breve tempo subito dopo il tramonto del Sole, poi tramonta anch'essa. Ci\u00f2 avviene in qualche punto della superficie terrestre a partire da 15-18 ore dopo il novilunio e la nuova luna diventa visibile da tutti i punti della terra nel corso delle 24 ore successive, man mano che si verifica il tramonto alla loro longitudine.\nQuesto metodo, per\u00f2, non consente di sincronizzare con precisione i calendari di comunit\u00e0 geograficamente distanti, che osservano l'inizio del mese (o dell'anno) a uno o pi\u00f9 giorni di distanza non solo per motivi astronomici (l'istante del Tempo Coordinato Universale in cui la falce di luna diventa osservabile cambia con la longitudine), ma anche meteorologici (l'osservabilit\u00e0 \u00e8 alterata dalle condizioni atmosferiche e talvolta \u00e8 possibile solo con l'uso di un telescopio). Il problema si pose per gli ebrei appena inizi\u00f2 la diaspora e per i musulmani dopo le prime guerre di conquista. Comunit\u00e0 distanti si trovarono talvolta a celebrare le proprie feste religiose in giorni diversi a causa delle incertezze applicative del calendario. Una discrepanza di un giorno a causa di una diversa longitudine \u00e8 spesso inevitabile. La dispersione di date \u00e8 talvolta maggiore (anche 3 o 4 giorni), per esempio a causa di osservazioni anticipate erronee, come anche recentemente \u00e8 avvenuto in qualche comunit\u00e0 islamica.\nSe si considera una stessa localit\u00e0 la pratica di osservare la prima falce di luna dovrebbe determinare naturalmente un alternarsi di mesi di 29 e di 30 giorni. Eventuali irregolarit\u00e0 astronomiche o difficolt\u00e0 meteorologiche di osservazione si dovrebbero compensare automaticamente nei mesi successivi. In realt\u00e0 non \u00e8 cos\u00ec, come per esempio risulta dall'esame delle tavolette cuneiformi, in cui si \u00e8 scoperto che gli astronomi babilonesi avevano stabilito sino a 4 mesi consecutivi tutti di 30 giorni.\nAnche la decisione di inserire un mese embolismico era anticamente basata sull'osservazione (per gli ebrei la maturazione dell'orzo a Gerusalemme) e perci\u00f2 non era nota in anticipo, n\u00e9 poteva essere resa nota fuori del territorio di Israele se non con molto ritardo. \nFin dall'antichit\u00e0, quindi, ci fu un vivo interesse per sostituire al calendario lunare scandito dall'osservazione della luna un calendario lunare convenzionale o \"aritmetico\", capace di seguire in media il fenomeno delle lunazioni, disinteressandosi di tutte le eventuali irregolarit\u00e0 di origine astronomica, meteorologica o altra. Un primo importante esempio fu il calendario ecclesiastico creato dopo il concilio di Nicea. Il calendario lunisolare ecclesiastico fu modificato quando venne introdotto il calendario gregoriano e viene tuttora adoperato dalla Chiesa per determinare la data della Pasqua. Nei secoli successivi anche gli ebrei svilupparono un calendario aritmetico, la cui codifica finale fu stabilita da Maimonide nel 1178, ma che secondo alcuni studiosi nei suoi elementi essenziali potrebbe risalire al patriarca Hillel II, nel IV secolo.\nGli anni lunari embolismici.\nNei calendari lunisolari, come il calendario ebraico o quello ecclesiastico, l'anno lunare ordinario (\"annus lunaris communis\") deve essere intercalato con anni lunari embolismici di 13 lunazioni. L'aggiunta del mese embolismico consente di riallineare i calendari lunari con l'andamento della stagioni e viene effettuato ogni due o tre anni in accordo con il ciclo metonico. Nei calendari lunisolari la maggior parte della discrepanza fra durata astronomica e calendariale dell'anno lunare ordinario viene ricuperata aggiungendo all'anno lunare gli stessi giorni bisestili introdotti nel calendario solare giuliano. In questo modo l'anno lunare ordinario dura in media 354,25 giorni e la differenza con l'anno solare giuliano risulta sempre di 11 giorni. L'errore residuo di 2 ore e 48 minuti viene ricuperato arrotondando per eccesso a 30 giorni la durata dei primi sei mesi embolismici del ciclo metonico (la durata del settimo, invece \u00e8 ridotta a 29 giorni).\nL'anno lunare ecclesiastico.\nUna delle preoccupazioni del Concilio di Nicea fu di unificare la data della Pasqua, celebrata nelle diverse regioni in modo difforme, e di garantire che essa cadesse sempre dopo l'equinozio di primavera. A quel tempo la Pasqua veniva celebrata nella domenica successiva alla Pasqua ebraica, la cui data, per\u00f2, non era ancora calcolata con gli attuali criteri (stabiliti da Maimonide nel XII secolo) e perci\u00f2 cadeva in date geograficamente difformi e non sempre successive all'equinozio Fu stabilito che la Pasqua dovesse cadere nella prima domenica seguente il primo plenilunio di primavera in ricordo della Pasqua ebraica che \u00e8 fissata al giorno 14 del mese di Nisan, ma fu deciso di non usare pi\u00f9 come riferimento il calendario ebraico di allora, e nemmeno l'avvenimento astronomico in se stesso, ma una data predeterminata con un metodo di calcolo, che evitava la diretta osservazione dei pleniluni effettivi. \nL'anno lunare ecclesiastico \u00e8 legato al calendario solare in vigore (in altre parole \u00e8 un calendario lunisolare) a causa dell'obiettivo di garantire che la data della Pasqua cada dopo l'equinozio di primavera\nL'anno lunare nel calendario giuliano.\nNel calendario lunare ecclesiastico vige l'alternanza di mesi di 30 giorni e di 29 giorni, per cui il mese sinodico dura in media 29,5 giorni e l'anno lunare ordinario 354 giorni. Nel corso di un ciclo metonico i primi sei mesi embolismici sono di 30 giorni e l'ultimo di 29. Vi sarebbero dunque 19x6+6=120 mesi di 30 giorni e 19x6+1=115 mesi di 29 giorni, in totale 6935 giorni. Ad essi si aggiungono i 4 o 5 giorni bisestili che vengono aggregati alle lunazioni contenenti il 29 febbraio e rendono esatta la durata totale media del ciclo metonico.\nIl capodanno del calendario ecclesiastico era stabilito per il giorno della Nativit\u00e0 (25 dicembre). Questa scelta simbolica era rafforzata da una particolare circostanza. Dato che circa al tempo di Nicea e precisamente nel 322 la luna nuova era caduta esattamente il 24 dicembre (e cos\u00ec era avvenuto e doveva avvenire ogni 19 anni prima e dopo, fatto salvo l'accumularsi delle piccole imprecisioni del ciclo metonico) si doveva presumere che lo stesso fosse avvenuto in occasione della nascita di Ges\u00f9, almeno secondo il calcolo di Dionigi il piccolo. L'inizio dei cicli metonici veniva cos\u00ec a coincidere con un evento astronomico ricco di significato simbolico e con la data tradizionale di nascita di Ges\u00f9.\nLa differenza tra la durata dell'anno giuliano e dell'ipotetico \"anno lunare medio\" venne utilizzata per creare una tabella delle epatte, termine che indica l'et\u00e0 della Luna all'inizio dell'anno. Tale numero cresce ogni anno di 11 (o 12 al termine di un ciclo di 19 anni) e la sua variazione era detta \"saltus lunae\".) Quando l'epatta supera il numero 30, si sottrae 30, e ci\u00f2 avviene 7 volte nell'arco di un ciclo metonico di 19 anni.\nL'anno lunare dopo la riforma gregoriana.\nAnche dopo l'introduzione del Calendario gregoriano i testi pontifici fecero riferimento ad un anno lunare che si discosta di 11 giorni dalla durata dell'anno solare.\nDal punto di vista ecclesiastico l'obiettivo era di correggere gli errori accumulatisi dopo il Concilio di Nicea. Ad esempio la piccola differenza fra 19 anni solari e la durata di un ciclo metonico aveva ormai spostato di tre giorni la data delle lunazioni e in certe circostanze la data della Pasqua si sarebbe spostata di circa un mese.\nIl sistema gregoriano delle epatte che utilizza le correzioni apportate da Luigi Lilio garantisce un risultato non lontano da quello determinato da calcoli astronomici esatti.\nGauss fiss\u00f2 un algoritmo che portava agli stessi risultati evitando il ricorso alle tavole delle epatte."}
{"id": "1465391", "revid": "219727", "url": "https://it.wikipedia.org/wiki?curid=1465391", "title": "Philipp Schwarzerd", "text": ""}
{"id": "1465396", "revid": "106447190", "url": "https://it.wikipedia.org/wiki?curid=1465396", "title": "Sottoceneri", "text": "Il Sottoceneri \u00e8 la regione del Canton Ticino posta a sud del passo del Monte Ceneri. Questa regione pi\u00f9 piccola territorialmente rispetto al Sopraceneri \u00e8 per\u00f2 pi\u00f9 abitata.\nL'orografia prealpina ha favorito insediamenti e sfruttamento pi\u00f9 intensivo del territorio. Grazie a centri quali Lugano, Mendrisio e Chiasso, rinomate piazze finanziarie, \u00e8 anche il polo economico del Canton Ticino.\nDistretti.\nSono parte del Sottoceneri:"}
{"id": "1465397", "revid": "287204", "url": "https://it.wikipedia.org/wiki?curid=1465397", "title": "Jarvakandi", "text": ""}
{"id": "1465399", "revid": "486946", "url": "https://it.wikipedia.org/wiki?curid=1465399", "title": "San Pietro", "text": ""}
{"id": "1465401", "revid": "1272592", "url": "https://it.wikipedia.org/wiki?curid=1465401", "title": "Israel", "text": ""}
{"id": "1465405", "revid": "1629429", "url": "https://it.wikipedia.org/wiki?curid=1465405", "title": "Karu", "text": ""}
{"id": "1465407", "revid": "287204", "url": "https://it.wikipedia.org/wiki?curid=1465407", "title": "Claudia Rossi", "text": "Biografia.\nLa sua carriera inizia a Praga con la Bohem Agency di Claudio Mattei con il quale ha un contratto esclusivo di due anni.\nClaudia Rossi ha iniziato ad apparire in film per adulti nel 2003 negli Stati Uniti. Ha interpretato oltre 200 film. Anche se non ha mai vinto un AVN Award, ha ricevuto diverse nomination, inclusa quella per \"Female Foreign Performer of the Year\" nel 2007. Nel tempo libero ama andare a cavallo, fare ginnastica e leggere.\nSi \u00e8 ritirata dall'attivit\u00e0 pornografica nel 2011."}
{"id": "1465409", "revid": "287204", "url": "https://it.wikipedia.org/wiki?curid=1465409", "title": "Marjamaa", "text": ""}
{"id": "1465411", "revid": "834", "url": "https://it.wikipedia.org/wiki?curid=1465411", "title": "Tool Command Language", "text": ""}
{"id": "1465417", "revid": "287204", "url": "https://it.wikipedia.org/wiki?curid=1465417", "title": "Raikkula", "text": ""}
{"id": "1465418", "revid": "220281", "url": "https://it.wikipedia.org/wiki?curid=1465418", "title": "Lingua dhivehi", "text": ""}
{"id": "1465420", "revid": "220281", "url": "https://it.wikipedia.org/wiki?curid=1465420", "title": "Maldiviana", "text": ""}
{"id": "1465421", "revid": "1305772", "url": "https://it.wikipedia.org/wiki?curid=1465421", "title": "Maldiviano", "text": ""}
{"id": "1465424", "revid": "1229741", "url": "https://it.wikipedia.org/wiki?curid=1465424", "title": "Ovidiu", "text": "Ovidiu \u00e8 una citt\u00e0 della Romania di 13.929 abitanti, ubicata nel distretto di Costanza, nella regione storica della Dobrugia.\nFa parte dell'area amministrativa anche la localit\u00e0 di Poiana.\nDenominata \"Sili\u015fte\" fino al 1650, la citt\u00e0 prese successivamente il nome \"Canara\" durante la dominazione turca e lo mantenne fino al 1930, quando assunse il nome attuale prendendolo da quello di una piccola isola che si trova sul Lago Siutghiol, su cui si affaccia e dove si presume sia sepolto il poeta Ovidio.\n\u00c8 sede della squadra di calcio Fotbal Club Viitorul Constan\u021ba, laureatasi campione di Romania nella stagione sportiva 2016-2017."}
{"id": "1465425", "revid": "1318658", "url": "https://it.wikipedia.org/wiki?curid=1465425", "title": "Anita Traversi", "text": "\u00c8 stata soprannominata \"La Mina della Svizzera Italiana\".\nBiografia.\nHa cominciato a otto anni a studiare canto e pianoforte. Dopo aver lavorato in una tipografia di Bellinzona, nel 1955 fu selezionata per entrare a far parte, come cantante, del cast dell'Orchestra Radiosa di Radio Monteceneri, stazione radiofonica della Svizzera italiana. Grazie al maestro Mario Robbiani, l'anno successivo ottenne un contratto discografico in Italia con la Jolly.\nCome rappresentante della Svizzera ha partecipato all'Eurovision Song Contest 1960 con la canzone \"Cielo e terra\" (8\u00ba posto su tredici concorrenti) e all'Eurovision Song Contest 1964 con la canzone \"I miei pensieri\" (assieme ad altri tre paesi con 0 voti).\nLa Traversi ha partecipato spesso alle selezioni svizzere per l'Eurofestival, nel 1956, nel 1961, nel 1963, nel 1967 e nel 1976.\nIn Italia \u00e8 famosa per aver cantato, assieme al Quartetto Radar, nella pubblicit\u00e0 di un noto carosello e per aver duettato assieme ad Adriano Celentano nel suo album \"Adriano Celentano con Giulio Libano e la sua orchestra\" nelle canzoni \"Piccola\" e \"Ritorna lo shimmy\" e nell'album \"A New Orleans\" nelle canzoni \"Gilly\" e \"Coccolona\".\nNel 1970 incise il suo primo album per la PDU, l'etichetta di Mina, seguito dal secondo, per la stessa etichetta, nel 1973.\nDiscografia.\nSingoli Flexy-disc.\nSono incisi da un solo lato e allegati in omaggio alla rivista \"Il Musichiere\":"}
{"id": "1465433", "revid": "767487", "url": "https://it.wikipedia.org/wiki?curid=1465433", "title": "Carole Vinci", "text": "Ha partecipato all'Eurovision Song Contest 1978 con la canzone \"Vivre\" classificandosi al nono posto."}
{"id": "1465436", "revid": "205250", "url": "https://it.wikipedia.org/wiki?curid=1465436", "title": "Pasquale Visocchi", "text": "Biografia.\nDi una famiglia della borghesia imprenditoriale dell'Italia meridionale, fu iniziato agli studi classici dallo zio, Francescantonio Visocchi, vescovo di Gallipoli. Prosegu\u00ec gli studi presso il Collegio Tulliano di Arpino, e poi, a Napoli, presso la scuola di Basilio Puoti con il fratello Giacinto e presso l'Universit\u00e0 di Napoli dove segu\u00ec le lezioni di botanica e di agricoltura.\nA causa della scomparsa del padre, nel 1841 fu costretto ad interrompere gli studi e a rientrare ad Atina per occuparsi dei fratelli e delle propriet\u00e0 di famiglia. Inizi\u00f2 cos\u00ec la carriera imprenditoriale nel campo industriale, creando e dirigendo una cartiera, e nel campo agricolo, in particolare, nella viticoltura.\nVisocchi fu sindaco di Atina dal 1847 al 1850, mentre dal 1861 al 1871 rappresent\u00f2 il suo mandamento, in qualit\u00e0 di consigliere provinciale, nel relativo consesso politico-amministrativo di Terra di Lavoro, con sede a Caserta.\nFu, inoltre, vicepresidente della Societ\u00e0 degli agricoltori italiani e corrispondente del \"Journal d'Agricolture pratique\".\nAttivit\u00e0 industriale.\nNegli anni successivi al rientro in Atina, Visocchi si dedic\u00f2 alla creazione di uno stabilimento industriale per la produzione della carta. Con all'aiuto di Pierre Poche, francese, che si rec\u00f2 in Francia ad acquistare i macchinari necessari, realizz\u00f2 l'omonima cartiera, che venne inaugurata l'8 maggio 1841.\nLa cartiera Visocchi di Atina occupava intorno al 1870 circa 120 operai, con una produzione che si aggirava sui 3200 quintali, per un valore di carta prodotta pari a 370.000 lire.\nTale stabilimento, che nel corso del XX secolo registr\u00f2 alterne vicende e diverse propriet\u00e0, rimase di fatto operativo fino agli anni settanta.\nAttivit\u00e0 agricola.\nIntuendo che, per migliorare la produzione agricola, occorreva utilizzare l'antica pratica del sovescio, Visocchi predispose, su alcuni terreni, dei campi sperimentali, dai quali ricav\u00f2, dopo un decennio, una graduatoria delle specie pi\u00f9 fertili, fra le quali la capraggine (\"galega officinalis\"), la fava e il trifoglio. In tal modo riusc\u00ec a confermare e a migliorare gli studi gi\u00e0 condotti in Francia da George Ville, tanto che il viticoltore ed enologo Ottavio Ottavi, nel definirlo come l'inventore del processo di siderazione, invit\u00f2 gli agricoltori italiani dalle pagine del periodico \"Il Coltivatore\" a seguire l'esempio di Visocchi. In particolare, secondo Visocchi, l'azoto necessario alla vegetazione, in quanto non artificiale, veniva assorbito dall'atmosfera delle leguminose sovesciate: tale tesi fu convalidata, nel 1888, dagli esperimenti di Hellriegel e Willfart, che osservarono come l'azoto atmosferico fosse fissato dai batteri nelle minuscole nodosit\u00e0 presenti sulle radici delle leguminose.\nContemporaneamente ai campi sperimentali, aveva cominciato a studiare le condizioni dei terreni in relazione alla possibilit\u00e0 d'impiantarvi vitigni francesi. Dal 1860, in particolare, import\u00f2 dalla Francia sia uve rosse, quali: Cabernet franc, Cabernet sauvignon, Merlot, Syrah e Gamay, sia uve bianche, tra le quali il Pinot bianco, il S\u00e9millon e il Roussane. Le esperienze di Visocchi furono riprese dalla Scuola di enologia di Conegliano Veneto.\nAl termine di questo tragitto, nel 1891 Visocchi pubblic\u00f2 un \"trattatello elementare\" dal titolo \"I principii e le regole della concimazione de' campi\" in cui descriveva le regole basilari della concimazione, osservando gli elementi pi\u00f9 propizi alla fertilit\u00e0 dei terreni."}
{"id": "1465438", "revid": "767487", "url": "https://it.wikipedia.org/wiki?curid=1465438", "title": "Simone Drexel", "text": " \nHa partecipato all'Eurovision Song Contest 1975 con la canzone \"Mikado\" classificandosi al sesto posto."}
{"id": "1465439", "revid": "767487", "url": "https://it.wikipedia.org/wiki?curid=1465439", "title": "Techirghiol", "text": "Techirghiol (in turco \"Tekirg\u00f6l\") \u00e8 una citt\u00e0 della Romania di 7.218 abitanti, ubicata nel distretto di Costanza, nella regione storica della Dobrugia. Dista 15 km da Costanza e 2km da Eforie Nord"}
{"id": "1465442", "revid": "767487", "url": "https://it.wikipedia.org/wiki?curid=1465442", "title": "Piera Martell", "text": " \nHa partecipato all'Eurovision Song Contest 1974 con la canzone \"Mein Ruf nach dir\" classificandosi al quattordicesimo posto.\nLa Martell ha partecipato anche ad altre due selezioni per l'Eurofestival, nel 1977 con \"Aldo Rinaldo\" e nel 1978 con \"Hier, Pierre\"."}
{"id": "1465445", "revid": "36862476", "url": "https://it.wikipedia.org/wiki?curid=1465445", "title": "/\u02a7/", "text": ""}
{"id": "1465446", "revid": "112799013", "url": "https://it.wikipedia.org/wiki?curid=1465446", "title": "11/9 La cospirazione impossibile", "text": "11/9 La cospirazione impossibile \u00e8 una raccolta di saggi curata da Massimo Polidoro, segretario nazionale del CICAP, nella quale compaiono scritti di vari autori, tra cui James Randi, Piergiorgio Odifreddi, Paolo Attivissimo ed Umberto Eco.\nSinossi.\nL'insieme dei saggi si prefigge lo scopo di confutare le ipotesi cospiratorie sugli attentati dell'11 settembre 2001 che si sono diffuse dopo il 2001. Secondo tali teorie la verit\u00e0 ufficiale \u00e8 falsa, e i fatti si sono svolti in maniera molto diversa da come si \u00e8 voluto far credere all'opinione pubblica internazionale. Il libro, attraverso un'articolata analisi delle fonti, propugna invece l'inconsistenza logica e tecnica di una cospirazione definita, appunto, impossibile.\nNonostante questo i teorici del complotto hanno sempre accusato gli autori di non aver affatto risposto alle domande cruciali sugli eventi dell'11 settembre, ma piuttosto di averle arginate a favore di \"falsi problemi\"."}
{"id": "1465448", "revid": "68105", "url": "https://it.wikipedia.org/wiki?curid=1465448", "title": "Mio F\u00fchrer. La vera autentica verit\u00e0 su Adolf Hitler", "text": ""}
{"id": "1465449", "revid": "1566286", "url": "https://it.wikipedia.org/wiki?curid=1465449", "title": "Franca Scagnetti", "text": ""}
{"id": "1465450", "revid": "152717", "url": "https://it.wikipedia.org/wiki?curid=1465450", "title": "Un giorno d'ordinaria follia", "text": ""}
{"id": "1465451", "revid": "228587", "url": "https://it.wikipedia.org/wiki?curid=1465451", "title": "Teo", "text": ""}
{"id": "1465452", "revid": "45927", "url": "https://it.wikipedia.org/wiki?curid=1465452", "title": "/t\u0283/", "text": ""}
{"id": "1465453", "revid": "767487", "url": "https://it.wikipedia.org/wiki?curid=1465453", "title": "V\u00e9ronique M\u00fcller", "text": " \nPrima di iniziare la sua carriera di cantante \u00e8 stata segretaria di Petula Clark e durante un soggiorno in Inghilterra ha conosciuto Freddie Winrose, il produttore di Shirley Bassey.\nHa partecipato all'Eurovision Song Contest 1972 con la canzone \"C'est la chanson de mon amour\" classificandosi all'ottavo posto."}
{"id": "1465456", "revid": "599013", "url": "https://it.wikipedia.org/wiki?curid=1465456", "title": "V\u00e9ronique Muller", "text": ""}
{"id": "1465458", "revid": "27723", "url": "https://it.wikipedia.org/wiki?curid=1465458", "title": "Diocesi di Piacenza", "text": ""}
{"id": "1465462", "revid": "1305772", "url": "https://it.wikipedia.org/wiki?curid=1465462", "title": "Gaetano Savasta", "text": "Biografia.\nProveniente da una facoltosa famiglia paternese, nacque da Saverio Savasta Cutore e da Concettina Indelicato nel quartiere dellaMadonna della Scala, nei pressi del Cassero Vecchio.\nFrequent\u00f2 il seminario e fu ordinato presbitero nel 1889. Venne nominato canonico e poi prevosto della collegiata di Santa Maria dell'Alto di Patern\u00f2 e nel 1919 canonico penitenziere della cattedrale di Catania.\nOpere.\nScrisse numerose opere di vario genere, dai saggi dottrinali, come quello su \"Il divorzio\" (1902), alle poesie, tra cui alcune dedicate a Santa Barbara, e \"Nel tuo ritorno\" (1900), per il cardinale Giuseppe Francica Nava, arcivescovo di Catania, del quale fu stretto collaboratore.\nStudioso di storia locale, fu autore di \"Della vita e degli scritti di Giambattista Nicolosi\" (1898), libro biografico sulla vita dell'illustre geografo paternese, e \"Memorie storiche della citt\u00e0 di Patern\u00f2\" (1905), prima vera opera scritta dedicata alla storia della citt\u00e0 etnea, nonch\u00e9 un testo ancora fondamentale per la storiografia del territorio di Patern\u00f2. \u00c8 rimasta inedita la seconda parte delle Memorie storiche, che tratta la storia delle chiese e dei monasteri di Patern\u00f2, nonch\u00e9 altre opere: panegirici religiosi, testi di conferenze politiche, numerosi versi, alcuni racconti.\nIl museo civico Gaetano Savasta.\nGli \u00e8 dedicato il museo di Patern\u00f2, nelle due sezioni: museo archeologico (nell'ex carcere borbonico) e museo etnoantropologico (nell'ex macello comunale)."}
{"id": "1465463", "revid": "767487", "url": "https://it.wikipedia.org/wiki?curid=1465463", "title": "Nanningosaurus dashiensis", "text": "Il nanningosauro (Nanningosaurus dashiensis) \u00e8 un dinosauro erbivoro, vissuto nel Cretaceo superiore in Cina. Appartiene alla famiglia degli adrosauridi. \nQuesto dinosauro \u00e8 conosciuto attraverso uno scheletro incompleto (ossa del cranio, del bacino e del braccio), rinvenuto nel bacino dello Nialong, nella regione cinese del Guanxi. La dentatura di questo adrosauro era caratteristica, cos\u00ec come gli arti anteriori abbastanza gracili e l'ischio decisamente incurvato. I paleontologi che descrissero i resti stabilirono che il nanningosauro era un rappresentante primitivo dei dinosauri a becco d'anatra crestati, noti anche come \"lambeosaurini\". Questo animale \u00e8 il primo adrosauro descritto dal sud della Cina."}
{"id": "1465466", "revid": "70217", "url": "https://it.wikipedia.org/wiki?curid=1465466", "title": "Svizzera all'Eurovision Song Contest 1959", "text": "La Selezione Svizzera per l'Eurofestival 1959 si svolse a Losanna il 22 febbraio 1959."}
{"id": "1465468", "revid": "767487", "url": "https://it.wikipedia.org/wiki?curid=1465468", "title": "23 August", "text": "23 August \u00e8 un comune della Romania di 5.327 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di tre villaggi: 23 August, Dulce\u0219ti, Mo\u0219neni.\nIl nome del comune richiama la data del colpo di stato del 23 agosto 1944, guidato da re Michele I di Romania contro il governo filo-nazista del generale Ion Antonescu.\nGeografia fisica.\nComune situato nella parte meridionale del distretto di Costanza, ai confini con la Bulgaria sul livello del mare.\nEconomia.\nDi scarsa rilevanza la presenza di attivit\u00e0 commerciali nella citt\u00e0.\nLa maggior parte della popolazione lavora nel campo agricolo (6534 ettari) e nei cantieri navali di Mangalia.\nDiscreto anche il numero degli occupati stagionali nelle stazioni balneari del Mar Nero."}
{"id": "1465469", "revid": "110892524", "url": "https://it.wikipedia.org/wiki?curid=1465469", "title": "Criteri di resistenza", "text": "I criteri di resistenza dei materiali costituiscono un metodo semiempirico per costruire il dominio elastico degli stati tensionali ammissibili per i materiali, cio\u00e8 l'intervallo di stati tensionali che i diversi materiali possono sopportare senza intercorrere in condizioni limite di snervamento per materiali duttili o di rottura per materiali fragili.\nDominio elastico.\nDal punto di vista macroscopico, sia la plasticizzazione dei materiali duttili che la rottura dei materiali fragili evidenziano l'esistenza di un dominio limitato degli stati tensionali formula_1 possibili per un materiale. Per generici stati di tensione pluriassiali, a tale dominio pu\u00f2 essere data una rappresentazione del tipo\ndove i punti interni del dominio, caratterizzati dalla\nsono riconducibili ad un comportamento di tipo elasto-lineare, mentre la frontiera del dominio, definita dalla condizione\nsegna il limite di validit\u00e0 del comportamento elastico-lineare con il sopraggiungere di fenomeni fortemente nonlineari (la plasticizzazione per i materiali duttili, la rottura per i materiali fragili).\nMancando una consolidata teoria che porti alla costruzione razionale del dominio elastico dei materiali sulla base del loro comportamento micromeccanico, tale dominio pu\u00f2 pertanto essere costruito solo per via empirica in accordo con i risultati sperimentali.\nNel caso particolare di materiali isotropi, la rappresentazione del dominio elastico pu\u00f2 essere ricondotta in termini solo delle tre tensioni principali formula_5, ma non delle direzioni principali di tensione.\nStati tensionali monoassiali.\nNel caso di stati monoassiali di tensione, il dominio delle tensioni\n\u00e8 caratterizzato dai due valori limite formula_8 a trazione e compressione. La rappresentazione\ndi tale dominio \u00e8 riconducibile alla forma formula_2 definendo la funzione delle tensioni, ad esempio, mediante la\nLa determinazione dei valori limite formula_8 risulta facilmente conseguibile mediante prove sperimentali (a trazione e compressione) sui provini di materiale.\nStati tensionali piani (metodo di Mohr-Coulomb).\nNel caso di stati piani di tensione (o deformazione), il dominio \nelastico dei materiali pu\u00f2 essere costruito mediante un approccio fenomenologico, cio\u00e8 sulla base di una descrizione\nsemplice e compatta dell'insieme dei dati sperimentali con il minimo di ipotesi semplificatrici.\nTale approccio consiste nell'eseguire diverse prove sperimentali con diversi rapporti tra le componenti principali di\ntensione. Ciascuna di queste prove \u00e8 condotta fino al raggiungimento della condizione limite\n(di snervamento o rottura) riportando nel piano di Mohr formula_12 il cerchio rappresentativo del\nrelativo stato tensionale limite. \nL'inviluppo dei cerchi cos\u00ec ottenuti definisce una curva limite di plasticit\u00e0 \nEssa delimita il dominio elastico del materiale, nel senso che ad ogni stato tensionale piano,\nil cui cerchio rappresentativo nel piano di Mohr \u00e8 interno a questo dominio, corrisponde uno stato\nelastico del materiale, mentre se tale cerchio di Mohr \u00e8 tangente alla curva limite corrisponde\nuno stato limite del materiale. \nSu tale approccio fenomenologico si basa il \"metodo di Coulomb \"(indicato anche frequentemente come criterio di rottura di Coulomb). In particolare il metodo approssima il tratto pi\u00f9 significativo della curva limite mediante una retta\ndefinita in termini delle due costanti formula_15 indicati generalmente come \"tensione di coesione\" ed \"angolo di attrito\", con riferimento allo studio delle terre (la Geotecnica) dove il metodo trova pi\u00f9 largo impiego.\nStati tensionali pluriassiali (criteri di resistenza).\nUn procedimento quale quello seguito nel caso bidimensionale \u00e8 pressoch\u00e9 irrealizzabile in regime tridimensionale di tensioni, sia per la tipologia di prove sperimentali necessarie (non tutte realmente possibili in laboratorio), sia per la quantit\u00e0 e variet\u00e0 di dati che queste inevitabilmente forniscono.\nNel caso di tensioni pluriassiali la costruzione del dominio elastico fa uso di una strategia semiempirica basata sui criteri di resistenza. Tale strategia si articola in due tempi:\nIn altre parole il procedimento richiede un'ipotesi preliminare (\"il criterio di resistenza\"), \nsu quale tensione, o su quale combinazione di tensioni in uno stato tensionale complesso, determina\nil passaggio allo stato limite (di snervamento o rottura) del materiale. Ci\u00f2 permette di costruire\nla forma del dominio elastico, ma non ne completa la costruzione.\nLa definizione di un criterio di resistenza per un dato materiale consente per\u00f2 di confrontare,\nper quel materiale, stati tensionali diversi ma equivalenti ai fini della sicurezza alla condizione\nlimite, e quindi di relazionare il generico stato di tensione tridimensionale formula_16 con lo stato\ntensionale monoassiale in condizioni limite. Ci\u00f2 permette di completare facilmente la costruzione\ndel dominio elastico formula_2 tarandolo sul dominio elastico costruito sperimentalmente in\ncondizione di tensione monoassiale.\nSoggetti allo stesso stato di tensione, materiali diversi si comportano diversamente. Questo\ncomporta che un'ipotesi sul comportamento limite, valida per un materiale, pu\u00f2 non essere\npi\u00f9 valida per un altro materiale. Pertanto un criterio di resistenza non pu\u00f2 avere carattere\nuniversale, di validit\u00e0 per tutti i materiali possibili, ma \u00e8 legato strettamente alla tipologia di\nmateriale considerato.\nI criteri di resistenza pi\u00f9 noti ed usati sono:\nI criteri di resistenza citati non esauriscono la casistica di quelli proposti e utilizzati. Esistono\nmateriali per i quali sono stati definiti e utilizzati con successo altri criteri di resistenza. Nel caso ancora di materiali anisotropi (ad esempio il legno, i compositi e alcune rocce) tale anisotropia deve essere tenuta in conto dal criterio. Esistono infine materiali per i quali\nnon sembrano ancora disponibili criteri universalmente accettati come soddisfacenti."}
{"id": "1465471", "revid": "11694", "url": "https://it.wikipedia.org/wiki?curid=1465471", "title": "Cornacee", "text": ""}
{"id": "1465472", "revid": "70217", "url": "https://it.wikipedia.org/wiki?curid=1465472", "title": "Svizzera all'Eurovision Song Contest 1960", "text": "La Selezione Svizzera per l'Eurofestival 1960 si svolse a Basilea il 29 febbraio 1960."}
{"id": "1465475", "revid": "70217", "url": "https://it.wikipedia.org/wiki?curid=1465475", "title": "Svizzera all'Eurovision Song Contest 1961", "text": "La Selezione Svizzera per l'Eurofestival 1961 si svolse a Lugano il 6 febbraio 1961."}
{"id": "1465478", "revid": "838137", "url": "https://it.wikipedia.org/wiki?curid=1465478", "title": "Svizzera all'Eurovision Song Contest 1963", "text": "La Selezione Svizzera per l'Eurofestival 1963 si svolse a Ginevra il 9 febbraio 1963."}
{"id": "1465479", "revid": "101175", "url": "https://it.wikipedia.org/wiki?curid=1465479", "title": "Markus Ober", "text": "Carriera.\nNella sua carriera nel motociclismo ha ottenuto il titolo di campione nazionale tedesco della classe 250 nel 1997 e ha partecipato al Campionato Europeo Velocit\u00e0 del 1998, sempre nella stessa classe, piazzandosi al 5\u00ba posto nella classifica finale guidando una Honda.\nPer quanto riguarda le competizioni del motomondiale, dopo una prima presenza registrata nel motomondiale 1995 nella classe 125 e due successive partecipazioni, grazie a wild card, al Gran Premio motociclistico di Germania nel 1996 (in classe 125) e 1998 (in classe 250), tre partecipazioni in cui non ha ottenuto risultati tali da ottenere punti nella classifica iridata, la sua prima e unica annata completa di gare \u00e8 stata quella della stagione 1999, corsa con una Honda NSR 500 V2 del team Dee Cee Jeans Racing.\nDurante l'anno ha preso parte ai primi 9 gran premi ottenendo come miglior risultato un 13\u00ba posto nel GP di Catalogna, un totale di 7 punti e il 24\u00ba posto nella classifica finale."}
{"id": "1465483", "revid": "838137", "url": "https://it.wikipedia.org/wiki?curid=1465483", "title": "Svizzera all'Eurovision Song Contest 1964", "text": "La Selezione Svizzera per l'Eurofestival 1964 si svolse nel 1964."}
{"id": "1465485", "revid": "22475", "url": "https://it.wikipedia.org/wiki?curid=1465485", "title": "Eobrontosaurus yahnahpin", "text": "L'eobrontosauro (Eobrontosaurus yahnahpin) \u00e8 un grande dinosauro erbivoro, imparentato con il ben pi\u00f9 famoso brontosauro (ora chiamato \"Apatosaurus\"). I suoi resti sono stati rinvenuti negli Stati Uniti, in strati del Giurassico superiore (circa 155 milioni di anni fa). \nQuesto dinosauro era un membro del gruppo dei sauropodi, e come tutti i membri di questo gruppo possedeva un collo e una coda eccezionalmente lunghi. I suoi resti furono descritti nel 1994 come una nuova specie di \"Apatosaurus\", ma alcune caratteristiche primitive e la maggiore antichit\u00e0 portarono Robert Bakker a creare, quattro anni dopo, un nuovo genere per accogliere la nuova specie: \"Eobrontosaurus\" \u00e8 considerato, in effetti, ancestrale al vero \"brontosauro\" \"Apatosaurus\". Le dimensioni erano per\u00f2 pi\u00f9 modeste. Alcuni scienziati hanno pensato, per\u00f2, che questo sauropode potesse essere un parente prossimo di \"Camarasaurus\"."}
{"id": "1465490", "revid": "290351", "url": "https://it.wikipedia.org/wiki?curid=1465490", "title": "Svizzera all'Eurovision Song Contest 1965", "text": "La Selezione Svizzera per l'Eurofestival 1965 si svolse a Locarno il 6 febbraio 1965."}
{"id": "1465493", "revid": "70217", "url": "https://it.wikipedia.org/wiki?curid=1465493", "title": "Svizzera all'Eurovision Song Contest 1966", "text": "La Selezione Svizzera per l'Eurofestival 1966 si svolse il 5 febbraio 1966."}
{"id": "1465495", "revid": "287204", "url": "https://it.wikipedia.org/wiki?curid=1465495", "title": "Oggetto stellare giovane", "text": "La locuzione oggetto stellare giovane (YSO, acronimo dell'inglese \"Young Stellar Object\") identifica in maniera generica una stella in fase di formazione.\nQuesta categoria consiste di due classi di oggetti: le protostelle e le stelle pre-sequenza principale. Taluni le dividono secondo criteri di massa in oggetti stellari giovani massicci (MYSO, \"Massive Young Stellar Object\"), oggetti stellari giovani di massa intermedia (IMYSO, \"Intermediate Mass Young Stellar Object\") e nane brune.\nGli YSO sono anche associati a fenomeni tipici delle prime fasi dell'evoluzione stellare: getti e flussi molecolari bipolari, maser, oggetti di Herbig-Haro, dischi circumstellari o protoplanetari.\nProtostelle.\nLa protostella \u00e8 l'immediato prodotto del collasso gravitazionale di una densa nube di mezzo interstellare. La maggior parte di tali nubi sono in uno stato di equilibrio dinamico: la forza di gravit\u00e0 \u00e8 bilanciata dall'energia termica degli atomi e delle molecole che compongono la nube. La rottura di questo equilibrio pu\u00f2 avvenire spontaneamente, a causa delle turbolenze interne della nube, oppure, pi\u00f9 spesso, pu\u00f2 essere innescato da un qualche evento esterno, come le onde d'urto provocate dall'esplosione di una vicina supernova o da una collisione tra due nubi distinte, le forze di marea galattica tra due galassie interagenti e cos\u00ec via.\nQuale che sia la fonte del disturbo, se questo \u00e8 abbastanza grande pu\u00f2 far s\u00ec che, in una regione della nube a maggiore densit\u00e0, la forza di gravit\u00e0 sovrasti l'energia termica, dando luogo al collasso. Le protostelle di massa simile al Sole impiegano tipicamente 10 milioni di anni per evolversi da una nube in fase di condensazione ad una stella di sequenza principale, mentre le stelle di massa maggiore sono molto pi\u00f9 veloci: una stella di 15 masse solari (M\u2609) impiega circa 100.000 anni per raggiungere la sequenza principale.\nIl prodotto del primo collasso \u00e8 la formazione di un nucleo idrostatico, il quale deve andare incontro ad una fase di accrescimento.\nStelle pre-sequenza principale.\nQuando il gas circostante e l'involucro di polveri si disperdono e il processo di accrescimento termina, la protostella passa alla fase di stella pre-sequenza principale (stella PMS), la cui fonte di energia \u00e8 ancora il collasso gravitazionale, e non la fusione dell'idrogeno come nelle stelle di sequenza principale. Si riconoscono due principali classi di stelle PMS: le variabili Orione, che hanno una massa compresa tra 0,08 e 2 M\u2609, e le stelle Ae/Be di Herbig, con una massa compresa tra 2 e 8 M\u2609. Le variabili Orione si suddividono a loro volta in stelle T Tauri, stelle EX Lupi (\"EXors\") e stelle FU Orionis (\"FUors\"); queste ultime due classi sono considerate come particolari tipologie di T Tauri.\nNon esistono stelle PMS pi\u00f9 massicce di 8 M\u2609, dal momento che quando entrano in gioco delle masse molto elevate l'embrione stellare raggiunge in maniera estremamente rapida le condizioni necessarie all'innesco della fusione dell'idrogeno dando inizio alla sequenza principale.\nDistribuzione spettrale dell'energia (SED).\nLa classificazione degli oggetti stellari giovani \u00e8 basata inoltre su indagini spettroscopiche alle lunghezze d'onda dell'infrarosso, banda nella quale questi oggetti emettono una grande quantit\u00e0 di radiazione. Infatti, sebbene la localizzazione, la dimensione e la luminosit\u00e0 forniscano informazioni essenziali sull'entit\u00e0 delle sorgenti infrarosse, per comprendere le caratteristiche di tali sorgenti \u00e8 necessario ricorrere alla \"distribuzione spettrale dell'energia\" (SED, acronimo dell'inglese \"spectral energy distribution\"), ovvero la variazione dell'intensit\u00e0 della radiazione in funzione della lunghezza d'onda \u03bb; nel caso dei processi di formazione stellare, gli astronomi studiano principalmente la porzione della SED nelle bande del vicino e medio infrarosso.\nLe stelle T Tauri e le protostelle possiedono delle SED caratteristiche. In base al contributo della radiazione emessa dalle polveri e dalla radiazione di corpo nero emessa dalla stella stessa, nel 1984 C.J. Lada e B.A. Wilking suddivisero le T Tauri in tre classi (I, II, III) in relazione ai valori degli intervalli dell'indice spettrale formula_1:\ndove formula_3 \u00e8 la frequenza ed formula_4 la densit\u00e0 del flusso luminoso. formula_1 \u00e8 calcolato nell'intervallo di lunghezze d'onda (formula_6) compreso tra 2,2 e 20 formula_7 (nel vicino e medio infrarosso).\nLe sorgenti di classe I hanno spettri la cui intensit\u00e0 aumenta molto rapidamente al crescere della lunghezza d'onda \u03bb e irradiano maggiormente a \u03bb&gt;20 \u00b5m; le sorgenti di classe II hanno uno spettro molto pi\u00f9 piatto, con contributi quasi uguali nel vicino e nel lontano infrarosso; infine, le sorgenti di classe III possiedono uno spettro che irradia maggiormente per \u03bb&lt;2 \u00b5m e si affievolisce nettamente per \u03bb&gt;5 \u00b5m.\nQuesta classificazione \u00e8 stata estesa nel 1993 anche alle protostelle, cui \u00e8 stata assegnata la classe 0, caratterizzata da un'intensa emissione alle lunghezze della radiazione submillimetrica, che per\u00f2 diviene molto debole a \u03bb&lt;10 \u00b5m.\nLo spettro di queste classi di sorgenti infrarosse pu\u00f2 essere spiegato in termini di scenario evolutivo:"}
{"id": "1465504", "revid": "767487", "url": "https://it.wikipedia.org/wiki?curid=1465504", "title": "Per fortuna c'\u00e8 un bianco al mio posto", "text": "Per fortuna c'\u00e8 un bianco al mio posto (\"Summertime Switch\") \u00e8 un film statunitense del 1994, diretto da Alan Matter. \u00c8 una trasposizione in chiave moderna de Il principe e il povero, di Mark Twain.\nTrama.\nFrederick Egan, detto Fast Freddie, \u00e8 un giovane ladruncolo di strada nero che, dopo la sua ultima bravata, condannato ai lavori forzati, dovr\u00e0 scontare le vacanze estive in un campo di recupero per giovani disadattati.\nFrederick Egan III \u00e8 un rampollo bianco di buona famiglia che trascorrer\u00e0 le vacanze in un campo estivo per soli ricchi. Il ragazzo \u00e8 arcistufo della vita \"da ricco\" e farebbe qualunque cosa pur di cambiare uno stile di vita, secondo lui, molto noioso.\nIl suo desiderio si avvera. Al momento della partenza, i due ragazzini sono allo stesso capolinea dei pullman, il nero per andare in carcere e il bianco per andare al campo estivo. Per un tragico scherzo del destino, i due ragazzi sbagliano autobus: quello ricco si trova a fare i conti col crudele sergente Waldren, responsabile del campo di recupero, mentre l'altro comincia a prendere gusto della bella vita."}
{"id": "1465508", "revid": "1543377", "url": "https://it.wikipedia.org/wiki?curid=1465508", "title": "Marie-Joseph Kamp\u00e9 de F\u00e9riet", "text": "Si laure\u00f2 nel 1913 presso la Sorbonne; nella tesi di dottorato (1915) studi\u00f2 le funzioni ipersferiche. Dal 1919 al 1963 fu professore all'Universit\u00e0 di Lille, dal 1930 al 1963 fu professore all'\u00c9cole centrale de Lille. Dal 1928, al 1940, fu anche direttore dell'istituto per la meccanica dei fluidi di Lille.\nRicerca.\nNel 1921, Kamp\u00e9 de F\u00e9riet ha introdotto funzioni ipergeometriche di due variabili che generalizzano le funzioni di Paul \u00c9mile Appell. Nel 1926, con Appell, Kamp\u00e9 de F\u00e9riet ha pubblicato il libro \"Fonctions hyperg\u00e9ometriques et hypersph\u00e9riques\" sulle serie ipergeometriche a molti variabili. Dal 1929 al 1939, ha lavorato su l'aerodinamica e l'idrodinamica."}
{"id": "1465509", "revid": "827882", "url": "https://it.wikipedia.org/wiki?curid=1465509", "title": "Arinae", "text": "I pappagalli neotropicali (sottofamiglia Arinae Gray, 1840) appartengono alla famiglia dei pappagalli veri e propri, gli Psittacidae. Alcune specie si sono estinte in secoli recenti.\nEssi vivono nell'America tropicale, dal Messico meridionale al Paraguay. Sono provvisti di grande becco, con la mandibola superiore lunga e fortemente uncinata. La pelle sulle guance e intorno agli occhi \u00e8 nuda, eccetto qualche piccolissima penna qua e l\u00e0.\nDescrizione.\nIl pi\u00f9 grande \u00e8 l'ara giacinto, lunga 90\u00a0cm, di un blu cobalto per tutto il piumaggio. La sua diffusione \u00e8 limitata alle giungle interne del bacino dell'Amazzonia. Le specie pi\u00f9 piccole sono solitamente verdi.\nL'ara scarlatta o scarlatta, diffusa dal Messico alla Bolivia, lunga 80\u00a0cm, 60 dei quali di coda. \u00c8 prevalentemente scarlatta, eccetto che per le coperture gialle delle ali (piccole penne che ricoprono la base delle penne pi\u00f9 grandi delle ali e della coda) e per il blu delle penne da volo, delle penne della parte bassa del dorso e di quelle esterne della coda. L'ara blu e gialla, diffusa dal Panama al Paraguay, \u00e8 solo leggermente pi\u00f9 piccola. \u00c8 di uno splendido blu sulla corona, sulla nuca, sul dorso, sulle ali e sulla parte superiore della coda, di un giallo dorato nella parte inferiore; coda compresa. Possiede una larga macchia nera sulla gola; il becco \u00e8 nero e i lati bianchi della faccia sono segnati da linee nere ondulate. L'ara militare, o grande ara verde, lunga 75\u00a0cm e diffusa dal Messico al Brasile, \u00e8 verde, con tonalit\u00e0 blu sulle penne da volo, sul codrione e sulle coperture della coda, con una fascia cremisi sulla fronte e rossa sulla parte superiore della coda.\nBiologia.\nComportamento.\nLe are si spostano in rumorosi stormi, eccetto che durante la riproduzione. Il loro giorno inizia con un chiassoso coro, nel momento in cui lasciano i loro nidi e si raccolgono su un albero. Quivi si godono il caldo al sole del primo mattino, prima di andare a nutrirsi. Non appena sopraggiunge il caldo del mezzogiorno, cercano l'ombra, ma quando i raggi del sole cominciano a farsi pi\u00f9 deboli, vanno di nuovo in cerca di nutrimento. Al crepuscolo, tornano al punto di riunione, solitamente un albero spoglio, prima di disperdersi ciascuno verso il proprio nido.\nAlimentazione.\nLa maggior parte delle are si cibano di semi, noci e frutti; le pi\u00f9 grosse di loro rompono col becco perfino noci a guscio assai duro come le noci del Brasile, e ne estraggono la mandorla col becco e con l'aiuto della lingua carnosa. \u00c8 difficile ottenere dettagli precisi circa il loro modo naturale di nutrirsi ma, in cattivit\u00e0, bench\u00e9 i cibi fondamentali siano quelli menzionati, pare che essi prediligano cibi quali pane, burro, dolci, e si sa che i pappagalli domestici afferrano con prontezza la carne. Pu\u00f2 quindi darsi che, in natura, si cibino anche di qualche insetto. Questo possibilmente spiega, almeno in parte, la loro prontezza nel ridurre in pezzi ogni struttura legnosa, come i bordi delle gabbie o i telai in legno nell'uccelliera. In natura, tale attivit\u00e0 servirebbe loro a portare allo scoperto le larve degli insetti.\nRiproduzione.\nAd eccezione dell'ara giacinto, che si dice nidifichi in buche negli argini di terra, le are fanno il nido nelle cavit\u00e0 degli alberi, talvolta a notevole altezza dal suolo. Una volta deposte le uova, le are divengono aggressive verso chiunque si avvicini al nido. Perfino il pappagallo domestico resiste al suo proprietario che cerchi di rendersi conto di quanto sta accadendo. Disponiamo di notizie abbastanza precise circa il comportamento durante la riproduzione dell'ara blu e gialla; esse si basano principalmente su osservazioni pubblicate da Donald Risdon, nell'\u00abAvicultural Magazine\u00bb del 1965. Egli trov\u00f2 poca differenza tra maschio e femmina, eccetto che il maschio arrossisce quando \u00e8 eccitato, con la pelle nuda della faccia che diviene rosa intenso. La femmina arrossisce raramente, e quando ci\u00f2 accade il colore si manifesta appena. Al tempo stesso in cui arrossisce, il maschio scuote la testa su e gi\u00f9 e contrae le pupille degli occhi. Quando i due uccelli di Risdon manifestarono sintomi di inizio della fase riproduttiva, egli diede loro del legno marcio, che essi masticarono alla maniera tipica delle are. Le uova sono lievemente pi\u00f9 grosse delle uova del piccione. Il piccolo \u00e8 ancora nudo e cieco ad una settimana di vita. Le penne delle ali cominciano a spuntare a quattro settimane, allorquando il becco si scurisce e gli occhi si aprono. Cominciano poi a crescere le penne sul dorso; seguono le penne della coda e, pi\u00f9 tardi, quelle del resto del corpo e della testa. La giovane ara si ricopre completamente di piume a partire dall'et\u00e0 di 10 settimane. Essa non lascia il nido per altre tre settimane, se non per appollaiarsi all'entrata. I genitori, durante tal periodo, la nutrono mediante rigurgito. A sei mesi, la giovane ara ha le stesse dimensioni dei genitori ed \u00e8 di sembianze simili.\nTassonomia.\nLa sottofamiglia Arinae comprende i seguenti generi e specie:\nSpecie estinte.\nL'ara rossa della Giamaica non \u00e8 stata pi\u00f9 vista dal 1765, e l'ara verde e gialla della stessa isola si \u00e8 estinta agli inizi del XIX secolo. L'ara rossa della Guadalupe si estinse un secolo prima e l'ara verde e gialla dominicana alla fine del XVIII secolo. L'ara della Martinica non \u00e8 stata pi\u00f9 avvistata a partire dal 1640 e, da ultimo, ve n'\u00e8 una che \u00e8 stata chiamata l'ara misteriosa. Non se ne conoscono esemplari, ma ne \u00e8 stata pubblicata una descrizione nel 1658, e ci\u00f2 \u00e8 tutto quanto sappiamo di essa, eccetto che viveva su \u00abuna\u00bb delle isole indiane occidentali."}
{"id": "1465510", "revid": "486946", "url": "https://it.wikipedia.org/wiki?curid=1465510", "title": "Pappagallo neotropicale", "text": ""}
{"id": "1465511", "revid": "827882", "url": "https://it.wikipedia.org/wiki?curid=1465511", "title": "Daniel Peter", "text": "La carriera e l'invenzione del cioccolato al latte.\nPeter inizia la sua carriera a Vevey in Svizzera come produttore di candele, la cui domanda presto cade a causa della crescente diffusione delle lampade ad olio. Nel 1867 entra in societ\u00e0 col suocero Fran\u00e7ois-Louis Cailler, produttore di cioccolato, mentre lo stesso anno il suo vicino di casa Henri Nestl\u00e9 inventa il latte in polvere. In quel momento Peter ha l'idea di mescolare il cacao in polvere col latte per attenuarne il forte sapore. Nel 1875 inventa cos\u00ec il processo per ricavare il cioccolato al latte. Inizialmente ha alcuni problemi nel rimuovere l'acqua dal latte, ma con la cooperazione di Nestl\u00e9, gi\u00e0 produttore di cibi per neonati, riesce a lanciare il prodotto sul mercato, dopo sette anni di lavorazione. Nel 1883, dopo aver portato le sue creazioni di cioccolato nelle pi\u00f9 grandi esposizioni europee e aver ricevuto diversi premi e onorificenze, riceve la pi\u00f9 grande, una medaglia d'oro ad Amsterdam. Nel 1904 arriva il sodalizio con Kohler con cui nel 1919 fonda la \"Peter, Cailler, Kohler, Chocolats Suisses S.A.\". "}
{"id": "1465514", "revid": "12552615", "url": "https://it.wikipedia.org/wiki?curid=1465514", "title": "Angolani", "text": ""}
{"id": "1465516", "revid": "21880", "url": "https://it.wikipedia.org/wiki?curid=1465516", "title": "Convergenza evolutiva", "text": "Si definisce convergenza evolutiva il fenomeno per cui specie diverse che vivono nello stesso tipo di ambiente, o in nicchie ecologiche simili, sulla spinta delle stesse pressioni ambientali, si evolvono sviluppando, per selezione naturale, determinate strutture o adattamenti che li portano ad assomigliarsi moltissimo. Tali specie sono dette convergenti.\nCasi di convergenza evolutiva si possono osservare sia tra forme di vita presenti contemporaneamente in diverse aree del mondo, sia comparando resti fossili appartenenti a diverse epoche geologiche.\nEsempi di convergenza evolutiva.\nEuteri e marsupiali.\nIl processo di radiazione adattativa che nel corso del Paleocene ha portato i mammiferi ad occupare le diverse nicchie ecologiche lasciate libere dalla estinzione dei dinosauri, ha prodotto notevoli somiglianze tra i mammiferi placentati evolutisi all'interno di specifiche nicchie in varie zone dell'Eurasia, dell'America, e dell'Africa, e i corrispettivi marsupiali, evolutisi, invece, in modo del tutto indipendente in Australia.\nAnimali marini.\nGli squali, appartenenti alla classe dei pesci cartilaginei, i delfini della classe dei mammiferi e gli Ittiosauri della classe dei rettili (che vissero nel mesozoico), sotto la pressione dell'ambiente acquatico che li circonda si sono evoluti assumendo una morfologia idrodinamica complessivamente molto simile.\nMammiferi fossori.\nSpecie di mammiferi fossori, cio\u00e8 che trascorrono buona parte della loro vita sottoterra, quali le talpe eurasiatiche e nordamericane, le talpe dorate sudafricane e le talpe marsupiali australiane, pur appartenendo ad ordini differenti ed essendosi evolute in zone geografiche molto distanti tra loro, hanno occupato la stessa nicchia ecologica, sviluppando caratteri anatomici e meccanismi di adattamento fisiologico estremamente simili.\nUccelli nettarivori.\nNonostante le molte somiglianze, non vi \u00e8 nessuna parentela tra le nettarinie, i colibr\u00ec americani, gli \"honeyeaters\" australiani e gli estinti nettarivori hawaiani, tutti accomunati da abitudini alimentari nettarivore.La somiglianza di alcuni caratteri (becco sottile e allungato, attitudine al volo stazionario) \u00e8 un tipico esempio di convergenza evolutiva, legata alle analoghe abitudini alimentari basate sul consumo di nettare dei fiori prelevato introducendo il lungo becco nel calice del fiore librandosi fermi nell'aria. \nPiante dei climi aridi.\nAnche tra le specie vegetali si assiste a fenomeni di convergenza evolutiva: vedi per esempio alcune specie di Cactacee e di Euphorbiaceae adattate agli ambienti desertici. "}
{"id": "1465519", "revid": "301156", "url": "https://it.wikipedia.org/wiki?curid=1465519", "title": "Alessandro Ypsilanti", "text": "\u00c8 considerato un eroe nazionale greco.\nStoria di famiglia.\nSuo padre, Costantino Ypsilanti, aveva preso parte a un complotto per liberare la Grecia dalla dominazione turca. La cospirazione fu scoperta e Costantino si rifugi\u00f2 a Vienna. Il sultano gli concesse il suo perdono e lo nomin\u00f2 gospodaro di Moldavia nel 1799, demandandogli tra gli altri compiti il restauro della fortezza di Bender. Deposto nel 1805 fugg\u00ec a San Pietroburgo.\nNel 1806 alla testa di 20.000 russi s'impadron\u00ec di Bucarest e si batt\u00e9 nuovamente per l'indipendenza greca. La successiva pace di Tilsit 1807 in base alla quale l'Impero russo rinunciava alla occupazione della Moldavia e della Valacchia accordandosi con Napoleone, ridusse a nulla le sue speranze di indipendenza dei greci. Ritorn\u00f2 in Russia dove mor\u00ec nella citt\u00e0 di Kiev.\nGiovinezza.\nIl giovane Alessandro aveva accompagnato il padre a San Pietroburgo nel 1805. Inizi\u00f2 col\u00e0 la sua carriera militare nella Guardia imperiale dove si distinse per il suo coraggio nel 1812 e 1813. Nella battaglia di Dresda perse un braccio. Fu promosso colonnello nel 1814 e divenne aiutante di campo dello zar Alessandro I, nel corso della guerra contro Napoleone. In virt\u00f9 di questo grado militare partecip\u00f2 al Congresso di Vienna. Nel 1817 fu nominato generale di una brigata di ussari.\nIniziato in Massoneria, nel 1810 fond\u00f2 a San Pietroburgo la loggia \"Palestina\", che nel 1815 cre\u00f2 con le logge di San Pietroburgo \"Pietro alla V\u00e9rit\u00e0\", \"Isis\" di Reval et \"Nettuno alla Speranza\" di Kronstadt, la \"Gran Loggia Astraea\", raggiunse il settimo grado (Eletto), nel 1816 fu affiliato alla loggia delle \"Tre Virt\u00f9\". La sua adesione alla Massoneria gli fece perdere il favore dello zar Alessandro I. Nel 1820 dopo il rifiuto del conte Giovanni Capodistria, fu scelto dalla \u201cSociet\u00e0 degli Amici\u201d (\u201cFiliki Eteria\u201d) o Eteria, societ\u00e0 segreta patriottica greca, come capo militare.\nIl 6 marzo 1821 insieme a numerosi altri ufficiali che avevano militato nell'esercito russo, annunciando che egli aveva il sostegno di una grande potenza, entr\u00f2 in territorio ottomano per scatenare una rivolta nei Principati danubiani, che portasse all'indipendenza greca dall'Impero ottomano.\nConquist\u00f2 la citt\u00e0 di Ia\u0219i lo stesso giorno dell'invasione ma, invece di continuare l'avanzata, si ferm\u00f2 permettendo che si compisse un massacro dei mercanti turchi. Non riusc\u00ec ad arrivare a Bucarest che era pi\u00f9 o meno nelle mani del suo alleato valacco Tudor Vladimirescu. I cittadini valacchi, in realt\u00e0, avevano motivi di lamentarsi pi\u00f9 dell'amministrazione greca fanariota, che il governo turco aveva loro assegnato, che dello stesso Impero ottomano.\nIl voltafaccia della Russia.\nSembrerebbe che il cancelliere austriaco Metternich avesse fatto redigere una falsa corrispondenza fra lo Ypsilanti e i liberali parigini al fine di screditarlo agli occhi dello zar.\nIl 12 maggio 1821, la Santa Alleanza, contraria ad ogni turbamento dell'ordine internazionale stabilito al Congresso di Vienna, fece pubblicare un manifesto con il quale ricordava alle popolazioni che esse dovevano attendersi riforme e giustizia dai loro sovrani legittimi e non cercare di ottenerle con le armi. Si condannava in questo modo quanto stava accadendo in Italia ma anche in Moldavia.\nLo stesso zar Alessandro I di Russia, dichiarava che egli considerava la spedizione di Ypsilanti come \u00abl'effetto dell'esaltazione che caratterizza l'epoca attuale, come il risultato della mancanza d'esperienza e della superficialit\u00e0 di un giovane.\u00bb Nel contempo Ypsilanti veniva radiato dai ruoli dell'esercito russo.\nLa Russia poi offriva all'Impero ottomano l'aiuto delle sue truppe per reprimere l'insurrezione della Moldavia e Valacchia.\nNel frattempo il sultano aveva ottenuto dal nuovo patriarca di Costantinopoli (il precedente era stato impiccato il 10 aprile) la scomunica di Ypsilanti.\nLe truppe che egli era riuscito a raccogliere, considerate dai greci come il secondo \"battaglione sacro\" della loro storia, avevano incominciato a disertare in numero tale che la sconfitta era inevitabile. Ypsilanti fu definitivamente vinto a Dr\u0103g\u0103\u015fani il 19 giugno 1821.\nLa prigionia e la morte.\nEgli allora negozi\u00f2 con le autorit\u00e0 austriache il permesso di attraversare il loro territorio per raggiungere la Russia. Metternich accett\u00f2 ma non appena Ypsilanti fu sul suolo austriaco lo fece arrestare.\nTrascorse sette anni in una fortezza militare e in una residenza sorvegliata. Alla fine del 1827 lo zar Nicola I ottenne dal governo austriaco la sua liberazione.\nYpsilanti si ritir\u00f2 a Vienna dove mor\u00ec il 31 gennaio 1828 a causa delle conseguenze non curate delle sue ferite e delle cattive condizioni nelle quali aveva passato gli ultimi sette anni della sua vita."}
{"id": "1465522", "revid": "104265", "url": "https://it.wikipedia.org/wiki?curid=1465522", "title": "European Shield", "text": "La European Shield era un torneo di ripescaggio per le squadre eliminate dalla prima fase della European Challenge Cup, allora ad eliminazione diretta con gare di andata e ritorno. Il nome \"European Shield\" era in precedenza utilizzato per indicare quella che sarebbe divenuta l'attuale European Challenge Cup, dalla stagione 2002-03.\nNella stagione 2004-05 alle dodici squadre eliminate dalla European Challenge Cup si aggiunsero (Romania), (Spagna), (Spagna) e (Portogallo).\nDal 2005, in seguito alla riorganizzazione della European Challenge Cup, la competizione non venne pi\u00f9 disputata."}
{"id": "1465524", "revid": "1543377", "url": "https://it.wikipedia.org/wiki?curid=1465524", "title": "Edward Calvin Kendall", "text": "Vinse il Premio Nobel insieme a Tadeusz Reichstein e Philip Showalter Hench per la scoperta del cortisolo, un ormone rilasciato dalle ghiandole surrenali in situazioni di stress.\nInfanzia ed educazione.\nKendall \u00e8 nato a South Norwalk, Connecticut nel 1886. Ha frequentato Columbia University, conseguendo la laurea nel 1908, un Master in Chimica nel 1909 e un dottorato di ricerca in Chimica nel 1910.\nCarriera nella ricerca.\nDopo aver ottenuto il dottorato di ricerca, il suo primo lavoro \u00e8 stato nella ricerca per Parke, Davis and Company, con il compito di isolare l'ormone associato alla ghiandola tiroidea. Ha continuato questa ricerca al St. Luke's Hospital di New York fino al 1914. \u00c8 stato nominato capo della sezione di biochimica nella scuola di specializzazione della Mayo Foundation e l'anno successivo \u00e8 stato nominato direttore della divisione di biochimica.\nKendall ha dato diversi notevoli contributi alla biochimica e alla medicina. La sua scoperta pi\u00f9 notevole \u00e8 stata l'isolamento della tiroxina, anche se non \u00e8 stato il lavoro per cui ha ricevuto pi\u00f9 riconoscimenti. Insieme agli associati, Kendall \u00e8 stato coinvolto nell'isolamento del glutatione e nella determinazione della sua struttura. Ha anche isolato diversi steroidi dalla corteccia della ghiandola surrenale, uno dei quali inizialmente era chiamato Composto E. Lavorando con il medico della Mayo Clinic Philip Showalter Hench, il Composto E \u00e8 stato usato per trattare l'artrite reumatoide. Il composto \u00e8 stato infine chiamato cortisone. Nel 1950, Kendall e Hench, insieme al chimico svizzero Tadeus Reichstein, furono insigniti del Premio Nobel 1950 per la Fisiologia o la Medicina per \"le loro scoperte relative agli ormoni della corteccia surrenale, alla loro struttura e agli effetti biologici\". La sua conferenza per il Nobel si \u00e8 concentrata. sulla ricerca di base che ha portato al suo premio, ed era intitolata \"Lo sviluppo del cortisone come agente terapeutico\".\" A partire dai premi 2010, Kendall e Hench erano gli unici premi Nobel ad essere affiliati alla Mayo Clinic.\nLa carriera di Kendall alla Mayo termin\u00f2 nel 1951, quando raggiunse l'et\u00e0 pensionabile obbligatoria. \u00c8 passato alla Princeton University, dove \u00e8 stato Professore invitato presso il Dipartimento di Biochimica. Rimase affiliato a Princeton fino alla sua morte nel 1972. Oltre al Premio Nobel, Kendall ha ricevuto altri importanti premi tra cui il Lasker Award, il Passano Foundation Award e il Cameron Prize per la terapeutica dell'Universit\u00e0 di Edimburgo. Kendall ha ricevuto il Golden Plate Award dell'American Academy of Achievement nel 1966. Ha ricevuto dottorati onorari dall'Universit\u00e0 di Cincinnati, dalla Western Reserve University, dal Williams College, dalla Yale University, dalla Columbia University, dalla National University of Ireland e dal Gustavus Adolphus College.\nVita privata.\nKendall spos\u00f2 Rebecca Kennedy nel 1915 ed ebbero quattro figli. Mor\u00ec nel 1972 a Princeton (New Jersey) e sua moglie mor\u00ec nel 1973"}
{"id": "1465532", "revid": "767487", "url": "https://it.wikipedia.org/wiki?curid=1465532", "title": "Il padiglione delle peonie", "text": "Il padiglione delle peonie () \u00e8 un'opera drammatica appartenente al genere dell'opera cinese, scritta da T\u0101ng Xi\u01cenz\u01d4 sotto la dinastia Ming. Fu rappresentata per la prima volta nel 1598, nel padiglione del principe Teng.\nFa parte dei \"Quattro Sogni\" di T\u0101ng e tradizionalmente viene messa in scena come opera K\u016bnq\u01d4. \u00c8 in assoluto l'opera pi\u00f9 popolare della dinastia Ming e tutte le compagnie K\u016bnq\u01d4 la includono nel loro repertorio. Pur essendo un'opera che aderisce alle convenzioni del genere, la poesia raffinatissima ne fa un capolavoro senza tempo.\nVersioni recenti hanno cercato di infondere nuova vita a questo classico fra i pi\u00f9 amati dell'opera cinese, ma hanno incontrato il dissenso dei critici conservatori.\nTrama.\nPer tradizione, la rappresentazione \u00e8 incentrata sulla storia d'amore fra D\u00f9 L\u00ecni\u00e1ng (\u675c\u4e3d\u5a18/\u675c\u9e97\u5a18) e Li\u01d4 M\u00e8ngm\u00e9i (\u67f3\u68a6\u6885/\u67f3\u5922\u6885), sebbene nel testo originale siano presenti molti elementi drammatici relativi alla guerra fra la dinastia Song e la dinastia J\u012bn (1115\u20131234).\nD\u00f9 L\u00ecni\u00e1ng \u00e8 una giovane nobile, figlia di un notabile; durante una passeggiata in giardino, si ferma a riposare e si addormenta. Nel sogno le appare Li\u01d4 M\u00e8ngm\u00e9i, un giovane bellissimo che non ha mai incontrato e del quale si innamora a prima vista. Svegliata da una pioggia di petali, il sogno svanisce: incapace di ritrovare nella realt\u00e0 l'incanto del sogno, la fanciulla muore di malinconia.\nLa sua ricerca di Li\u01d4 M\u00e8ngm\u00e9i continua anche dopo la morte: il suo matrimonio col giovane \u00e8 predestinato, e la fanciulla \u00e8 rimandata fra i viventi, come fantasma, poich\u00e9 il padre non ha inciso il suo nome nella tavoletta ancestrale, cos\u00ec che la sua anima non pu\u00f2 andare nel regno dei morti. Liniang rimane sulla terra per perseguitare il suo amato che ora vive nel giardino dove i due si erano incontrati in sogno. Li\u01d4 M\u00e8ngm\u00e9i la riconosce e decide di riportarla in vita togliendola dalla tomba, ma quando si reca dal padre della fanciulla per dargli il lieto annuncio della resurrezione di D\u00f9 L\u00ecni\u00e1ng, questi non gli crede e lo accusa di essere un impostore. Dopo una serie di vicissitudini, Li\u01d4 M\u00e8ngm\u00e9i si salva grazie al perdono dell'imperatore.\nRappresentazioni moderne.\nM\u00e9i L\u00e1nf\u0101ng (talvolta in coppia con Yu Zhenfei nel ruolo di Li\u01d4 M\u00e8ngm\u00e9i) fu celebre per la sua sensibile interpretazione del personaggio di D\u00f9 L\u00ecni\u00e1ng.\nIn tempi pi\u00f9 recenti, l'interpretazione di maggior importanza \u00e8 probabilmente quella di Zhang Jiqing, che si rif\u00e0 alla tradizione dell'opera kunqu della provincia di Jiangsu. A Shanghai, Jennifer Hua Wenyi \u00e8 stata una popolare interprete del ruolo di D\u00f9 L\u00ecni\u00e1ng, ed ha portato l'opera anche all'estero in varie tourn\u00e9e.\nLa versione di Chen Shizheng, con Qian Yi nel ruolo di D\u00f9 L\u00ecni\u00e1ng, \u00e8 stata probabilmente la prima versione integrale dell'opera degli ultimi 300 anni. Con le sue venti ore di durata, ha avuto il merito di riportare l'interesse sull'opera nella sua interezza, al di l\u00e0 degli episodi pi\u00f9 conosciuti ed apprezzati.\nAdattamenti.\nBai Xianyong / Hsien-yung Pai ha messo in scena un adattamento \"Young Lovers\" alla Zellerbach Hall di Berkeley, California, nel 2006.\n\"Il padiglione delle peonie\" \u00e8 stato adattato da Tan Dun e diretto da Peter Sellars e Chen Shizheng. Questa rielaborazione \u00e8 andata in scena soprattutto all'estero, spesso con successo, ma suscitando il dissenso dei tradizionalisti cinesi.\nDue film, uno prodotto a Hong Kong nel 2001 ed uno prodotto a Taiwan e diretto da Chen Guofu, sono stati presentati col titolo inglese \"Peony Pavilion\"."}
{"id": "1465542", "revid": "200568", "url": "https://it.wikipedia.org/wiki?curid=1465542", "title": "Adamclisi", "text": "Adamclisi \u00e8 un comune della Romania di 2.290 abitanti, ubicato nel distretto di Costanta, nella regione storica della Dobrugia.\nIl comune \u00e8 formato dall'unione di 5 villaggi: Adamclisi, Abrud, Ha\u021beg, Urluia, Zorile.\nStoria.\nIn origine Adamclisi era sede di un castrum romano chiamato \"Civitas Tropaeensium\" e nel 109 vi venne costruito un monumento denominato Tropaeum Traiani per commemorare la vittoria dell'Impero romano sui Daci.\nColonizzata dai veterani delle guerre contro i Daci, la citt\u00e0 divenne il pi\u00f9 grande insediamento romano della \"Scythia Minor\" e fu costituita in \"municipium\" attorno al 200. Distrutta dai Goti, la citt\u00e0 venne ricostruita sotto il regno di Costantino I con migliori mura difensive che la protessero con successo fino al sacco degli Avari nel 587, che ne segn\u00f2 sostanzialmente il declino. Ad Adamclisi si svolse un'importante battaglia degli antichi Romani: la Battaglia di Adamclisi.\nEtimologia del nome.\nL'attuale nome Adamclisi origina dal turco e sembra essere un adattamento in romeno di \"Adam Kilisse\" (letteralmente \"chiesa dell'uomo\"), nome dato dai turchi al Tropaeum Traiani, che pensavano essere una chiesa."}
{"id": "1465544", "revid": "767487", "url": "https://it.wikipedia.org/wiki?curid=1465544", "title": "Betty Blowtorch", "text": "Le Betty Blowtorch erano un gruppo rock formatosi verso la fine degli anni novanta in California.\nLa band era composta da Bianca Halstead \"Butthole\" (voce e basso), Blare N Bitch (chitarra), Sharon Needles (chitarra) e Judy Molish (batteria), tutte ex componenti del gruppo punk Butt Trumpet che per\u00f2 vedeva la Halstead solo come cantante di secondo piano.\nDopo un primo EP uscito nel 1999 intitolato Get Off che non ha avuto grande visibilit\u00e0, nel 2001 esce Are You Man Enough?, album che ha ricevuto ottime critiche; dal vivo la band inizia ad essere conosciuta anche per le esibizioni che prevedono un pericoloso utilizzo del fuoco, sfidando qualsiasi norma base di sicurezza.\nL'attivit\u00e0 della band si ferma bruscamente con la morte di Bianca nel 2001 in un incidente stradale avvenuto a New Orleans poco dopo un concerto della band.\nNel 2003 esce \"Last Call\" (2003)\n, una raccolta di live ed inediti, alla cui creazione ha lavorato anche Thom Bone, il cantante dei Butt Trumpet.\nNel 2006 Anthony Scarpa far\u00e0 uscire un film-documentario su di loro, intitolato Betty Blowtorch And Her Amazing True Life Adventures."}
{"id": "1465551", "revid": "110157", "url": "https://it.wikipedia.org/wiki?curid=1465551", "title": "Agigea", "text": "Agigea (in turco \"Acica\") \u00e8 un comune della Romania di 6.291 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 4 villaggi: Agigea, Lazu, Sanatoriul Agigea, Sta\u021biunea Zoologic\u0103 Marin\u0103 Agigea."}
{"id": "1465552", "revid": "110157", "url": "https://it.wikipedia.org/wiki?curid=1465552", "title": "Ponte Valgadena", "text": "Il ponte Valg\u00e0dena \u00e8 uno dei viadotti pi\u00f9 alti d'Italia e d'Europa, ed attraversa l'omonima valle tra gli abitati di Foza ed Enego, sull'Altopiano dei Sette Comuni, in Provincia di Vicenza. \u00c8 stato inaugurato nel 1990.\nData la sua imponente altezza viene praticato nel luogo il bungee jumping, permettendo di compiere cos\u00ec un salto con l'elastico di 160 metri, il pi\u00f9 alto proponibile in Italia.\nLocalizzazione.\nIl viadotto si trova in Valg\u00e0dena, una ripida gola rocciosa situata sull'Altopiano dei Sette Comuni (VI) situata tra le localit\u00e0 \"Lazzaretti\" di Foza e \"Stoner\" di Enego, lungo il percorso della SP76. \nPrima della sua costruzione il traffico veicolare era costretto a percorrere l'intera valle, attraversando 3 strettissime gallerie percorrendo una strada costruita dal Genio militare durante la Grande Guerra e sempre sottoposta a rischio di frane e slavine. Lo scopo della sua costruzione \u00e8 stato dunque quello di mettere in sicurezza il traffico veicolare, consentendo inoltre il passaggio di veicoli pesanti sulla direttrice Asiago-Primolano.&lt;br&gt;\nNel 2009 sono iniziati dei lavori di allargamento anche della sede stradale nei tratti di strada prossimi al ponte, ancora molto stretti e di difficile percorribilit\u00e0; i lavori si conclusero due anni dopo.\nStruttura.\nIl ponte, di 1\u00aa categoria, \u00e8 sorretto da due piloni in cemento, misura 300\u00a0m in lunghezza e ha 160\u00a0m di luce nel suo punto massimo.\nDocumentari.\nIl ponte Valgadena \u00e8 stata l'ambientazione principale di una puntata del programma televisivo statunitense di divulgazione scientifica \"Le avventure di Jeff Corwin\" in cui il presentatore omonimo pratica bungee jumping per dimostrare il volo in picchiata del falco pellegrino."}
{"id": "1465558", "revid": "767487", "url": "https://it.wikipedia.org/wiki?curid=1465558", "title": "Albe\u0219ti (Costanza)", "text": "Albe\u015fti (in turco \"Akba\u015f\") \u00e8 un comune della Romania di 3.369 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 5 villaggi: Albe\u0219ti, Arsa, Coroana, Cotu V\u0103ii, V\u00e2rtop."}
{"id": "1465561", "revid": "293377", "url": "https://it.wikipedia.org/wiki?curid=1465561", "title": "Eisenh\u00fcttenst\u00e4dter Fu\u00dfball-Club Stahl", "text": "L'Eisenh\u00fcttenst\u00e4dter FC Stahl \u00e8 stata una societ\u00e0 calcistica tedesca di Eisenh\u00fcttenstadt, Brandeburgo, vicina al confine polacco.\nStoria.\nIl club \u00e8 stato fondato nel 1950 con il nome di \"BSG Stahl Fuerstenberg Ost\". Dal 1953 al 1961 la squadra si chiam\u00f2 \"BSG Stahl Stalinstadt\" (Eisenhuttenstadt fu nota durante quegli anni come \"Stalinstadt\"). Nel 1961 Fuerstenberg, Stalinstadt e il piccolo villaggio di Sch\u00f6nflie\u00df si unirono per creare Eisenhuttenstadt, e di conseguenza la compagine cambi\u00f2 nome in \"BSG Stahl Eisenh\u00fcttenstadt\".\nLa squadra ha giocato per la maggior parte dei suoi anni passati nella Repubblica Democratica Tedesca in DDR-Liga, la seconda divisione, eccezion fatta per qualche stagione. Nel 1969 venne promossa in DDR-Oberliga ma retrocesse l'anno seguente. Nel 1970 dopo solo due partite giocate in seconda divisione, lo \"Stahl\" venne relegato in \"Bezirksliga Frankfurt\" (III) per \"danneggiamento dei principi della societ\u00e0 socialista\" poich\u00e9 venne alla luce che la societ\u00e0 pagasse i calciatori (nella DDR il calcio non era a livello professionistico).\nMilit\u00f2 in massima divisione nel 1989-1990 e nel 1991 finendo rispettivamente all'undicesimo e al nono posto; quest'ultima posizione consent\u00ec alla compagine di partecipare alla \"Am.Oberliga Nordost\" (III) della stagione successiva. Il club sempre nel 1990 assunse la denominazione e inoltre partecip\u00f2 all'ultima edizione della FDGB Pokal: perse 0-1 contro l' ma avendo questa gi\u00e0 conquistato la qualificazione per la Coppa dei Campioni, partecip\u00f2 alla Coppa delle Coppe, dove venne eliminato al primo turno dal Galatasaray.\nSuccessivamente il club fu ammesso in \"Am.Oberliga Nordost\" (III): retrocesse in quarta divisione nel 2000 e nel 2004 il club fall\u00ec per insolvenza finanziaria. Ripart\u00ec dalla \"Verbandsliga Brandenburg\" (V) per poi retrocedere in \"Brandenburg-Liga\" (VI). La societ\u00e0 cess\u00f2 l'attivit\u00e0 alla fine di giugno 2016 per formare l'FC Eisenh\u00fcttenstadt assieme ad Aufbau Eisenh\u00fcttenstadt, 1.FC F\u00fcrstenberg e a Jugendf\u00f6rderverein Eisenh\u00fcttenstadt."}
{"id": "1465563", "revid": "486946", "url": "https://it.wikipedia.org/wiki?curid=1465563", "title": "Wismut Gera", "text": ""}
{"id": "1465564", "revid": "729019", "url": "https://it.wikipedia.org/wiki?curid=1465564", "title": "Aeroporto Internazionale di Citt\u00e0 del Messico", "text": "L'Aeroporto Internazionale di Citt\u00e0 del Messico \"Benito Ju\u00e1rez\" \u00e8 il principale aeroporto messicano e il secondo aeroporto dell'America Latina dopo l'Aeroporto Internazionale di San Paolo-Guarulhos per traffico passeggeri.\nStruttura.\nLa struttura, intitolata alla memoria del 26\u00ba Presidente del Messico Benito Ju\u00e1rez, \u00e8 situata nell'abitato di Venustiano Carranza, delegazione di Citt\u00e0 del Messico, a un'altitudine di sul livello del mare, e comprende una torre di controllo del traffico aereo, due terminal passeggeri, strutture di servizio e ricovero velivoli e due piste parallele, la maggiore lunga e larga ( x ), con orientamento 23R/05L, la seconda con dimensioni x ( x ) e orientamento 23L/05R, entrambe con superficie in asfalto tranne l'attacco pista, in calcestruzzo, e dotate di sistema luminoso di avvicinamento SALS (Short Approach Lighting System), sistema di illuminazione a bordo pista ad alta intensit\u00e0 (HIRL) e sistema luminoso di avvicinamento PAPI.\nL'aeroporto, di propriet\u00e0 del Grupo Aeroportuario de la Ciudad de M\u00e9xico, \u00e8 gestito dall'ente governativo Aeropuertos y Servicios Auxiliares (ASA), \u00e8 aperto al traffico commerciale.\nStrategia.\nL'Aeroporto Internazionale di Citt\u00e0 del Messico appartiene al \"Grupo Aeroportuario de la Ciudad de M\u00e9xico\", che \u00e8 formato da tutti gli aeroporti che circondano la capitale: l'Aeroporto Internazionale di Puebla, l'Aeropuerto de Toluca, Aeroporto di Cuernavaca, e l'Aeroporto di Quer\u00e9taro. \u00c8 servito da 31 compagnie aeree nazionali e internazionali e offre voli diretti per pi\u00f9 di 100 destinazioni in tutto il mondo. Voli non-stop sono operati regolarmente da Citt\u00e0 del Messico per il Nord America, l'America Centrale e i Caraibi, il Sud America, l'Europa, e l'Asia in cui Aerom\u00e9xico \u00e8 l'unica compagnia che collega l'Asia alla capitale messicana e le sue destinazioni sono Pechino, Shanghai, Seoul e Tokyo da/per gli aeroporti di Citt\u00e0 del Messico (verso Pechino, Shanghai, Seoul e Tokyo), Monterrey (verso Seoul e Tokyo), Puerto Vallarta (verso Tokyo), Cabo San Lucas (verso Shanghai e Tokyo) e Tijuana (Shanghai e Tokyo come da Cabo San Lucas). Nel 2012, l'aeroporto ha servito 29.491.553 passeggeri con un incremento del 9,28% rispetto al 2010. In condizioni ottimali, e con i recenti progetti di espansione e rinnovamento completati, il Benito Ju\u00e1rez sar\u00e0 capace di gestire un traffico di 32 milioni di passeggeri annui. Funge da hub per la pi\u00f9 grande compagnia del paese, Aerom\u00e9xico e come hub secondario per la sua sussidiaria Aerom\u00e9xico Connect."}
{"id": "1465565", "revid": "1543377", "url": "https://it.wikipedia.org/wiki?curid=1465565", "title": "Julija \u010cepalova", "text": "Vincitrice di sei medaglie olimpiche (tre ori) e altrettante mondiali (due ori), ha inoltre conquistato la Coppa del Mondo assoluta nel 2000-2001.\n\u00c8 moglie di Vasilij Ro\u010dev, a sua volta fondista di alto livello.\nBiografia.\nFiglia di Anatolij \u010cepalov, allenatore di fondo, . Debutt\u00f2 in campo internazionale ai Mondiali juniores di Harrachov del 1993, subito vincendo la sua prima medaglia nella manifestazione iridata giovanile.\nIn Coppa del Mondo debutt\u00f2 il 25 novembre 1995 nella 5\u00a0km a tecnica classica di Vuokatti (40\u00aa), ottenne il primo podio il 17 dicembre successivo nella staffetta di Santa Caterina di Valfurva (3\u00aa) e la prima vittoria il 7 dicembre 1997 nella medesima localit\u00e0, sempre in staffetta. Salt\u00f2 interamente le stagioni 2002-2003 e 2006-2007 ; rientr\u00f2 in attivit\u00e0 nell'inverno 2007-2008, . Oltre alla vittoria della Coppa del Mondo assoluta e di nel 2001 e di quella di distanza nel 2006, la \u010cepalova ha terminato altre cinque stagioni tra le prime dieci in classifica generale.\nIn carriera ha preso parte a tre edizioni dei Giochi olimpici invernali, (13\u00aa nella 5\u00a0km, 1\u00aa nella 30\u00a0km, 6\u00aa nell'inseguimento), (2\u00aa nella 10\u00a0km, 3\u00aa nella 15\u00a0km, 9\u00aa nella 30\u00a0km, 1\u00aa nello sprint, 4\u00aa nell'inseguimento) e (26\u00aa nella 10 km, 2\u00aa nella 30 km, 27\u00aa nello sprint, 9\u00aa nell'inseguimento, 1\u00aa nella staffetta) e a tre dei Campionati mondiali, vincendo sei medaglie.\nIl 25 agosto 2009 \u00e8 stata resa nota la sua positivit\u00e0 ad un test antidoping effettuato dopo la gara di Coppa del Mondo della Val di Fiemme del 3 gennaio precedente; tutti i risultati ottenuti da allora sono stati annullati e la \u010cepalova \u00e8 stata squalificata per due anni. Immediatamente la sciatrice ha annunciato il proprio ritiro dall'attivit\u00e0 agonistica.\nBilancio della carriera.\n, ad aver conquistato per ben tre volte la gara pi\u00f9 prestigiosa del circuito, la 30\u00a0km di Holmenkollen.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nPU = inseguimento\nTC = tecnica classica\nTL = tecnica libera\nMarathon Cup.\nMarathon Cup - vittorie.\nLegenda:\nMS = partenza in linea\nTC = tecnica classica\nTL = tecnica libera\nRiconoscimenti.\nNel 2004 ha ricevuto la Medaglia Holmenkollen."}
{"id": "1465566", "revid": "767487", "url": "https://it.wikipedia.org/wiki?curid=1465566", "title": "Al-Li", "text": "Le leghe \"Al-Li\" sono una serie di leghe di alluminio e litio che spesso includono anche rame e zirconio. Poich\u00e9 il litio \u00e8 l'elemento chimico metallico con la minore densit\u00e0 della tavola periodica, queste leghe sono significativamente meno dense dell'alluminio. Ogni 1% di peso di litio aggiunto all'alluminio riduce la densit\u00e0 della lega risultante del 3%.\nLe leghe Al-Li sono di primario interesse per l'industria aerospaziale, grazie al vantaggio di peso che procurano. Si usano attualmente in alcune strutture di aerei di linea e nell'elicottero AgustaWestland EH101. \nA partire dal 2006, la terza e attuale versione del serbatoio esterno dello Space Shuttle \u00e8 realizzata principalmente in Al-Li. Ulteriormente, le leghe Al-Li sono usate anche sui razzi Atlas V e Delta IV EELV e sar\u00e0 usato dalla NASA per il Programma Constellation, principalmente sui razzi Ares I e Ares V, cos\u00ec come sul veicolo spaziale Orion.\nI trucioli, gli scarti e altro materiale di riciclo in lega Al-Li deve essere tenuto separato dagli altri scarti di alluminio durante il riciclaggio, perch\u00e9 venendo a contatto con l'alluminio convenzionale si potrebbero provocare reazioni chimiche incendiarie con rischio di esplosione. "}
{"id": "1465572", "revid": "120312017", "url": "https://it.wikipedia.org/wiki?curid=1465572", "title": "Aliman", "text": "Aliman \u00e8 un comune della Romania di 2.961 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 4 villaggi: Aliman, Dun\u0103reni, Floriile, Vlahii.\nNei pressi del comune \u00e8 situata una riserva paleontologica su un'area di circa 15 ettari, interessante per la consistente presenza di fossili e frequentata da numerosi studiosi."}
{"id": "1465573", "revid": "287204", "url": "https://it.wikipedia.org/wiki?curid=1465573", "title": "Jonne Jarvela", "text": ""}
{"id": "1465576", "revid": "583609", "url": "https://it.wikipedia.org/wiki?curid=1465576", "title": "Il principe e il povero", "text": "Il principe e il povero \u00e8 un romanzo scritto nel 1881 da Mark Twain.\nTrama.\nInghilterra nei ghetti di Londra, XVI secolo: nello stesso giorno nascono due bambini dalle condizioni opposte. Il primo \u00e8 Edward Tudor, figlio del re Enrico VIII, il secondo \u00e8 Tom Canty, figlio di un criminale e destinato a una vita povera e misera. Cresciuti, i due si incontrano e, entrambi stanchi della loro vita, trovandosi molto simili nell'aspetto fisico, si scambiano i \"ruoli\": per un brevissimo periodo Tom sar\u00e0 il principe ed Edward il povero.\nTutto si complica quando Edward viene costretto a unirsi a dei criminali e rischia pi\u00f9 volte la vita, finendo anche in prigione; Enrico VIII muore e Tom \u00e8 costretto a essere incoronato re d'Inghilterra. Dopo una serie di avventure, Edward riuscir\u00e0 a riprendersi il trono grazie all'aiuto di un cavaliere che lo aveva accolto, Miles Hendon, e Tom e la sua famiglia diventeranno i protetti del re e usciranno dalla loro difficolt\u00e0 economica e dal loro squallore.\nIl tema del romanzo.\nIl tema affrontato nel libro \u00e8 quello di come la vita di ogni ragazzo sia condizionata dall'ambiente e dalla famiglia in cui viene al mondo.\nTom Canty che pure \u00e8 pieno di buona volont\u00e0, tanto che riesce a farsi un po' di cultura andando a lezione da un anziano sacerdote, \u00e8 comunque condizionato dalla povert\u00e0 della sua famiglia e dal fatto che il padre \u00e8 un ladro.\nIl suo gesto di lealt\u00e0 nei confronti del principe viene ricompensato con la nomina a guardia reale.\nIl principe \u00e8 costretto dai consiglieri di corte ad una vita di studio intenso, a seguire giornalmente lezioni di scherma... insomma a fare tutto quello che, a corte, era ritenuto importante per un sovrano. Egli si trova a vivere un'esperienza alla quale non \u00e8 certo preparato. Ma poter verificare di persona quali siano le vere condizioni in cui vive la povera gente \u00e8 sempre, per coloro che devono governare, una conoscenza utile per prendere decisioni che siano giuste e non danneggino i pi\u00f9 poveri.\nAdattamenti teatrali, musicali, cinematografici.\nDal romanzo sono stati tratti (o sono stati ispirati) i seguenti spettacoli:\nInfluenza culturale.\nAnimazione.\nL'incipit del romanzo \u00e8 utilizzato come elemento narrativo in vari prodotti di animazione:"}
{"id": "1465581", "revid": "767487", "url": "https://it.wikipedia.org/wiki?curid=1465581", "title": "Blue Crush", "text": "Blue Crush \u00e8 un film del 2002, diretto da John Stockwell, ambientato nel mondo del surf. L'idea del film nasce da un articolo scritto da Susan Orlean, intitolato \"Surfer Girls of Maui\" e pubblicato sulla rivista \"Outside\".\nA \"Blue Crush\" hanno partecipato numerose star del mondo del surf: Keala Kennelly, Carol Anne Philips, Coco Ho, Rochelle Ballard, Layne Beachley, Megan Abubo, Brian Keaulana, Tom Carroll, Jamie O'Brien, Bruce Irons, Makua Rothman\nTrama.\nAnne Marie Chadwick \u00e8 una surfista hawaiiana, che sin da piccola ha partecipato a gare locali dimostrando di essere una delle ragazze pi\u00f9 talentuose dell'isola. Ma il surf non le basta per mantenersi, e cos\u00ec lavora come cameriera insieme alle due migliori amiche, Lena ed Eden, presso uno dei pi\u00f9 lussuosi hotel delle Hawaii ad Oahu. I suoi genitori lasciarono sole lei e sua sorella minore, Penny, a cui Anne Marie fa praticamente da mamma. Tutte e quattro abitano in un appartamento sull'isola. Incoraggiata dalle amiche, Anne Marie si prepara per partecipare ad un importante evento di surf mondiale, il Pipeline Master, che si terr\u00e0 sull'isola, sforzandosi di vincere le paure legate ad un passato incidente causato dalla caduta da un'onda avvenuta tempo prima. Sull'isola un giorno arriva in vacanza il bel Matt, giocatore di football in vacanza con la sua squadra che chiede ad Anne Marie di farle lezioni di surf. Fra i due nascer\u00e0 l'amore, incoraggiato da Lena, ma scoraggiato da Eden, che sostiene rappresenti una disattenzione agli allenamenti per l'importante occasione di partecipare come wild card (cio\u00e8 una sorta di invito per atleti che non fanno parte del campionato mondiale ma che sono molto bravi sul territorio) al pipe master. Nel frattempo Penny \u00e8 sempre pi\u00f9 sbandata, alcuni surfisti locali litigano con Anne Marie per aver portato Matt a surfare in uno spot segreto, e le mogli e fidanzate dei compagni di squadra deridono Anne Marie durante una serata per la sua estrazione sociale. La ragazza sprofonda cos\u00ec in uno stato di angoscia e durante la festa in spiaggia si tuffa in mare. Matt la segue, e quando lei gli chiede cosa deve fare, lui le dice di essere se stessa, la ragazza che aveva conosciuto sulla spiaggia. Questo le far\u00e0 tornare la voglia di competere.\nParteciper\u00e0 col sostegno di tutti, dai locals, alle amiche, la sorella e al suo Matt. Nonostante una brutta caduta andr\u00e0 avanti nella competizione. Alla fine non vince la gara, ma con la sua ultima onda in cui far\u00e0 un tubo molto grande, la declamer\u00e0 l'eroe del giorno. Riuscir\u00e0 cos\u00ec a sconfiggere i suoi timori e ad aprirsi le agognate porte per un contratto con gli sponsor pi\u00f9 importanti.\nSequel.\nIl film ha un sequel \"Blue Crush 2\", che ha in comune col primo film solo il nome e il surf, ma la storia, gli attori le location ecc. cambiano completamente, oltre ad un budget molto pi\u00f9 basso."}
{"id": "1465585", "revid": "339392", "url": "https://it.wikipedia.org/wiki?curid=1465585", "title": "FC Stahl Eisenh\u00fcttenstadt", "text": ""}
{"id": "1465588", "revid": "1776051", "url": "https://it.wikipedia.org/wiki?curid=1465588", "title": "Amzacea", "text": "Amzacea (in turco \"Amza\u00e7a\") \u00e8 un comune della Romania di 2.631 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 3 villaggi: Amzacea, Casicea, General Sc\u0103ri\u0219oreanu."}
{"id": "1465591", "revid": "110157", "url": "https://it.wikipedia.org/wiki?curid=1465591", "title": "A Sunset Panorama", "text": "A Sunset Panorama \u00e8 un album del gruppo svedese post-rock Logh. \u00c8 stato pubblicato nel 2005."}
{"id": "1465592", "revid": "125800015", "url": "https://it.wikipedia.org/wiki?curid=1465592", "title": "Governatorato di Wadi al-Jadid", "text": "Il governatorato di W\u0101d\u012b al-Jad\u012bd () \u00e8 un governatorato dell'Egitto che si trova nel sud-ovest del paese, nel Deserto occidentale. Con una superficie di 376.505\u00a0km\u00b2, 1 volta e mezzo l italia \u00e8 il governatorato pi\u00f9 esteso dell'Egitto. Il capoluogo \u00e8 la citt\u00e0 di Kharga, situata nella oasi omonima.\nNel territorio del governatorato si trovano altre tre importanti oasi del Deserto occidentale: Farafra, Dakhla e Kharga."}
{"id": "1465596", "revid": "767487", "url": "https://it.wikipedia.org/wiki?curid=1465596", "title": "B\u0103r\u0103ganu", "text": "B\u0103r\u0103ganu (in turco \"Osmanfak\u0131\") \u00e8 un comune della Romania di 1.949 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 2 villaggi: B\u0103r\u0103ganu e Lanurile."}
{"id": "1465597", "revid": "287204", "url": "https://it.wikipedia.org/wiki?curid=1465597", "title": "Baraganu", "text": ""}
{"id": "1465603", "revid": "767487", "url": "https://it.wikipedia.org/wiki?curid=1465603", "title": "Castelu", "text": "Castelu (in turco \"K\u00f6stel\") \u00e8 un comune della Romania di 4.953 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 2 villaggi: Castelu e Nisipari."}
{"id": "1465606", "revid": "123471074", "url": "https://it.wikipedia.org/wiki?curid=1465606", "title": "Vincenzo Talarico", "text": "Biografia.\nOriginario di Acri, Talarico si trasfer\u00ec a Roma intorno agli anni trenta e l\u00ec inizi\u00f2 la professione di giornalista. In questa veste fu redattore, critico teatrale e cinematografico, collaboratore ed inviato speciale di numerosi quotidiani, tra i quali \"Il Resto del Carlino\", \"Il Messaggero\", \"La Stampa\", e soprattutto il \"Momento sera\" dove fu curatore della rubrica \"Il Gazzettino romano\". Collabor\u00f2 inoltre alle riviste \"Tempo Illustrato\", \"Settimo Giorno\", \"Epoca\", \"L'Europeo\", \"Vie Nuove\", \"Le Ore\" e \"Il Travaso\". Nel 1952 assunse la direzione del settimanale \"Il Cantachiaro\". Si ciment\u00f2 anche come scrittore satirico, pubblicando diversi romanzi che a partire dal 2003, su iniziativa della \"Fondazione Vincenzo Padula\", iniziano ad essere ristampati. \nIn qualit\u00e0 di giornalista fu al centro di una vicenda poco sconosciuta: nel 1943, a Roma fu proprio lui a divulgare prematuramente la notizia dell'armistizio di Cassibile con gli Alleati, firmato l'8 settembre di quell'anno; una data che ebbe poi, nel bene e nel male, conseguenze drammatiche per l'Italia.\nIl 29 agosto 1943 pubblic\u00f2 in forma anonima sui quotidiani \u00abMessaggero\u00bb e \u00abCorriere della Sera\u00bb lo scoop della relazione tra Claretta Petacci e Benito Mussolini, definendo la prima \"una ragazza volgarotta\" e il secondo non menzionandolo mai per nome, ma con appellativi come \"l'altissimo personaggio\", \"il capo del Governo\" o \"bibi\". Di questa pubblicazione fu in un primo momento accusato dalla Petacci il giornalista Indro Montanelli, il quale rischi\u00f2 anche la fucilazione.\nNel cinema esord\u00ec come sceneggiatore nel 1940 con il film \"Senza cielo\", diretto da Alfredo Guarini. Nel 1953, si guadagn\u00f2 un prezioso Nastro d'argento con \"Anni facili\", (1953), di Luigi Zampa, appunto per la sceneggiatura. Parallelamente, avvi\u00f2 la sua carriera d'attore cinematografico, prestandosi per ruoli grotteschi ai limiti dell'assurdo che ricalcavano la sua personalit\u00e0 e la sua parlantina a valanga infarcita di retorica provinciale e di toni irrimediabilmente divertenti.\nAffetto da strabismo, affront\u00f2 molto spesso il ruolo dell'indemoniato avvocato difensore, convinto di abbindolare la giuria con toni enfatici e facondi, decisamente accesi e sopra le righe, tuttavia il suo linguaggio tecnico forense era considerato talmente valido che molti credevano che avesse fatto studi di giurisprudenza e molti gli si avvicinavano per chiedergli consigli legali.\nFra i suoi film figurano: \"Mio figlio professore\" (1946) di Renato Castellani, \"Dov'\u00e8 la libert\u00e0...?\" (1954) di Roberto Rossellini, \"Il vigile\" (1960) di Luigi Zampa, \"Il mattatore\" (1960) di Dino Risi,\" I complessi \"(1965) nel 3\u00ba episodio diretto da Luigi Filippo D'Amico. Si ricordano anche \"Il bigamo\" (1955) con Marcello Mastroianni, \"Un giorno in pretura\" (1953) di Steno, ma soprattutto \"Un americano a Roma\" (1954), il primo film di vero grande successo di Alberto Sordi, nel quale Talarico \u00e8 un deputato, presso cui lavora come cameriera la fidanzata di Nando Moriconi, l'\"americano\".\nAttivo anche alla radio, come sceneggiatore dell'originale \"Lo Scialle di Lady Hamilton\", e in televisione, quando scrive con Ugo Pirro lo sceneggiato \"Luisa Sanfelice\" e appare nel 1967 in \"Il Circolo Pickwick\" di Ugo Gregoretti. Nel 1963 gli venne assegnato il Premio Saint-Vincent per il giornalismo.\nMor\u00ec a 63 anni. Subito dopo la sua morte il quotidiano \"Momento Sera\" indisse un \"Premio Nazionale Vincenzo Talarico\", la giuria del quale era composta da amici del giornalista, tra i quali Eduardo De Filippo, Vittorio Gassman, Ercole Patti e Giancarlo Vigorelli. Nel 2008 \u00e8 stata inoltre pubblicata una sua biografia, \"Vincenzo Talarico, un calabrese a Roma\"."}
{"id": "1465614", "revid": "1776051", "url": "https://it.wikipedia.org/wiki?curid=1465614", "title": "Cerchezu", "text": "Cerchezu (in turco \"\u00c7erkezk\u00f6y\") \u00e8 un comune della Romania di 1.532 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 4 villaggi: Cerchezu, C\u0103scioarele, M\u0103gura, Viroaga."}
{"id": "1465616", "revid": "767487", "url": "https://it.wikipedia.org/wiki?curid=1465616", "title": "Lorenzo da Ripafratta", "text": "\u00c8 soprannominato \"Arca del Testamento\". Fu vicario generale dell'ordine riformato. Partecip\u00f2 a un movimento di rinnovamento spirituale degli ordini monastici. Si affianc\u00f2 al beato Giovanni Dominici per la riforma dell'Ordine dei Frati Predicatori.\nFu beatificato da Pio IX il 4 aprile 1851."}
{"id": "1465625", "revid": "1776051", "url": "https://it.wikipedia.org/wiki?curid=1465625", "title": "Chirnogeni", "text": "Chirnogeni (in turco \"G\u00fcvenli\") \u00e8 un comune della Romania di 3.439 abitanti, ubicato nel distretto di Costanza, nella regione storica della Dobrugia.\nIl comune \u00e8 formato dall'unione di 3 villaggi: Chirnogeni, Credin\u021ba, Plopeni."}
{"id": "1465626", "revid": "842", "url": "https://it.wikipedia.org/wiki?curid=1465626", "title": "Battle Stadium Don", "text": ""}
{"id": "1465629", "revid": "1714247", "url": "https://it.wikipedia.org/wiki?curid=1465629", "title": "Jerzy Kawalerowicz", "text": "Di origine armena per parte di padre (il cognome della famiglia paterna originariamente era Kavalarian), dal 1946 al 1949 studi\u00f2 all'Accademia di Belle Arti di Cracovia. Fu il fondatore e primo capo di Stowarzyszenie Filmowc\u00f3w Polskich (Associazione dei registi polacchi; 1966). Dal 1980 al 2007 fu professore nella Scuola Nazionale di Cinema, Televisione e Teatro di \u0141\u00f3d\u017a (PWSFTViT). \u00c8 stato anche dottore honoris causa alla Sorbona e al PWSFTViT di \u0141\u00f3d\u017a."}
{"id": "1465630", "revid": "767487", "url": "https://it.wikipedia.org/wiki?curid=1465630", "title": "Abbandono (psicologia)", "text": "L'abbandono, nell'ambito della psicologia, pu\u00f2 essere visto come un sentimento che \u00e8 causa di disagio emotivo e, in certi casi, di eventuali disturbi psichici che si possono manifestare attraverso l'angoscia e la solitudine.\nInfatti, se un rapporto affettivo (inteso in senso esteso) tra un individuo e uno o pi\u00f9 componenti del mondo esterno si spezza, pu\u00f2 minare alla base una situazione di stabilit\u00e0 psicologica derivante in parte anche da questo legame.\nLa situazione \u00e8 ovviamente variabile a seconda di molti fattori; innanzitutto, essa dipende dal modo con il quale si \u00e8 verificata la risoluzione del legame: tanto pi\u00f9 la rottura \u00e8 imprevista, brusca e di difficile risanamento (subentra il timore che non si torni pi\u00f9 allo stato precedente), tanto pi\u00f9 potrebbe essere grave il danno psichico che ne pu\u00f2 conseguire.\nUn altro fattore da considerare \u00e8 relativo al soggetto che subisce l'abbandono: et\u00e0 e personalit\u00e0 rivestono quindi dei ruoli estremamente importanti, che possono fare inasprire le reazioni alla rottura del legame affettivo fino a livelli di depressione o fino alla configurazione di stabiliti tratti psicologici, le cosiddette \"personalit\u00e0 abbandoniche\".\nNell'infanzia i sentimenti di abbandono sono molto frequenti, e di solito legati alla mancanza, temporanea o definitiva, di figure familiari, in primis la deprivazione di quella madre (ambito studiato dalla teoria dell'attaccamento). Un caso tipico e sintomatico, anche se non provoca ripercussioni, \u00e8 quello del primo giorno di scuola, in cui il bambino non si vuole privare della figura materna e ci\u00f2 gli causa momenti di sconforto. Un caso ben pi\u00f9 grave, sempre a livello infantile, pu\u00f2 essere rappresentato dal bambino privato della madre e collocato in un istituto: ci\u00f2 pu\u00f2 essere fonte di rallentamento dello sviluppo psichico e fisico (quest'ultimo pi\u00f9 di rado).\nNell'et\u00e0 adulta la psicopatologia dell'abbandono si verifica, ad esempio, a fronte della scomparsa di persone amate (ad es. per lutto), una condizione che, in alcuni, casi pu\u00f2 portare a vissuti depressivi come alla non rassegnazione della fine del rapporto, con il desiderio, pi\u00f9 o meno celato, di voler cercare ancora un \"contatto\" con il defunto."}
{"id": "1465642", "revid": "287204", "url": "https://it.wikipedia.org/wiki?curid=1465642", "title": "Castle Clinton", "text": "Castle Clinton, Fort Clinton o Castle Garden \u00e8 un'ex installazione militare statunitense che si trova a Battery Park all'estremit\u00e0 meridionale del \"borough\" newyorkese di Manhattan.\nCostruito all'inizio del XIX secolo come opera difensiva, tra il 1855 e il 1890 serv\u00ec come centro di smistamento per l'immigrazione fino al trasferimento di dette funzioni all'analoga struttura istituita a Ellis Island.\nIn seguito fu utilizzato come \"biergarten\", luogo pubblico per eventi, teatro e acquario.\nDal 1966 figura nel registro nazionale dei luoghi storici degli Stati Uniti.\nStoria.\nIl forte prende il nome da De Witt Clinton, sindaco di New York, che, tra il 1808 e il 1811, rinforz\u00f2 le difese della baia.\nNel 1823 il forte fu ribattezzato \"Castle Garden\".\nIl centro di smistamento per immigrati di Castle Garden divenne operativo nel 1847 creato per far fronte alla prima grande ondata immigratoria di massa rappresentata da centinaia di migliaia di irlandesi sfuggiti alla grande carestia che si era abbattuta sul loro paese sconvolto dalla malattia delle patate\nLa stazione fu in funzione fino al 1890, anno in cui l'amministrazione federale, sotto pressione di una seconda e pi\u00f9 imponente ondata immigratoria proveniente da tutti gli stati d'Europa, decise di aprirne una pi\u00f9 funzionale rispetto alla nuova situazione verificatasi, appunto quella di Ellis Island."}
{"id": "1465643", "revid": "36426", "url": "https://it.wikipedia.org/wiki?curid=1465643", "title": "\u00c8lide", "text": ""}
{"id": "1465647", "revid": "1100311", "url": "https://it.wikipedia.org/wiki?curid=1465647", "title": "Alexander Baumjohann", "text": "Carriera.\nCresciuto nelle giovanili del Teutonia Waltrop, a 13 anni \u00e8 passato allo . Nonostante le 7 presenze nella Nazionale Under-17 tedesca non riesce per\u00f2 a trovare spazio in prima squadra e raccoglie solo due presenze in Bundesliga. A gennaio 2007, alla scadenza del suo contratto con lo Schalke, ha firmato un contratto con il Borussia M\u00f6nchengladbach. Il 27 gennaio dello stesso anno ha fatto il suo esordio in Bundesliga con la nuova maglia.\nNell'estate del 2009 \u00e8 stato acquistato dal , con cui ha disputato tre partite di campionato, ma dopo solo sei mesi ha fatto ritorno allo Schalke 04.\nNel agosto 2012 entra a far parte del con un contratto di un anno con l'opzione di altri due anni."}
{"id": "1465655", "revid": "117840102", "url": "https://it.wikipedia.org/wiki?curid=1465655", "title": "Andrzej Munk", "text": "Nel 1944 partecip\u00f2 alla rivolta di Varsavia. Nel 1951 studi\u00f2 nella Scuola nazionale di cinema, teatro e TV di \u0141\u00f3d\u017a (PWSFTViT), debutt\u00f2 nel 1955 con il lungometraggio \"La croce azzurra\". Il suo film \"Passeggiata nella vecchia citt\u00e0\" ricevette il gran premio alla Mostra di Venezia nel 1959.\nNel 1961 mor\u00ec in un incidente automobilistico vicino a \u0141\u00f3d\u017a."}
{"id": "1465663", "revid": "1573940", "url": "https://it.wikipedia.org/wiki?curid=1465663", "title": "Chiesa di San Giacomo di Corte", "text": "La chiesa di San Giacomo di Corte - nonch\u00e9 santuario di Nostra Signora della Lettera - \u00e8 un luogo di culto cattolico situato nel quartiere di Corte, in via San Francesco d'Assisi, nel comune di Santa Margherita Ligure nella citt\u00e0 metropolitana di Genova. La chiesa \u00e8 sede della parrocchia di San Giacomo del vicariato di Rapallo-Santa Margherita Ligure della diocesi di Chiavari.\nStoria.\nSecondo una tradizione popolare il culto religioso verso Nostra Signora della Lettera \u00e8 legato ad una statua in legno che, come racconta la leggenda, fu trovata nello specchio acqueo della baia di Corte da alcuni pescatori il 20 giugno del 1783. Uno dei marinai, accortosi della figura lignea in mare, riusc\u00ec a raggiungere l'effigie e ad issarla a bordo della barca. Un'onda improvvisa per\u00f2 fece s\u00ec che la statua ricadde in mare, ma nuovamente fu riportata a bordo e nascosta nel fondo dell'imbarcazione.\nGiunti sulla spiaggia alcuni bambini scoprirono la statua, nascosta dai marinai, richiamando cos\u00ec l'attenzione degli abitanti di Corte che si accordarono con i pescatori a donare la scultura alla locale chiesa di San Giacomo.\nIn seguito si venne a sapere che tale statua, ritraente la Vergine Maria con il Bambino Ges\u00f9 sulla mano sinistra e sulla destra una lettera, non fu altro che una copia dell'immagine venerata nel maggiore santuario di Messina posta sul frontone della dogana messinese, di fronte al porto. Questa statua mariana cadde in mare a seguito di un forte terremoto che colp\u00ec l'Italia meridionale nel 1783, e le correnti marine trasportarono la scultura al largo di Santa Margherita Ligure.\nAnnualmente vi si celebrano i festeggiamenti patronali l'ultima domenica di luglio portando la statua in processione assieme ai tradizionali crocifissi in legno.\nDescrizione.\nL'attuale chiesa parrocchiale fu costruita nel corso del XVII secolo, ma alcune fonti storiche documentano l'edificio gi\u00e0 a partire dall'anno 1000; essa fu soggetta inizialmente all'abbazia di San Fruttuoso, nella baia omonima.\nL'edificio \u00e8 diviso a tre navate e all'interno sono presenti, oltre alla gi\u00e0 citata statua della \"Madonna della Lettera\" scolpita nel 1766 da ignoto scultore, anche diversi cicli di affreschi del pittore Nicol\u00f2 Barabino. La facciata in stile barocco ospita al centro, in una nicchia, la statua marmorea di san Giacomo."}
{"id": "1465664", "revid": "12554415", "url": "https://it.wikipedia.org/wiki?curid=1465664", "title": "Palazzetto Flaminio", "text": ""}
{"id": "1465667", "revid": "339392", "url": "https://it.wikipedia.org/wiki?curid=1465667", "title": "La Cinella", "text": ""}
{"id": "1465669", "revid": "228587", "url": "https://it.wikipedia.org/wiki?curid=1465669", "title": "The Perfect Drug", "text": "The Perfect Drug \u00e8 un singolo del gruppo musicale statunitense Nine Inch Nails, pubblicato il 13 maggio 1997.\nDescrizione.\nIl brano fu scritto per il film di David Lynch \"Lost Highway\" (conosciuto in Italia come \"Strade perdute\") e, di fatto, fa parte della colonna sonora del film. Alcuni remix della canzone si trovanno nell'EP \"\"The Perfect Drug\" Versions\" (conosciuto anche come \"Halo 11\").\nLa versione originale del brano non appare tra le tracce della versione americana del singolo. \"The Perfect Drug\" \u00e8 stata successivamente inserita nelle tracklist dei singoli \"We're in This Together\" e \"Into the Void\", ma non si trattava della versione originale, che \u00e8 presente solamente nella colonna sonora del film.\nIl video diretto da Mark Romanek (lo stesso regista di \"Closer\"), fu pubblicato il 18 gennaio 1997 ed \u00e8 presente nel VHS \"Closure\"."}
{"id": "1465671", "revid": "149587", "url": "https://it.wikipedia.org/wiki?curid=1465671", "title": "Parlesca", "text": ""}
{"id": "1465674", "revid": "287204", "url": "https://it.wikipedia.org/wiki?curid=1465674", "title": "TW Hydrae", "text": "TW Hydrae (TW Hya) \u00e8 la stella T Tauri pi\u00f9 vicina al Sole, situata a 184 anni luce dal Sistema solare nella costellazione dell'Idra.\nCaratteristiche fisiche.\nTW Hydrae ha una massa molto simile a quella del Sole, un poco inferiore (70%) ma ha solo 10 milioni di anni di et\u00e0. Si ritiene che attorno alla stella si trovi un disco protoplanetario, costituito da gas e polveri, che \u00e8 stato visualizzato dalle immagini del Telescopio spaziale Hubble e, nel marzo 2016, dalle potenti antenne interferometriche dell\"'Atacama Large Millimeter/submillimeter Array\" (ALMA) che ha evidenziato il disco con un dettaglio senza precedenti, rivelando una serie di anelli concentrici brillanti formati da polvere e solchi scuri, dove forse un pianeta con orbita simile a quella terrestre si sta verosimilmente formando.\nTW Hydrae \u00e8 accompagnata da una ventina di stelle poco massicce aventi et\u00e0 e moto proprio simile; questa associazione prende il nome di \"associazione TW Hydrae\" (TWA), una delle regioni di recente formazione stellare pi\u00f9 vicine al Sole.\nPianeta non confermato.\nNel 2007 si annunci\u00f2 la scoperta di un pianeta gioviano attorno alla stella, che orbiterebbe in 3,56 giorni ad una distanza di 0,04 UA. Tuttavia nel 2008, un gruppo di ricercatori spagnoli sment\u00ec la presenza del pianeta, attribuendo la differenza della velocit\u00e0 radiale della stella non ad un pianeta ma ad una grande e fredda macchia stellare che copre il 7% della superficie stellare, e che entra ed esce dal campo di visione durante la rotazione della stella su se stessa.\nNel 2013, ricercatori del gruppo del Telescopio spaziale Hubble, notando una larga fascia di vuoto nel disco di detriti attorno alla stella, hanno suggerito l'esistenza di un giovane esopianeta avente una massa compresa tra le 6 e 28 volte quella terrestre e distante circa 12 miliardi di chilometri dalla stella. Se confermato, si tratterebbe del pianeta con il maggior semiasse maggiore tra quelli finora scoperti.\nNel 2016, nuove osservazioni del disco protoplanetario compiute con il radiointerferometro ALMA, situato in Cile, hanno mostrato evidenze della probabile esistenza di un pianeta in formazione simile a Nettuno, distante circa 22 UA dalla stella.\nSempre con ALMA nel 2018 \u00e8 stata rilevata la presenza di acido formico (HCOOH) nel disco protoplanetario circondante la stella. Tale molecola, che prende il nome dalla sua abbondanza nelle formiche terrestri, \u00e8 l'acido pi\u00f9 semplice presente in natura"}
{"id": "1465676", "revid": "123183149", "url": "https://it.wikipedia.org/wiki?curid=1465676", "title": "PalaTorino", "text": "Il PalaTorino \u00e8 una struttura polivalente di Torino, in precedenza noto per esigenze di sponsorizzazione come PalaStampa e Mazda Palace.\nSituato alle Vallette, nelle immediate vicinanze dell'Allianz Stadium, \u00e8 raggiungibile dall'uscita Venaria Reale-Druento della Tangenziale Nord.\nL'impianto.\nIl progetto nasce nel 1990 dall'incontro dell'allora assessore torinese alla cultura Marzano e l'imprenditore Divier Togni.\nIl Comune di Torino e il gruppo Togni stipularono una convenzione: il primo diede il terreno e si occup\u00f2 delle opere di urbanizzazione; il secondo mise il capitale per edificare la struttura e gli venne assegnata la gestione dell'impianto per trent'anni, con conseguenti spese di ordinaria e straordinaria manutenzione e senza alcun onere per il Comune che ne divenne subito proprietario, con il diritto di poterne disporre ottanta giorni all'anno.\nDopo un periodo iniziale di incertezze, nel luglio 1991 venne inaugurato il cantiere con la posa della prima pietra. A gennaio vi fu la posa della trave circolare a sostegno dell'imponente cupola di copertura dal diametro di quaranta metri. I lavori proseguirono a rilento e l'inaugurazione inizialmente prefissata per l'autunno del 1993 slitt\u00f2 alla primavera del 1994 e poi ancora all'autunno dello stesso anno, a causa dell'ultimazione dei lavori necessari per rendere la struttura idonea ad accogliere il pubblico.\nFu cos\u00ec inaugurato il 22 ottobre 1994 in occasione del concerto di Adriano Celentano, successivamente ha ospitato concerti, manifestazioni, convention, spettacoli ed eventi sportivi e culturali.\nLa struttura \u00e8 polifunzionale e finalizzata alla massima flessibilit\u00e0, in base alle esigenze del singolo evento. Gli spazi interni sono modulabili e attrezzati per realizzare l'allestimento in una delle due semi-arene contrapposte di cui l'impianto \u00e8 composto, che si ispirano agli anfiteatri greci e romani. L'arena pi\u00f9 piccola ha una capacit\u00e0 di 3 000 posti, mentre l'arena principale dispone di 10 000 posti netti suddivisi tra tribune e parterre.\nTerminata la sponsorizzazione con La Stampa durata nove anni, il Palastampa cambi\u00f2 nome in occasione del concerto di Claudio Baglioni del 21 novembre 2003, infatti concluso l'accordo per una nuova sponsorizzazione, venne ribattezzato Mazda Palace.\nOltre al Mazda Palace di Torino ne erano presenti uno a Milano e un altro a Genova, che hanno successivamente cambiato sponsor diventando rispettivamente PalaSharp e 105 Stadium.\nPer quindici anni, quello che nella memoria collettiva \u00e8 ricordato ancora come il \"PalaStampa\", \u00e8 stato il punto di riferimento per tutti i piemontesi appassionati di musica e concerti. Durante la sua attivit\u00e0, la struttura di Corso Ferrara ha ospitato puntualmente le tourn\u00e9e di tutti gli artisti italiani, e soprattutto i concerti dei grandi artisti stranieri. Il PalaTorino ha contribuito a riportare Torino nel circuito internazionale delle grandi manifestazioni. Un circuito che ormai da anni aveva deciso di evitare il capoluogo subalpino; almeno per quel che riguardava le tourn\u00e9e invernali. Il problema principale era infatti uno e semplicissimo: mancava in citt\u00e0 una soluzione intermedia fra la maxi-platea e gli spazi teatrali, uno spazio in grado di ospitare le grandi produzioni al chiuso. Il vecchio PalaRuffini risultava sempre pi\u00f9 frequentemente piccolo per contenere insieme i giganteschi palchi delle \"rockstar\" e il pubblico necessario a pagare i costi di produzione. Spesso gli organizzatori locali erano costretti a ricorrere al raddoppio delle date, altre volte il pubblico rimasto senza biglietto restava sempre numeroso fuori dal palazzetto.\nGli eventi.\nGi\u00e0 pochi mesi dopo la sua inaugurazione la struttura ospit\u00f2 il primo grande appuntamento di livello internazionale, il 20 febbraio 1995 si accesero i riflettori sul gruppo americano dei R.E.M. che apriva proprio a Torino la sua tourn\u00e9e italiana. Ma il primo evento di grande richiamo fu il 28 aprile 1995, quando al Palastampa si esibirono i Take That. Il gruppo inglese all'apice del successo; in quegli anni era la vera e propria mania delle \"teen-agers\", successo paragonabile solo a quella che riscossero i Duran Duran negli anni ottanta. Centinaia di adolescenti in delirio presero d'assalto il palazzetto fin dal giorno prima. Il giorno dello show centinaia di fans bloccarono addirittura le vie di Porta Nuova, mettendo letteralmente sotto assedio il Turin Palace Hotel, dove alloggiavano i cantanti. La serata si chiuse nel tripudio generale, ai piedi di un palco di 30 metri, con diecimila fans in delirio arrivate da mezza Italia.\nDal 31 ottobre al 5 novembre 1995 il PalaStampa ospit\u00f2 la prima mostra-salone del Made in USA intitolata semplicemente \u201cL'America\u201d. Un viaggio tra i miti e i sogni d'oltreoceano, tra Limousine e Cowboy, cimeli di Elvis e James Dean, la Coca-Cola e juke-box. Tutto rigorosamente al ritmo di rock\u2019n\u2019roll, del Blues e del Jazz, con concerti diversi per ogni serata della rassegna. Protagonista assoluta la Harley Davidson, con una giornata esclusivamente dedicatavi. Il sogno a motori continu\u00f2 con l'esposizione di Cadillac, Chevrolet e Cheerokee. Inoltre una sezione venne dedicata al cinema con la galleria hollywoodiana dei manifesti dei film che hanno fatto la storia, immancabile la presenza della Walt Disney e della 20th Century Fox con la grande saga di Star Wars. La chiusura sotto il segno del Western, con l'esibizione di cowboy a cavallo e dall'immancabile toro meccanico.\nIl 12 aprile 1996 fu la prima e anche l'unica volta di Vasco Rossi al PalaStampa, con il suo \"Nessun pericolo per te\". Dopo quella tourn\u00e9e il cantante emiliano calcher\u00e0 solo i grandi palchi degli stadi italiani e per pi\u00f9 volte nel corso degli anni i suoi show faranno tappa al vicino stadio delle Alpi.\nLa data del 29 settembre 1996 \u00e8 ricordata dagli amanti del rock come il giorno del ritorno in citt\u00e0 della pi\u00f9 grande band di Thrash metal: i Metallica. La band californiana, che aveva suonato nel 1993 allo stadio delle Alpi, era impegnata con la nuova tourn\u00e9e per promuovere l'album \"Load\", e portava per i palasport d'Europa uno spettacolo particolare; con luci sostenute da bracci mobili, tra filo spinato, fuochi d'artificio, lingue di fuoco, rombi di mitra ed elicotteri. I quattro si esibirono davanti a oltre 7000 fan con un rock pesante ma sapiente, intessuto di blues con forti venature romantiche e diabolici riff.\nIl 30 maggio 1997 i Litfiba tennero proprio al PalaStampa la data di chiusura della trance primaverile del loro \"Mondi sommersi Tour\" davanti a 9500 persone. Il concerto venne registrato dalle telecamere di MTV e successivamente riproposto sul canale musicale per tutto l'autunno di quell'anno.\nIl 13 giugno 1998 l'impianto torinese fu sede dello storico festival itinerante Monsters of Rock a cui parteciparono Drakkar, Primal Fear, Overkill, Hammerfall, Saxon La manifestazione fu impreziosita dalla presenza dei grandi Joe Satriani, Uli Jon Roth e Michael Schenker (riuniti sotto la sigla G3), Dream Theater e Deep Purple.\nIl 21 luglio 2001 fece tappa a Torino, con la sua unica data italiana, l'Elevation Tour degli U2. Il concerto si tenne nel vicino stadio delle Alpi e per il grande evento erano attesi da tutto il Nord Italia, dalla Francia e dalla Svizzera oltre 71 000 fans. In concomitanza con i tumultuosi giorni del G8 nella vicina Genova, con tutti gli alberghi prenotati e in considerazione dell'enorme afflusso, il comune di Torino mise a disposizione il PalaStampa e lo attrezz\u00f2 per accogliere duemila persone dove poter dormire la notte precedente e la notte del concerto. Anche nel piazzale ci fu posto per 200 tende e un migliaio di saccopelisti.\nPer tre giorni, dal 30 settembre al 2 ottobre 2005, Torino divenne capitale del tatuaggio e dei bikers con la \u201cBike Tattoo Expo\u201d. Una kermesse articolata su pi\u00f9 fronti con gli stand dei tatuatori, sexy shop e le vetrine destinate a auto e moto. Ma anche intrattenimento di musica live con concerti rock, appuntamenti ludici, culturali e dibattiti. Saggi di arti marziali e le premiazioni dei tatuaggi e i kustom pi\u00f9 spettacolari.\nNel 2011 cessa la sua attivit\u00e0 sia per gli alti costi di gestione della struttura che per la concorrenza formatasi negli ultimi anni da altri operatori del settore insediatisi in citt\u00e0 rivolti a sfruttare il pi\u00f9 ben spazioso e moderno PalaOlimpico.\nLo sport.\nEssendo il PalaTorino una struttura costruita per ospitare esclusivamente spettacoli e concerti, non fu mai utilizzata da societ\u00e0 sportive della citt\u00e0 come sede per le loro attivit\u00e0, in quanto erano da sempre indirizzate ad utilizzare le tradizionali strutture quali; il PalaRuffini, il Palasport Le Cupole, il Palavela e il Palazzetto dello sport di Collegno.\nAnche in occasione della ristrutturazione del PalaRuffini, le societ\u00e0 ripiegarono su altre sistemazioni, in quanto l'affitto dell'arena di Corso Ferrara avrebbe comportato delle spese di affitto fuori portata.\nComunque, nel corso degli anni, e in occasioni sporadiche, il PalaTorino ha potuto accogliere eventi sportivi ed esibizioni di grande richiamo per il pubblico.\nTrial indoor.\nUno degli sport che negli anni ha riscosso sempre pi\u00f9 successo a Torino con appuntamenti fissi \u00e8 stato senza dubbio il Trial Indoor. Il capoluogo piemontese \u00e8 stato per lungo tempo l'unica tappa italiana del calendario iridato. E a partire dal 1998 la competizione si \u00e8 tenuta al PalaStampa e puntualmente al suo interno veniva allestita l'area con enormi tronchi d'albero, cubi di cemento, lastroni di pietra e rampe tra cascate artificiali per ospitare le esibizioni, le quali hanno sempre richiamato migliaia di appassionati. Il 24 e 25 gennaio, guidati dal finlandese Tommy Ahvala, presero parte alle competizione sette tra i migliori specialisti del mondo tra cui anche gli italiani Diego Bosis e Donato Miglio.\nAncora il 21 e il 22 novembre sempre di quell'anno ospit\u00f2 la seconda edizione della Coppa Spea, specialit\u00e0 del Trial Indoor International, al quale parteciparono il pluricampione inglese Dougie Lampkin, il giapponese Kenichi Kuroyama e il britannico Colley. Le prove vennero affiancate anche dal \u201cTrial Show\u201d che metteva in luce i migliori giovani italiani dai 7 ai 16 anni.\nDopo un anno al PalaRuffini e uno di digiuno, il 20 e il 21 gennaio 2001 il trial torn\u00f2 al PalaStampa con 3500 biglietti venduti solo in prevendita. La quarta prova del Campionato del Mondo, per l'occasione ribattezzata \u201c\"Adrenalina pura\"\u201d, vide ancora protagonista Lampkin, con il giapponese Takahisa Fujinami e gli spagnoli Marc Colomer e Marc Freixa.\nL'esperienza fu ripetuta il 26 e il 27 gennaio del 2002, quando Torino fu sesta tappa del circuito mondiale vinta dallo spagnolo Albert Cabestany. Molto atteso in quell'edizione anche il campione italiano Dario Re.\nNel 2003 Torino cadde a met\u00e0 del calendario agonistico dei mondiali, la sera dell'8 febbraio e prosegu\u00ec anche il giorno seguente. In quell'edizione oltre ai soliti noti si mise in evidenza il giovane spagnolo Adam Raga, che quell'anno si laure\u00f2 Campione del mondo.\nQuella del 2005 fu l'ultima edizione a svolgersi all'interno dell'impianto di Corso Ferrara, sempre per il Trial Indoor International in due giorni di gare che registrarono il tutto esaurito con 5 000 biglietti venduti.\nLa sera del 19 novembre con il \"Trofeo Allianz Subalpina\" e il pomeriggio successivo con il \"Trofeo Sanpaolo\", con la partecipazione delle promesse europee Tadeusz Blazusiak e Toni Bou. Quest'ultimo con il connazionale Raga vincitore delle due competizioni. A completare il cast dei piloti ci furono anche il campione italiano indoor ed outdoor Fabio Lenzi ed il suo vice Daniele Maurino. Nell'intervallo tra le due prove ci fu spazio per Vittorio Brumotti alle prese con un'esibizione di bicitrial.\nDall'anno successivo la kermesse si spost\u00f2 al PalaIsozaki.\nWrestling.\nNel 2004 il Mazda Palace ha anche ospitato eventi delle due federazioni pi\u00f9 famose a livello professionistico di wrestling.\nIl 10 ottobre 2004 sbarc\u00f2 in Italia il roster di WWE SmackDown. Dopo il successo degli anni ottanta, lo show aveva riscoperto una seconda vita grazie alla ripresa con buon esito delle trasmissioni televisive, e con un seguito di fan sempre pi\u00f9 numeroso e in attesa spasmodica. Gli appuntamenti italiani furono un successo e dopo la data di Firenze anche a Torino si registr\u00f2 il tutto esaurito, con i bagarini all'esterno a vendere biglietti a cifre esorbitanti. Il pubblico pot\u00e9 ammirare star mondiali del calibro di Eddie Guerrero, Rey Mysterio, Rob Van Dam, The Undertaker, Big Show, Kurt Angle, JBL e Carlito.\nSull'onda del successo presero ad avere maggiore visibilit\u00e0 anche leghe meno famose come la federazione italiana Italian Wrestling Superstar, che nell'arena piccola dell'impianto organizz\u00f2 il 21 novembre 2004 una serata nel corso del quale si assegn\u00f2 il titolo mondiale dei pesi massimi, nell'incontro tra il lottatore dominicano El Dinamico e il canadese Starbuck.\nSituazione attuale.\nDopo la chiusura dell'impianto avvenuta nel 2011, il terreno intorno al quale sorge l'arena \u00e8 stato rilevato in gestione dalla Juventus Football Club. La societ\u00e0 bianconera ha successivamemte edificato la propria cittadella sportiva e commerciale, che comprende una grande area verde pubblica di circa 100\u00a0000\u00a0m\u00b2, la ristrutturazione della Cascina Continassa che \u00e8 diventata la nuova sede del club, oltre alla costruzione del nuovo centro sportivo per la prima squadra nonch\u00e9 di un hotel.\nUna riqualificazione che, successivamente, potrebbe comprendere anche l'arena, la quale sorge sui terreni consegnati alla societ\u00e0 bianconera ma \u00e8 ancora \"sub iudice\", al centro di un confronto fatto di carte bollate tra il Comune, che ne \u00e8 proprietario, e Divier Togni, che l'ha ancora in concessione.\nContenzioso con il comune.\nAl termine delle Olimpiadi invernali del 2006, la Regione, il Coni, il Comune e la Provincia costituirono la societ\u00e0 per la gestione e la manutenzione dei siti olimpici denominata \"Parcolimpico\". In seguito venne indetta una gara d'appalto diretta a privati per rilevare il 70 per cento della societ\u00e0 operativa. L'appalto, che comprende anche la concessione trentennale del PalaOlimpico, venne aggiudicato dalla Get Live 2, costituita da \"Set Up\" (societ\u00e0 torinese che organizza eventi e concerti) e da Live Nation, che hanno cos\u00ec dirottato la gran parte dei concerti sulla nuova struttura.\nA seguito di questi sviluppi il Gruppo Togni ha citato in tribunale il Comune per violazione del contratto con relativa richiesta di risarcimento danni, in quanto l'accordo stipulato nel 1990 impegnava il Comune a non concedere a terzi altre concessioni con le medesime caratteristiche e a non favorire attivit\u00e0 di concorrenza che avrebbero cos\u00ec comportato un forte danno economico che ha portato all'inevitabile chiusura del PalaTorino.\nA distanza di anni non \u00e8 stato ancora raggiunto un accordo tra le parti e, in attesa della scadenza della concessione, la struttura \u00e8 ancora abbandonata a se stessa."}
{"id": "1465681", "revid": "117129812", "url": "https://it.wikipedia.org/wiki?curid=1465681", "title": "Riccardo Picchio", "text": "Biografia.\nStudi\u00f2 alla Sapienza di Roma e nel 1946 si laure\u00f2 in quella universit\u00e0, dove fu allievo di Enrico Damiani, Ettore Lo Gatto e Giovanni Maver. Nel 1947 fu redattore del giornale \"L'Avanti!\". Nel 1948 fu lettore di lingua italiana nell'Universit\u00e0 di Varsavia. Dal 1953 al 1961 fu professore nelle Universit\u00e0 di Firenze e Pisa. Fra il 1961 e il 1965 fu a capo dell'Istituto di Filologia Slava all'Universit\u00e0 La Sapienza (successore di Giovanni Maver) e poi fu professore di Letteratura Slava nell'Universit\u00e0 Yale. Dal 1985 al 1993 fu professore ordinario di Lingua e Letteratura Russa presso l'Istituto Universitario di Napoli.\nScrisse per l'annale \"Ricerche Slavistiche\" e a lungo collabor\u00f2 col suo maestro Maver nella redazione di quella rivista. I suoi studi slavistici, pur spaziando in ambiti pi\u00f9 vasti, si concentrarono con ricerche approfondite sui periodi medievale e rinascimentale, con attenzione estesa alla successiva et\u00e0 illuministica. \nFu membro della Medieval Academy of America, oltre che delle Accademie delle scienze di Russia, Polonia e Bulgaria. Negli ultimi anni di vita la sua attivit\u00e0 di ricerca, molto apprezzata anche all'estero (come \u00e8 facile evincere dalla sottostante bibliografia), fu pesantemente condizionata dalla malattia di Parkinson, fino alla morte avvenuta il 13 agosto 2011 nel Connecticut. "}
{"id": "1465686", "revid": "111660634", "url": "https://it.wikipedia.org/wiki?curid=1465686", "title": "Johann von Tiefen", "text": "Biografia.\nLa data di nascita di Von Tiefen \u00e8 sconosciuta, ma si ha ragione di credere che fosse originario della Svizzera. La sua carriera nell'ordine inizi\u00f2 a Elbing, dove divenne uomo di fiducia del Gran Ospitaliere Heinrich Reu\u00df von Plauen. Nel 1474 egli divenne Komtur di Memel e due anni pi\u00f9 tardi, Gran Komtur. Egli rappresent\u00f2 l'Ordine Teutonico in diverse missioni diplomatiche in altrettante corti europee.\nAi tempi del Gran Maestro Martin Truchse\u00df von Wetzhausen, von Tiefen tent\u00f2 di allentare le pressioni tra l'Ordine Teutonico ed il Regno di Polonia. Nel 1480 divenne Komtur di Brandeburgo (Frisches Haff) e Gran Ospitaliere dell'orde. Il 25 giugno 1487, von Tiefen si rec\u00f2 a Drengfurt per la fondazione di una chiesa a Alt Jucha.\nNel 1489 il capitolo dell'ordine nomin\u00f2 von Tiefen Gran Maestro. Immediatamente dopo essere stato eletto, egli si rec\u00f2 in Polonia e pag\u00f2 l'omaggio richiesto come vassallo del Re Casimiro IV di Polonia a Radom il 18 novembre 1489.\nLa nuova situazione politica con la Polonia lo aiut\u00f2 a concentrarsi sulle questioni interne dell'ordine. Ad ogni modo, Lukas Watzenrode, il Vescovo di Varmia, tent\u00f2 di ottenere l'indipendenza del proprio vescovato dalla corona polacca e dall'influsso del Gran Maestro. Nel maggio del 1490 von Tiefen invi\u00f2 una lettera di richiesta a Watzenrode per autorizzarlo a consacrare la cappella di Giovanni Battista a Gro\u00df St\u00fcrlack, di modo da consentire a tutti i sacerdoti di Schwarzstein di celebrare quotidianamente la messa.\nNel 1492 il Re Giovanni I Alberto di Polonia sugger\u00ec all'Ordine Teutonico di spostarsi dalla regione della Prussia verso la Podolia, ma von Tiefen si oppose all'idea. Egli cap\u00ec che questo avrebbe significato la fine della sovranit\u00e0 temporale dell'Ordine Teutonico. Egli si appell\u00f2 dunque all'Imperatore Massimiliano I d'Asburgo, e il progetto venne abbandonato.\nRichiamato da Giovanni I Alberto, von Tiefen dovette indire una crociata contro l'Impero Ottomano di modo da catturare i porti lungo le coste del Mar Nero. Egli disponeva di un'armata di 400 cavalieri, ma nel corso di quest'operazione inizi\u00f2 a manifestarsi la sua malattia. Viaggiando lungo le rive del Nistro, il Gran Maestro contrasse una dissenteria. Egli decise di ritornare Lemberg, dove non volle curarsi. Von Tiefen mor\u00ec nel 1497 e venne sepolto nella Cattedrale di K\u00f6nigsberg.\nUna delle sue idee era quella di far eleggere il Gran Maestro al ruolo di Principe del Sacro Romano Impero, di modo da dipendere dall'Imperatore, senza dover pi\u00f9 pagare degli omaggi nei confronti del Re di Polonia."}
{"id": "1465689", "revid": "124088939", "url": "https://it.wikipedia.org/wiki?curid=1465689", "title": "Val Canale (Pasubio)", "text": "La Val Canale \u00e8 un solco vallivo nel versante meridionale del massiccio del Pasubio, nelle Prealpi Venete.\nGuardando il Pasubio dalla pianura veneta \u00e8 evidente il solco della Val Canale, che appare come un imbuto sul lato occidentale del Pasubio, appena sotto la Cima Palon.&lt;br&gt;\n\u00c8 delimitata sulla destra orografica dalla dorsale che dal Cogolo Alto porta al Soglio dell'Incudine e alla Pria Favella, dall'altro lato \u00e8 chiusa dalla dorsale del Soglio Rosso.\nRappresenta la pi\u00f9 diretta e veloce via d'accesso alla Zona Sacra del Pasubio dal versante vicentino, attraverso la Via Normale che fu, nel corso della prima guerra mondiale, il principale accesso alla prima linea per chi saliva a piedi. Le salmerie salivano invece dalla strada degli Scarubbi e poi, nel 1918, dalla strada delle 52 gallerie.\nIl sentiero si stacca dalla ex strada statale 46 del Pasubio poco prima del Passo del Pian delle Fugazze, presso la ex Colonia Marzotto, salendo l'impervio versante.\nUna variante pi\u00f9 difficile \u00e8 la Direttissima che sale il Boale d'inverno, cos\u00ec denominato in quanto durante la stagione invernale \u00e8 pi\u00f9 facilmente accessibile rispetto alla via normale.\nLa parte alta della Val Canale \u00e8 solcata dalla strada degli Eroi che, tramite la Galleria d'Havet, passa dalla Val di Fieno alla destra orografica della Valle, tagliandola poi in quota sulle rocce a strapiombo, fino ad arrivare alle Porte del Pasubio.\nSul lato della Val Canale delle Porte sorge oggi il rifugio Achille Papa, sul luogo dove durante la prima guerra mondiale sorgevano i baraccamenti italiani detti \"el Milanin\". La posizione fu scelta in quanto la Val Canale era in posizione protetta dal fuoco delle artiglierie austro-ungariche.\nNell'impluvio della Val Canale ha le sue sorgenti il torrente Leogra."}
{"id": "1465690", "revid": "26601", "url": "https://it.wikipedia.org/wiki?curid=1465690", "title": "Strada delle Gallerie", "text": ""}
{"id": "1465694", "revid": "339392", "url": "https://it.wikipedia.org/wiki?curid=1465694", "title": "Regione autonoma a statuto speciale", "text": ""}
{"id": "1465697", "revid": "1714743", "url": "https://it.wikipedia.org/wiki?curid=1465697", "title": "Federico di Sassonia", "text": " \nBiografia.\nL'Ordine Teutonico si trovava, alla fine del XV secolo, in una posizione soggiogata rispetto al Regno di Polonia, essi erano intenzionati a contrattare un matrimonio politico con la Casata degli Jagelloni di Polonia, di modo da rafforzare la propria posizione al governo.\nNato a Torgau, Federico era membro della Linea Albertina della propria famiglia, linea collaterale della prestigiosa Casa di Wettin, reggente in Sassonia. Federico non deve essere confuso con suo cugino, Federico III di Sassonia della Linea Ernestina, che govern\u00f2 l'Elettorato di Sassonia. Il fratello maggiore di Federico, Giorgio, aveva sposato Barbara, sorella del Re Giovanni I Alberto di Polonia. Il giovane Duca venne eletto Gran Maestro nel 1498.\nQuando il Re di Polonia convoc\u00f2 Federico per far s\u00ec che gli rendesse omaggio, egli si appell\u00f2 al Reichstag (il parlamento imperiale) che si riun\u00ec a Worms nel 1495. Il Reichstag inform\u00f2 Giovanni I Alberto che egli non avrebbe dovuto interferire nel libero potere del Gran Maestro in Prussia. La tattica di Federico ebbe successo con tutti e tre i re polacchi che si succedettero nei suoi 12 anni di governo.\nFederico mor\u00ec a Rochlitz. Secondo l'usanza, i Gran Maestri dell'ordine non potevano sposarsi, e per questo motivo anche Federico non prese moglie e non ebbe discendenti."}
{"id": "1465700", "revid": "1573940", "url": "https://it.wikipedia.org/wiki?curid=1465700", "title": "N\u00e1nx\u00ec", "text": "Il N\u00e1nxi (cinese semplificato: \u5357\u620f; cinese tradizionale: \u5357\u6232) \u00e8 una delle prime forme di opera cinese, sviluppatosi da antiche forme tradizionali di mimo, canto e danza durante la dinastia Song (960\u20131279), nel XII secolo. Il nome significa letteralmente \"dramma meridionale\", dal momento che questa forma di teatro ebbe origine nell'area intorno a Wenzhou, nella Cina meridionale.\nIl N\u00e1nxi da principio era costituito da una combinazione di canti e ballate popolari legate da una trama cantata. I drammi erano divisi in un gran numero di scene e facevano uso di un linguaggio colloquiale. Come una sorta di operetta, passaggi recitati erano alternati a brani di musica popolare. Le compagnie professionali mettevano in scena le opere n\u00e1nxi in teatri che potevano contenere migliaia di spettatori. Successivamente, l'evoluzione del n\u00e1nxi produsse il chu\u00e1nq\u00ed, e pi\u00f9 tardi il k\u016bnq\u01d4.\nI drammi N\u00e1nxi che sono pervenuti fino a noi, scritti da anonimi, non hanno divisioni interne in atti o scene e, secondo le descrizioni contemporanee, erano accompagnati da un'orchestra di strumenti a corde e a fiato, con un coro fuori scena che sottolineava le arie pi\u00f9 importanti. Avevano sette tipi di personaggi, molti dei quali passarono poi nelle forme successive di opera cinese. I ruoli eroici maschili erano gli \"Sh\u0113ng\" (\u751f), quelli femminili le \"D\u00e0n\" (\u65e6). \"J\u00ecng\" (\u6de8) (visi dipinti), \"M\u00f2\" (uomini anziani), \"Ch\u01d2u\" (clowns), \"Wai\" e \"Hou\" (detti anche \"Tie\") erano personaggi meno definiti, e gli attori che interpretavano questi personaggi avevano spesso pi\u00f9 ruoli all'interno della stessa opera.\nPoco raffinato dal punto di vista letterario e linguistico, il N\u00e1nxi ebbe poco spazio nella storiografia dell'epoca e fu trascurato dagli studiosi fino alla met\u00e0 del XVI secolo. Del grande repertorio N\u00e1nxi si conoscono solo pochi titoli. Uno di questi \u00e8 \"L'intellettuale numero uno Zhang Xie\" (\u638c\u978b\u72b6\u5143, pinyin: Zh\u00e1ng Xi\u00e9 Zhu\u00e0ngyuan), una pi\u00e8ce con una ventina di ruoli, nella quale gli attori, secondo le consuetudini del N\u00e1nxi, ricoprivano pi\u00f9 ruoli e servivano a volte anche da elementi scenografici."}
{"id": "1465703", "revid": "6923", "url": "https://it.wikipedia.org/wiki?curid=1465703", "title": "Comitato nazionale armeno d'America", "text": "Il Comitato nazionale armeno d'America (ANCA), \u00e8 la pi\u00f9 grande e pi\u00f9 influente organizzazione armeno-americana. \u00c8 costituita da una rete di uffici presenti su tutto il suolo statunitense ed opera in coordinamento con le organizzazioni affiliate in tutto il mondo. L'ANCA si occupa delle preoccupazioni della comunit\u00e0 armena negli USA.\nI principali uffici sono situati a Washington, Boston e Los Angeles; inoltre l'ANCA ha a sua disposizione oltre cinquanta uffici locali e migliaia di attivisti, che cooperano con una grande rete di comitati regionali armeni nazionali (detti Hay Tad Uffici) in Armenia, Russia, Francia, Medio Oriente, Canada e Australia. \nIl direttore esecutivo \u00e8 Aram Hamparian."}
{"id": "1465714", "revid": "2054305", "url": "https://it.wikipedia.org/wiki?curid=1465714", "title": "Irina Aleksandrovna Viner", "text": "\u00c8 sposata con il magnate Ali\u0161er Usmanov, l'uomo pi\u00f9 ricco della Russia, che ha un patrimonio netto di pi\u00f9 di $ 22 miliardi di dollari.\nCarriera.\nIrina Viner \u00e8 nata a Samarcanda (Uzbekistan, ex Unione Sovietica). Il padre, Aleksandr, \u00e8 stato artista nazionale dell'URSS. La madre, Zoja, era un medico. Da giovane ha voluto intraprendere lo studio del balletto, ma all'et\u00e0 di 11 ha cominciato ad allenarsi in ginnastica.\n\u00c8 stata tre volte campionessa uzbeka e si \u00e8 laureata presso l'Istituto di Stato Uzbeko di Cultura Fisica. Ha lavorato come allenatore della squadra nazionale di ginnastica ritmica a Tashkent, e sotto la sua tutela, Venera Zaripova divenne la sua prima ginnasta di successo. Nel 1990, si trasferisce in Gran Bretagna per allenare la nazionale britannica.\nNel 1992, \u00e8 stata invitata a diventare capo allenatore della squadra nazionale russa e si \u00e8 trasferisce a Mosca. Dal 2001, \u00e8 il capo allenatore della formazione Centro Olimpico della ginnastica ritmica nazionale russa a Novogorsk e nel 2008 \u00e8 diventata presidente della Federazione Russa di Ginnastica Ritmica.\nHa allenato ginnaste che hanno segnato la storia della disciplina come Jana Batyr\u0161ina, Alina Kabaeva, Irina \u010ca\u0161\u010dina, Vera Sesina, Margarita Mamun e Jana Kudrjavceva.\nIrina Viner \u00e8 giudicata uno dei migliori allenatori di ginnastica di tutti i tempi. Tra le sue pupille ci sono cinque campionesse olimpiche all-around: Margarita Mamun (2016), Evgenija Kanaeva (2008 e 2012), Alina Kabaeva (2004) e Julija Barsukova (2000)\nNel 2015, le \u00e8 stato assegnato l'Ordine Olimpico in riconoscimento dei suoi altissimi meriti nello sport a livello mondiale, questo rende Irina Viner il primo allenatore di ginnastica ad essere un destinatario del premio. Thomas Bach, il presidente del Comitato Olimpico Internazionale le ha consegnato personalmente il premio.\nIrina Viner ha detto, al momento di ricevere il premio:... \"Non mi aspettavo che mi sarebbe stato attribuito un tale importante ordine, \u00e8 stato un onore che il Presidente del CIO, Thomas Bach sia arrivato qui. Lo Sport \u00e8 l'unica guerra che ha una fine pacifica. Credo che tutto il mondo della ginnastica sia stato premiato, per le donne e le ragazze. \u00c8 importante che ci alleniamo insieme e aiutare altri paesi -.. questo \u00e8 il motivo per cui un sacco di rappresentanti di altri paesi si allenano in Russia . Noi faremo del nostro meglio in modo che questo tipo di sport rimanga nel programma olimpico. Credo che non saremo mai gettati a bordo campo e la ginnastica ritmica rester\u00e0 nella Famiglia olimpica\"."}
{"id": "1465715", "revid": "287204", "url": "https://it.wikipedia.org/wiki?curid=1465715", "title": "Pallavolo Falconara", "text": "La Pallavolo Falconara \u00e8 una societ\u00e0 pallavolistica maschile di Falconara Marittima, in provincia di Ancona.\nStoria.\nIl club nacque nel 1976 dalla fusione tra il Gruppo Sportivo Dinamis, allora neopromosso in Serie A1, e la Virtus Falconara, che gi\u00e0 aveva militato in massima serie nella stagione 1972-73.\nNel corso degli anni 1980 la squadra pot\u00e9 contare sull'appoggio del Gruppo Angelini, che aveva inglobato l'Isea e che sponsorizz\u00f2 il club biancoverde con il medicinale Kutiba. Fu in quel periodo che la Pallavolo Falconara, allenata dal giovane Marco Paolini e guidata da giocatori tra i quali Andrea Anastasi, Francesco Lombardi, Lars Nilsson, Laurent Tillie, Daniel Castellani e Tim Hovland consegu\u00ec importanti risultati in campionato, come i terzi posti delle annate 1985-86 e 1986-87, con semifinale scudetto persa in gara-5 contro la Panini Modena. Nel 1986 il sodalizio falconarese ottenne anche uno storico successo internazionale in Coppa CEV. Nel 1988 la squadra fu colpita da un grave lutto, con la prematura scomparsa del giovane schiacciatore Gianfranco Badiali, cui \u00e8 titolato il Palasport della citt\u00e0 marchigiana.\nCon l'abbandono, nel 1988, della sponsorizzazione del gruppo Angelini, la squadra perse gradualmente quota. Al termine della stagione 1993-94 Falconara retrocesse per la prima volta in Serie A2 dopo undici stagioni; dopo un sali-scendi tra A1 e A2, nel 2001-02 il club disput\u00f2 la sua ultima stagione in A1 prima di cedere il titolo alla Dorica Pallavolo di Ancona.\nFurono comunque proprio gli anni 1990 quelli in cui il glorioso sodalizio falconarese sforn\u00f2, tra gli altri, giocatori del calibro di Samuele Papi, Roberto Masciarelli, Pasquale Gravina, Leondino Giombini. Negli anni successivi militarono in serie A1 alcuni giocatori cresciuti nelle giovanili come Emanuele Birarelli, Dore Della Lunga, Andrea Bari, Manuele Ravellino, Cristian Vigilante e Andrea Bartoletti."}
{"id": "1465722", "revid": "1226", "url": "https://it.wikipedia.org/wiki?curid=1465722", "title": "Di Brandt", "text": "Nonostante la somiglianza dei loro nomi, non va confusa con la poetessa Dionne Brand.\nBiografia.\n\u00c8 cresciuta a Reinland, un villaggio mennonita permeato da una mentalit\u00e0 conservatrice e separatista nella regione del Manitoba meridionale. Ha una sorella gemella oltre ad un fratello maggiore ed un'altra sorella minore. \u00c8 andata via di casa all'et\u00e0 di 17 anni, trasferendosi a Winnipeg per frequentare il college. Si \u00e8 sposata a soli 19 anni.\nSi \u00e8 laureata in lettere all'Universit\u00e0 del Manitoba, proseguendo poi gli studi fino a conseguire un master all'Universit\u00e0 di Toronto e il PhD in letteratura inglese all'Universit\u00e0 del Manitoba.\nHa insegnato per sette anni inglese e scrittura creativa all'Universit\u00e0 di Windsor nell'Ontario, per poi passare alla Brandon University dove tuttora detiene una \"Canada Research Chair\" sulla \"Postmodern Ecopoetry\".\nHa teorizzato il modello teorico \"multidimensionale\" (ragione ed emozione, \"reparative thinking\") di fare poesia ritenendolo il pi\u00f9 adatto e moderno per superare l'attuale crisi di immaginazione e di creativit\u00e0 ed affrontare i problemi ecologici attuali.\nL'opera.\nDi Brandt ha pubblicato sei raccolte di poesie: \nHa pubblicato anche uno studio critico su testi di autrici canadesi contemporanee e una raccolta di saggi creativi sulla poetica ispirata all'incontro di culture diverse:\nRecentemente ha pubblicato \"Awakenings\" un CD di poesie in musica frutto della collaborazione con Dorothy Livesay, Carol Ann Weaver e Rebecca Campbell (2003).\nLa sua poesia \u00e8 stata messa in musica e adattata per il teatro, il cinema, la radio, la televisione, la danza e per performance multimediali. Ha scritto \"Berlin Notes\", ispirato ad una permanenza di sei mesi in quella citt\u00e0, ed \u00e8 stata co-curatrice dei due volumi degli atti della conferenza/festival \"Wider Boundaries of Daring: The Modernist Impulse in Canadian Women's Poetry\" insieme a Barbara Godard della York University.\nHa coprodotto \"Planet Earth\", un disco che racchiude le versioni in musica di poesie di donne canadesi realizzate da noti compositori come Violet Archer, Barbara Pentland, Chester Duncan, Jana Skarecky, Paul McIntyre ed altri.\nLa sua suite poetica \"Sweet Sweet Blood\" \u00e8 stata eseguita in prima assoluta nel maggio 2004 al congresso \"Sounding in the Land music\" dell'Universit\u00e0 di Waterloo."}
{"id": "1465724", "revid": "118031", "url": "https://it.wikipedia.org/wiki?curid=1465724", "title": "Diana Ruth Janzen", "text": ""}
{"id": "1465728", "revid": "729019", "url": "https://it.wikipedia.org/wiki?curid=1465728", "title": "Strada della Fratellanza", "text": "\u00c8 detta strada della Fratellanza la strada provinciale 72 di Vicenza, che unisce simbolicamente (donde il nome) le citt\u00e0 di Bassano del Grappa e di Asiago.\nStoria.\nLa strada, nel tratto compreso tra gli abitati di Marsan e di Tortima, venne costruita nel 1916 dal genio militare italiano durante la Grande Guerra quale rotabile di collegamento con la pianura vicentina. Nel 1957 venne allargata ed asfaltata per la prima volta.\nTracciato.\nLa strada parte dalla localit\u00e0 Marsan di Marostica, nascendo come laterale della SP 248 Schiavonesca-Marosticana, e termina proprio ad Asiago. In 39,036\u00a0km si coprono circa 900 metri di dislivello percorrendo inoltre, nel primo tratto, 14 tornanti.\nL'arteria, per volume di traffico, assieme al Costo di Asiago \u00e8 la principale via di collegamento tra l'altopiano e la pianura.\nNel tratto compreso tra le frazioni di San Michele di Bassano del Grappa e di Bocchetta di Conco la strada \u00e8 a carattere panoramico, offrendo un'ampia visuale sulla sottostante pianura veneta.\nLa strada rimane tuttora piuttosto stretta e negli ultimi anni \u00e8 stata sottoposta ad un'opera di manutenzione per ridurre il rischio di smottamenti e per allargare la sede stradale in alcuni tratti critici dal punto di vista viario.\nNei pressi della frazione di San Michele di Bassano del Grappa, all'altezza del primo tornante, la SP 72 interseca la strada comunale di Marostica denominata \"salita della Rosina\", pi\u00f9 volte percorsa da tappe del Giro d'Italia e dove si trova anche la chiesetta dedicata alla Madonna del Ciclista."}
{"id": "1465753", "revid": "15756", "url": "https://it.wikipedia.org/wiki?curid=1465753", "title": "Recettore nicotinico", "text": "I recettori nicotinici (abbreviati in nAChR a causa del nome inglese \"Nicotinic acetylcholine receptors\") sono recettori colinergici che formano canali ionici attivati da ligando nella membrana plasmatica di alcuni neuroni e nella porzione postsinaptica della giunzione neuromuscolare. In quanto recettori ionotropi, gli nAChR sono direttamente collegati al canale ionico e non fanno uso di secondi messaggeri (diversamente dai recettori metabotropici come i colinergici muscarinici). I recettori nicotinici rappresentano il modello pi\u00f9 studiato di recettore ionotropico. Esistono diverse isoforme strutturali del recettore nicotinico, per questo, quando non ci si riferisce ad alcuna isoforma specifica, si preferisce parlare genericamente di \"recettori nicotinici\".\nCome gli altri tipi di recettori colinergici \u2014come i recettori muscarinici\u2014 i recettori nicotinici hanno come ligando endogeno l'acetilcolina (spesso abbreviata \"ACh\" dall'inglese \"acetylcholine\"). Storicamente, la differenziazione delle due classi recettoriali \u00e8 avvenuta utilizzando ligandi non endogeni: muscarina e nicotina. I recettori muscarinici, infatti, sono attivati (oltre che dall'acetilcolina) anche dalla muscarina, ma non dalla nicotina; i recettori nicotinici, viceversa, sono attivati dalla nicotina ma non dalla muscarina, e questo ne spiega la denominazione.\nNegli insetti il sistema colinergico \u00e8 limitato al sistema nervoso centrale (SNC). Nei mammiferi, invece, recettori colinergici neuronali si trovano sia nel sistema nervoso centrale sia in quello periferico, inoltre i recettori nicotinici della placca motrice dei muscoli somatici consentono la contrazione muscolare.\nStoria.\nNel 1914 Henry Hallett Dale e i suoi collaboratori proposero per la prima volta la possibile azione di neurotrasmettitore da parte dell'acetilcolina. L'idea dell'esistenza di recettori come mediatori della trasmissione chimica degli impulsi era relativamente recente: la \"sostanza ricettiva\" era, infatti, stata proposta da Langley nel 1905, proprio studiando l'azione di nicotina e curari sui recettori nicotinici della placca motrice. Successivamente Otto Loewi defin\u00ec il ruolo dell'acetilcolina nel sistema nervoso. Per queste scoperte nel 1936 fu conferito a Dale e Loewi il Premio Nobel per la medicina.\nIl meccanismo di funzionamento fisiologico del recettore nicotinico della placca muscolare fu in seguito chiarito nel dettaglio da Katz e Miledi nel 1968 e quindi confermato da Neher e Sakmann nel 1978 grazie alla misurazioni delle correnti transmembrana con microelettrodi. Una tecnica pionieristica che valse loro il premio Nobel per la medicina nel 1991.\nL'identificazione della struttura delle subunit\u00e0 costituenti il recettore nicotinico della Torpedo californica \u00e8 del 1976 e di pochi anni dopo (1982) \u00e8 anche la determinazione della sequenza amminoacidica delle subunit\u00e0. \u00c8 stata utilizzata una torpedine perch\u00e9 il suo sistema nervoso \u00e8 estremamente semplice e le dimensioni dei neuroni si prestano a facili misurazioni del potenziale elettrochimico tra l'interno e l'esterno della cellula mediante elettrodi.\nStruttura dei recettori nicotinici.\nMacrostruttura dei recettori.\nI recettori nicotinici, con una massa molecolare di 290 kDa, sono costituiti da cinque subunit\u00e0, disposte simmetricamente in modo da circoscrivere un poro attraverso il quale avviene il flusso ionico. Ciascuna delle subunit\u00e0 \u00e8 formata da quattro domini transmembrana, con le estremit\u00e0 N-terminale e C-terminale entrambe dal lato extracellulare.\nPer la loro struttura, quindi, i recettori nicotinici appartengono alla prima famiglia dei recettori ionotropi, detta dei recettori pentamerici o \"Cys-loop\". Appartengono alla stessa famiglia, e quindi strutturalmente simili, i recettori GABA-A, i recettori della glicina e i recettori della serotonina di tipo 3 (5HT-3).\nNei vertebrati i recettori nicotinici sono classificati grossolanamente in due sottotipi, in base al principale sito d'espressione: si distinguono, infatti, recettori nicotinici di \"tipo neuronale\" NN e di \"tipo muscolare\" NM. Tra i recettori di tipo muscolare si hanno la forma embrionale, composta dalle subunit\u00e0 \u03b11, \u03b21, \u03b4, e \u03b3 in rapporto 2:1:1:1, e la forma adulta, che presenta le subunit\u00e0 \u03b11, \u03b21, \u03b4, ed \u03b5, sempre con rapporto 2:1:1:1. I recettori del sottotipo neuronale sono diversi. In particolare, si hanno combinazione omopentameriche ed eteropentameriche di dodici diverse sottunit\u00e0: dalla \u03b12 alla \u03b110 e dalla \u03b22 alla \u03b24. Alcuni esempi possono essere (\u03b14)3(\u03b22)2, (\u03b14)2(\u03b22)3, e (\u03b17)5. Le subunit\u00e0 dei recettori di tipo neuronale e muscolare sono simili tra loro, in particolare nelle regioni idrofobiche.\nStoricamente le subunit\u00e0 dei recettori nicotinici erano state suddivise in quattro sottofamiglie (da I a IV) in base all'analogia di sequenza nella struttura proteica.\nTale classificazione, proposta nel 1995, \u00e8 oggi incompleta alla luce delle nuove subunit\u00e0 identificate, anche nell'uomo. Nella tabella seguente sono illustrate tutte le subunit\u00e0 attualmente note ed eventuali patologie connesse a loro mutazioni.\nLe diverse subunit\u00e0 possono cos\u00ec unirsi tra loro formando potenzialmente un numero elevatissimo di isoforme recettoriali, in modo da poter variare e modulare la risposta in maniera specifica per ogni singolo tessuto. Qui di seguito vengono indicate le principali isoforme recettoriali attualmente conosciute unitamente alla loro localizzazione anatomica, al loro effetto e ai loro agonisti e antagonisti specifici:\nIndipendentemente dalle strutture recettoriali, l'unica subunit\u00e0 in grado di legare l'acetilcolina \u00e8 la subunit\u00e0 \u03b1, che presenta la specifica tasca all'interno della quale il ligando si pu\u00f2 collocare. Questo significa che, per essere attivato, il recettore della placca neuromuscolare (che presenta 2 subunit\u00e0 \u03b1), deve legare contemporaneamente 2 molecole di acetilcolina (una per ogni subunit\u00e0 \u03b1). Per il recettore del SNC, che invece presenta 5 subunit\u00e0 di tipo \u03b17, sono necessarie 5 molecole di acetilcolina per poter trasdurre il segnale. A seguito dell'interazione con l'acetilcolina, il recettore cambia la propria conformazione, permettendo l'apertura del canale. Poich\u00e9 la selettivit\u00e0 nei confronti dei cationi non \u00e8 assoluta, ioni di medesima carica e di raggio atomico simile possono fluire attraverso il canale. Viene permesso perci\u00f2 il flusso in particolare di ioni Na, ma anche di Ca (entrambe in entrata), e di K in uscita. A seguito della variazione delle\nconcentrazioni ioniche cellulari, si ha variazione del potenziale di membrana che permette la depolarizzazione della fibra.\nUltrastruttura dei recettori.\n Come detto, i recettori nicotinici sono costituiti da 5 subunit\u00e0, differenti a seconda del sottotipo recettoriale. Le subunit\u00e0 sono costituite da un'unica catena peptidica che, ripiegandosi su s\u00e9 stessa, attraversa la membrana quattro volte. Vengono cos\u00ec identificati 4 domini transmembrana, nominati M1, M2, M3 e M4 uniti tra di loro a 3 anse (o loop secondo la terminologia anglosassone), delle quali due intracellulari e una extracellulare. La seconda ansa intracellulare (quella che unisce M3 con M4) \u00e8 costituita da una catena amminoacidica pi\u00f9 lunga rispetto a quella delle altre due anse. I domini M2 di ogni subunit\u00e0 sono quelli che circoscrivono il poro del recettore a livello della sezione transmembrana. Perci\u00f2 il poro, a livello della membrana \u00e8 delimitato solo da M2. I domini amminoterminale (-NH2) e carbossiterminale (COOH) si trovano entrambe a livello extracellulare. In particolare quello -NH2 \u00e8 costituito da un numero maggiore di amminoacidi rispetto a quella -COOH terminale e racchiude la tasca necessaria per il legame con l'acetilcolina. La catena -NH2 terminale, ripiegandosi su s\u00e9 stessa, porta in contatto due residui di cisteina le quali originano un ponte disolfuro (S-S) che \u00e8 fondamentale per mantenere l'adeguata conformazione della catena.\nOrganizzazione strutturale e funzionale del recettore nicotinico.\nIl recettore, che presenta una larghezza di circa 65 \u00c5 e una lunghezza di circa 110-120 \u00c5, \u00e8 costituito da 3 porzioni fondamentali:\nLa sezione extracellulare \u00e8 la pi\u00f9 voluminosa e sporge all'esterno della cellula di circa 60 \u00c5. \u00c8 in questa porzione che si trova il sito di legame per l'acetilcolina. Gli amminoacidi coinvolti nel legame con il ligando sono in particolare la tirosina e il triptofano con i quali l'acetilcolina si lega attraverso l'instaurazione di legami deboli catione-p greco.\nIl sito di legame per l'acetolcolina si trova all'interfaccia tra la subunit\u00e0 alfa e la subunit\u00e0 non-alfa (causa la variabilit\u00e0 delle forme recettoriali, le subunit\u00e0 beta, gamma delta ed epsilon vengono definite per comodit\u00e0 non-alfa). Il sito che lega l'acetilcolina \u00e8 perci\u00f2 costituito da una cavit\u00e0 fra la subunit\u00e0 alfa e non alfa. La cavit\u00e0 funzionalmente pi\u00f9 importante \u00e8 a livello della subunit\u00e0 alfa, definito \"sito principale\", e contribuisce in maniera rilevante al legame con il ligando e alla modificazione conformazionale del recettore, mentre la cavit\u00e0 formata dalle subunit\u00e0 gamma o delta viene definito \"sito complementare\". Le tre anse della subunit\u00e0 alfa vengono indicate con le lettere A, B e C, mentre quelle sulla subunit\u00e0 non-alfa sono nominate D, E e F. Le sequenze amminoacidiche possono variare da recettore a recettore, ma alcuni amminoacidi sono importantissimi per la conformazione della catena peptidica e quindi delle subunit\u00e0. Perci\u00f2 alcuni amminoacidi sono assolutamente insostituibili e ricorrono costantemente e vengono definiti \"conservati\".\nAmminoacidi conservati del sito principale:\nAmminoacidi conservati del sito complementare:\nLa porzione transmembrana ha una lunghezza di circa 30 \u00c5. Il poro del recettore, che ha forma a imbuto, tende a restringersi via via fino a raggiungere, nel punto pi\u00f9 stretto, una larghezza di appena 7 \u00c5. Poich\u00e9 la membrana plasmatica \u00e8 costituita da fosfolipidi (i quali hanno caratteristiche idrofobe), gli amminoacidi della sezione transmembranaria, per attraversarla, dovranno possedere spiccate caratteristiche lipofile. In questa sezione sono infatti riscontrabili un altissimo numero di amminoacidi lipofili che formano una catena peptidica che tende ad avvolgersi su s\u00e9 stessa. La conformazione proteica secondaria generata \u00e8 quella definita ad alfa elica e attraversa tutto lo spessore della membrana plasmatica.\nLa sezione intracellulare \u00e8 quella di minori dimensioni e ha una lunghezza di circa 20 \u00c5. Sostanzialmente ancora il recettore alla membrana e permette al Na di fluire all'interno della cellula. Poich\u00e9 il citosol ha spiccate caratteristiche idrofile, anche gli amminoacidi presenti in tale sezione devono essere idrofili. La sezione intracellulare del recettore conta elevate quantit\u00e0 di amminoacidi idrofili che si dispongono nella specifica struttura secondaria definita foglietto \u03b2. Il passaggio da alfa elica a beta foglietto, che causa un restringimento nella struttura recettoriale, \u00e8 dovuto a una molecola di prolina che non \u00e8 in grado di formare ponti idrogeno intramolecolari, consentendo il passaggio alla struttura a beta foglietto. Tale rottura della struttura ad alfa elica mediata dalla prolina \u00e8 definita \"rottura di Kink\".\nSezionando trasversalmente il canale, si nota che questo da una serie di anelli concentrici nei quali gli amminoacidi vengono ripetuti. Vengono evidenziati diversi anelli:\nIl primo anello, carico negativamente, attira i cationi nel canale. I tre anelli idrofobici sono necessari per eliminare l'acqua che solvata gli ioni. Gli ioni in ambiente fisiologico sono idratati, e perci\u00f2 sono molto voluminosi e non riuscirebbero ad attraversare il canale, che risulterebbe troppo stretto. Per poter entrare, devono perdere l'acqua che li circonda: gli amminoacidi di questi tre anelli, essendo idrofobici, respingono l'acqua all'esterno consentendo solo ai cationi di entrare. L'anello intermedio e quello interno fungono invece da filtro di selettivit\u00e0 restringendo il flusso cationico solo a Na, Ca e K.\nMetodi di indagine dei recettori nicotinici.\nLo studio dei recettori nicotinici \u00e8 stato lungo e continua attualmente, con lo scopo di migliorarne le informazioni e identificare ligandi selettivi da poter utilizzare in terapia. La ricerca con il passare degli anni si \u00e8 affinata, arricchendosi di nuove tecniche. Alcune metodiche di indagine pi\u00f9 sfruttate:\nSostituendo nella regione di legame del ligando l'amminoacido aspartato con la valina, il binding dell'acetilcolina avviene con maggiore difficolt\u00e0. Questo permette di capire che l'aspartato \u00e8 fondamentale nel processo di legame del neurotrasmettitore, e che la sua sostituzione crea una perturbazione nell'intorno recettoriale (sia nella catena laterale sia nella struttura secondaria e terziaria della proteina).\nUna variante di questa metodica \u00e8 la \"mutagenesi a doppio scambio\": si muta un amminoacido con un altro, e nel nuovo amminoacido introdotto viene variato il gruppo funzionale. Per esempio l'aspartato (che possiede un -COOH), viene scambiato con una lisina (amminoacido basico) introducendo in quest'ultima un gruppo carbossilico. Se l'affinit\u00e0 del ligando per il recettore rimane identico, ci\u00f2 indica che il legame carbossilico \u00e8 fondamentale per l'attivit\u00e0 della tasca recettoriale.\nVengono isolati i tessuti nei quali il recettore \u00e8 espresso, e poi vengono omogenati e fatti reagire con il ligando. I ligandi possono presentare specifiche caratteristiche (per esempio possono essere marcati). Calcolando la radioattivit\u00e0 associata al complesso ligando-recettore \u00e8 possibile identificare la concentrazione dei recettori nei tessuti.\nPer esempio amminoacidi come serina, treonina (possiedono gruppi -OH), glutammato e aspartato (possiedono gruppi -COOH) la lisina (possiede gruppi -NH2) possono legare le beta-aloalchilammine (mostarda azotata). Introducendo nella mostarda un gruppo fotoattivabile (come le azidi aromatiche), si ottiene un composto che emette in un particolare campo di frequenza. Formandosi un legame covalente fra ligando fotattivato e recettore, \u00e8 possibile determinare la localizzazione o la concentrazione dei recettori.\nAttualmente il recettore nicotinico non \u00e8 stato ancora cristallizzato, perci\u00f2 non \u00e8 stato possibile studiarlo mediante i raggi X. Ai fini dello studio della funzionalit\u00e0 strutturale, \u00e8 stata importantissima una scoperta, da parte di un gruppo di ricercatori olandesi, di una particolare proteina affine strutturalmente al recettore nicotinico. Tali ricercatori hanno infatti isolato, da alcune lumachine di mare, una proteina, definita Ach binding protein (proteina legante l'acetilcolina), che presenta una affinit\u00e0 di struttura pari al 40% di quella del recettore nicotinico. Questa \u00e8 una proteina citosolica che ha la funzione di legare l'acetilcolina, in modo da intrappolarla e porre fine all'attivit\u00e0 dell'acetilcolina stessa. Svolge perci\u00f2 nelle lumachine di mare un ruolo similare a quello dell'acetilcolinesterasi nell'uomo. La scoperta pi\u00f9 importante, di enorme risonanza nella comunit\u00e0 scientifica, \u00e8 stato il fatto che i ricercatori olandesi sono riusciti a cristallizzare l'Ach binding protein e ci\u00f2 ci permette di capire, data l'alta omologia strutturale e funzionale tra proteina e recettore, quale sia la struttura della parte funzionale del recettore nicotinico."}
{"id": "1465758", "revid": "1684799", "url": "https://it.wikipedia.org/wiki?curid=1465758", "title": "Richie Kotzen", "text": "Compare come musicista in una lunghissima serie di dischi di artisti blues, rock e jazz e vanta una vastissima produzione solista.\nBiografia.\nDa ragazzo prodigio affronta le prime tourn\u00e9e come pianista, fino a scoprire, a soli 7 anni, la passione per il rock e le chitarre elettriche. Nel 1989 (a 19 anni) viene scoperto dal produttore Mike Varney della Shrapnel Records, che gli permette di incidere il suo primo album strumentale \"Richie Kotzen\". L'anno successivo pubblica \"Fever Dream\", nel quale si cimenta per la prima volta anche col canto.\nNel 1991 entra a far parte dei Poison, con i quali compone e registra l'album \"Native Tongue\", scalando le classifiche con i singoli \"Stand\" e \"Until You Suffer Some (Fire and Ice)\".\nEsce dai Poison (sembra per via del flirt con la fidanzata del batterista Rikki Rockett) e ritorna alla carriera solista, pubblicando una serie di lavori che spaziano dal rock al soul. Tra il 1995 e il 1997 collabora con il chitarrista Greg Howe in due album di musica fusion. Due anni dopo realizza invece il progetto Vert\u00fa con il leggendario musicista jazz Stanley Clarke.\nNel 1997 sostituisce Paul Gilbert nei Mr. Big, suonando negli album \"Get Over It\" e \"Actual Size\", che ottengono particolare successo in Giappone, prima dello scioglimento del gruppo.\nNel 2006 ha aperto i concerti dei Rolling Stones e l'ultimo tour italiano nel 2007 ha visto la partecipazione alla batteria di Pat Torpey.\nNel 2012, insieme a Billy Sheehan e Mike Portnoy, forma il supergruppo The Winery Dogs, nel quale ricopre il ruolo di cantante e chitarrista.\nTecnica strumentale.\n\u00c8 autore di due noti video-metodi per chitarra heavy metal, nei quali esibisce il suo stile molto tecnico, particolare e veloce. La Fender gli ha dedicato due modelli signature, un modello di Telecaster e un modello di Stratocaster."}
{"id": "1465764", "revid": "767487", "url": "https://it.wikipedia.org/wiki?curid=1465764", "title": "Collector's Edition Slipcase", "text": "Collector's Edition Slipcase \u00e8 un cofanetto contenente gli album della band pubblicati dalla Music For Nations. In aggiunta il DVD Lamentations.\nFormazione.\nGuest star.\nGuest star su \"Blackwater Park\":\nGuest Star su \"Deliverance\":\nGuest star su \"Damnation\":\nGuest star su \"Lamentations\":"}
{"id": "1465766", "revid": "767487", "url": "https://it.wikipedia.org/wiki?curid=1465766", "title": "Live (Apocalyptica)", "text": "Live \u00e8 un DVD degli Apocalyptica uscito nel 2001 dopo l'album \"Cult\". Contiene un intero concerto della band a Monaco di Baviera, oltre che una serie di video e un filmato bonus di un concerto del 1999.\nContenuti.\nLive Concert\nVideos\nBonus\nAltro\nBonus: \"Little Drummer Boy\".\nIl DVD contiene anche le riprese di un concerto degli Apocalyptica del 1999. Il video ha come sottofondo la traccia \"Little Drummer Boy\" (pubblicata nel 1996 nel singolo \"Apocalyptica\")."}
{"id": "1465777", "revid": "1869172", "url": "https://it.wikipedia.org/wiki?curid=1465777", "title": "Parco nazionale del Rio Abiseo", "text": "Il parco nazionale del Rio Abiseo un'area naturale protetta che si trova nella regione di San Mart\u00edn, nel Per\u00f9. L'UNESCO lo inser\u00ec nella lista dei patrimoni dell'umanit\u00e0 nel 1990. Il parco ospita numerose specie animali e vegetali, oltre a pi\u00f9 di trenta siti archeologici precolombiani. Dal 1986 il parco \u00e8 chiuso ai turisti a causa della fragilit\u00e0 del sistema naturale ed archeologico.\nGeografia e clima.\nIl parco si trova nella regione di San Mart\u00edn, tra i fiumi Mara\u00f1\u00f3n e Huallaga, ed ha un'estensione di 2.745,2 chilometri quadri ed occupa il 70% del bacino del fiume Abiseo. L'altitudine raggiunge un massimo di 4.200 metri sopra il livello del mare, ed un mino di 350 metri.\nVi sono almeno sette zone climatiche all'interno del parco, tra cui foreste montane, foreste alpine tropicali, foreste pluviali montane, altopiani delle Ande (puna) e foreste asciutte. Le piogge variano tra i 50 ed i 200 centimetri l'anno. La foresta montana occupa la maggior parte del parco, ed \u00e8 composto da alberi a basso fusto, muschi e licheni. Questo ecosistema si trova sopra i 2.300 metri. L'alta umidit\u00e0 \u00e8 costante, e le piogge cadono durante tutto l'anno, particolarmente ad alta quota. Il terreno \u00e8 acido.\nFauna.\nLa scimmia lanosa dalla coda gialla (\"Oreonax flavicauda\"), che si credeva estinta, \u00e8 stata rinvenuta nel parco e sembra essere endemica della regione. La presenza di questa scimmia in pericolo di estinzione \u00e8 stata decisiva per la decisione dell'UNESCO di considerare il parco un patrimonio dell'umanit\u00e0.\nLe altre specie del parco comprendono:\nFlora.\nCi sono 980 specie conosciute di piante nel parco, 13 delle quali sono endemiche, e 5000 considerando tutto il bacino del Rio Abiseo.\nArcheologia.\nIl sito archeologico pi\u00f9 famoso del parco e il Gran Paj\u00e1ten, rovine Chachapoya situate sulla cresta della collina vicino al confine della regione di San Mart\u00edn. Vicino a queste si trova Los Pinchudos (scoperto da un abitante di un paese vicino, Pataz, nel 1965), una serie di pietre tombali. Buona parte del lavoro di scavo a Rio Abiseo \u00e8 svolto dalla University of Colorado."}
{"id": "1465788", "revid": "287204", "url": "https://it.wikipedia.org/wiki?curid=1465788", "title": "Nanxi", "text": ""}
{"id": "1465789", "revid": "2730", "url": "https://it.wikipedia.org/wiki?curid=1465789", "title": "Hans Fallada", "text": "Autore tedesco attivo nella prima met\u00e0 del XX secolo le cui opere, tradotte in diverse lingue, hanno riguardato essenzialmente temi a sfondo sociale. Alcuni dei suoi racconti sono stati pubblicati postumi.\nIl suo lavoro pi\u00f9 noto \u00e8 il romanzo \"E adesso, pover'uomo?\" (titolo originale \"Kleiner Mann, was nun?\"), scritto nel 1932. Quest'opera \u00e8 conosciuta in Italia anche attraverso la riduzione per la televisione che ne fu fatta nei primi anni sessanta con il titolo \"Tutto da rifare pover'uomo\" e con l'interpretazione, fra gli altri, di Ferruccio De Ceresa nel ruolo del protagonista, Paolo Poli, Luigi Vannucchi, Carlo Romano e Laura Betti.\nBiografia.\nLo scrittore adott\u00f2 il suo pseudonimo ricavandolo da due fiabe dei fratelli Grimm: \"Hans im Gl\u00fcck\" (contenuta nella raccolta \"Kinder und Hausm\u00e4rchen\", composta fra il 1812 ed il 1822) e \"Die G\u00e4nsemagd\" (in Italia pubblicata con il titolo \"La guardiana delle oche\"), scritta intorno al 1815 e catalogata con il n. 89 in cui si narra di un cavallo di nome \"Fallada\".\nNato in una famiglia agiata, che trasfer\u00ec la propria residenza pi\u00f9 volte (a Berlino prima, nel 1899, poi a Lipsia nel 1909) .\nNel 1911, all'et\u00e0 di diciotto anni, si iscrisse al F\u00fcrstliches Gymnasium a Rudolstadt (Saalfeld-Rudolstadt, Turingia). Fu in quell'anno che tent\u00f2 il suicidio, inscenando a tale proposito un duello motivato da questioni di onore (cosa che avrebbe reso socialmente accettabile la loro morte) insieme all'amico Hanns Dietrich von Necker; questi manc\u00f2 Fallada, ma Fallada colp\u00ec l'amico uccidendolo, per poi tentare di suicidarsi sparandosi al petto, riuscendo per\u00f2 a sopravvivere. In tribunale Fallada fu considerato insano di mente e internato in una clinica psichiatrica a Jena.\nLasciato il liceo senza diplomarsi, per emanciparsi dalla famiglia lavor\u00f2 dapprima come agricoltore e poi come giornalista. Dal 1917 al 1919 si sottopose a diversi periodi di cure disintossicanti dalla dipendenza da alcool e sostanze stupefacenti. Trascorse anche periodi pi\u00f9 o meno lunghi in carcere: nel 1924 (tre mesi), nel 1926 (due anni e mezzo) e nel 1933 (undici giorni).\nI suoi primi romanzi furono pubblicati nel 1920, \"Der junge Goedeschal\", e nel 1923, \"Anton und Gerda\".\nNel 1929 si spos\u00f2 con Anna Margarete Issel.\nIl suo primo libro di successo \u00e8 stato \"Bauern, Bonzen und Bomben\", del 1931. In esso l'autore evoca le rivolte popolari di Neumunster avvenute durante la crisi del biennio 1928-1929.\n\"E adesso, pover'uomo?\".\nIl suo secondo romanzo fu \"Kleiner Mann, was nun?\" (del 1932), pubblicato in Italia con il titolo \"E adesso, pover'uomo?\": acuminato profilo della societ\u00e0 tedesca fra le due guerre, gli garantir\u00e0 una notoriet\u00e0 al di fuori dei confini tedeschi. Il romanzo narra le vicissitudini di un giovane contabile tedesco, Johannes Pinneberg, rappresentante della borghesia onesta e laboriosa, che viene avvinto nelle spirali della miseria a causa della grave crisi economica in cui versa il suo paese durante gli anni venti. L'unica risposta possibile al quesito posto dal \"\"E adesso?\" del titolo sembra essere insita per lo sventurato contabile nel suo rifugiarsi fra le rassicuranti mura domestiche.\nNel 1933, con l'ascesa al potere di Adolf Hitler, Fallada si ritira a Carwitz, nel Meclemburgo. Per lo scrittore ha inizio un periodo di prolificit\u00e0 che lo porta a scrivere molti dei suoi pi\u00f9 conosciuti lavori: \"Wer einmal aus dem Blechnapf fri\u00dft\" e \"Wir hatten mal ein Kind\" nel 1934, \"Das M\u00e4rchen vom Stadtschreiber, der aufs Land flog\", nel 1935, \"Wolf unter W\u00f6lfen\", nel 1937, \"Der eiserne Gustav\", nel 1938, \"Der ungeliebte Mann\", nel 1940 (nell'edizione italiana pubblicato con il titolo \"Senza amore\"), \"Ein Mann will hinauf\", nel 1943.\nNel 1944 Fallada si separa dalla moglie intraprendendo una relazione con Ursula Losch, che sposer\u00e0 poi nel 1945. Nel 1944 aveva iniziato a scrivere il romanzo \"Der Trinker\", che sar\u00e0 pubblicato solo nel 1950, sorta di racconto autobiografico in cui riassume fin dalla giovent\u00f9 la sua attivit\u00e0 di scrittore, alcolista e morfinomane.\nNel 1945 Johannes R. Becher lo invita a raggiungerlo a Berlino Est a lavorare al giornale \"T\u00e4glichen Rundschau\". Potr\u00e0 continuare la sua carriera di scrittore e dare alle stampe nel 1946 i suoi ultimi lavori: \"Der Alpdruck\" e \"Jeder stirbt f\u00fcr sich allein\" (tradotto in italiano come: \"Ognuno muore solo\"), l'ultimo romanzo, definito da Primo Levi \"uno dei pi\u00f9 bei libri sulla resistenza tedesca contro il nazismo\"\".\nOpere.\nRomanzi pubblicati postumi:\nAdattamenti cinematografici.\nNel 1934 il regista statunitense di origini italiane Frank Borzage trasse un film da \"E adesso pover'uomo\"? con Douglass Montgomery e Margaret Sullavan.\nNel 2016 il regista svizzero Vincent P\u00e9rez ha girato il film \"Lettere da Berlino\" tratto dal romanzo \"Ognuno muore solo\" di Fallada: vi compaiono gli attori Emma Thompson, Brendan Gleeson e Daniel Br\u00fchl. "}
{"id": "1465790", "revid": "124122964", "url": "https://it.wikipedia.org/wiki?curid=1465790", "title": "Sure Know Something", "text": "Sure Know Something \u00e8 un brano del gruppo hard rock statunitense Kiss, pubblicato per la prima volta il 23 maggio 1979 all'interno dell'album \"Dynasty\".\nIl brano.\n\"Sure Know Something\" \u00e8 stata composta da Paul Stanley (che nella registrazione in studio suoner\u00e0 l'assolo di chitarra) con l'ausilio del produttore Vini Poncia (che contribuir\u00e0 registrando alcune parti vocali di accompagnamento).\nInizialmente inclusa nell'album \"Dynasty\", \u00e8 stata in seguito pubblicata come singolo il 30 settembre del 1979 assieme al brano \"Dirty Livin' \" (unico brano dell'album \"Dynasty\" in cui suona e canta Peter Criss) presente come Lato B. Il singolo raggiunse nella classifica statunitense la posizione numero quarantasette, ma si iss\u00f2 ai primi posti nelle classifiche di altri Paesi) (il punto pi\u00f9 alto fu raggiunto nei Paesi Bassi con il terzo posto Con il brano \u00e8 stato realizzato anche un videoclip nel quale si vede il gruppo esibirsi sul palco.\nEsistono altre due versioni della canzone, entrambe suonate in chiave acustica. La prima \u00e8 presente nell'album \"Kiss Unplugged\" del 1996, mentre la seconda si trova nell'album \"\" ed \u00e8 stata suonata assieme all'orchestra sinfonica di Melbourne."}
{"id": "1465792", "revid": "57905", "url": "https://it.wikipedia.org/wiki?curid=1465792", "title": "Lea de Mae", "text": ""}
{"id": "1465794", "revid": "767487", "url": "https://it.wikipedia.org/wiki?curid=1465794", "title": "Mary Reilly", "text": "Mary Reilly \u00e8 un film del 1996 diretto da Stephen Frears, tratto da un romanzo di Valerie Martin (\"La governante del dottor Jekyll\") a sua volta ispirato a \"Lo strano caso del dottor Jekyll e del signor Hyde\" di Robert Louis Stevenson del 1886. \u00c8 la storia del Dr. Jekyll e di Mr. Hyde raccontata attraverso gli occhi della domestica.\nTrama.\nLondra, seconda met\u00e0 dell'800. Mary Reilly lavora come cameriera per l'enigmatico e solitario dr. Henry Jekyll; la ragazza \u00e8 segretamente innamorata del suo datore di lavoro il quale, a sua volta, ha un debole per lei. Pur nel rispetto delle differenze sociali, tra i due si instaura un rapporto di profonda stima e fiducia reciproca al punto tale che Mary confida al dottore gli abusi subiti, durante l'infanzia, dal padre violento e alcolizzato. Completamente assorbito dai suoi esperimenti, Jekyll assume un assistente: Edward Hyde.\nL'uomo appare da subito misterioso: nonostante lavori a stretto contatto col dottore e abbia libero accesso alla casa, nessuno della servit\u00f9 riesce mai a incontrarlo n\u00e9 a sapere che aspetto abbia.\nHyde alloggia presso il bordello della signora Farraday, dove Mary viene spesso inviata per recapitare lettere e denaro a nome di Jekyll; una notte, la ragazza vi si reca con urgenza per consegnare un grosso assegno di risarcimento: la maitresse, furiosa, le mostra una stanza dove sembra essersi consumato un massacro e lascia intendere che l'artefice sia l'assistente del dottore.\nQuella sera stessa Mary incontra Hyde per la prima volta: l'uomo \u00e8 un villano, spregiudicato, privo di freni inibitori e la giovane resta profondamente sconvolta, soprattutto quando scopre che egli \u00e8 al corrente della sua triste infanzia. La ragazza chiede spiegazioni a Jekyll ma questi spiega che Hyde ha letto di nascosto alcuni suoi appunti, le chiede inoltre di perdonare la sua villania e rivela che sarebbe molto lieto se diventassero buoni amici. In effetti, da questo momento in poi, Mary viene costretta ad accompagnare Hyde in alcune commissioni e, nonostante il comportamento incontrollato e sconveniente dell'uomo, si rende conto, poco a poco, di provare sentimenti ambigui per lui: un misto di inquietudine e attrazione.\nSpinta dall'avidit\u00e0, la signora Farraday si presenta a casa del dottore per ricattarlo e ottenere altro denaro. \u00c8 Mary stessa ad accompagnarla nella sala anatomica dove Jekyll dovrebbe riceverla. Lasciata sola, la maitresse viene invece accolta da Hyde che la uccide decapitandola.\nMary riceve improvvisamente la notizia della morte della madre e si assenta per organizzarne il funerale. Durante il servizio funebre, la ragazza rivede il padre che, ormai malato e in fin di vita, vorrebbe ristabilire un rapporto ma Mary, profondamente segnata dal passato, se ne va rifiutando ogni tentativo di riconciliazione.\nSulla via del ritorno, a pochi metri da casa, Mary viene sorpresa da Hyde in fuga dalla polizia il quale riesce a nascondersi solo grazie al suo aiuto. Quando la ragazza chiede cosa sia successo, l'uomo risponde soltanto che con ogni probabilit\u00e0 non si rivedranno mai pi\u00f9 e la bacia appassionatamente per poi scomparire nella sala anatomica.\nGiunta a casa, Mary viene accolta e interrogata da Scotland Yard che sta cercando Edward Hyde, l'assassino di Sir Carew, membro del Parlamento nonch\u00e9 amico d'infanzia di Jekyll. La ragazza, mentendo, nega di aver visto l'assistente del dottore.\nIl giorno dopo Jekyll, visibilmente nervoso, convoca Mary rimproverandole di aver mentito alla polizia e di essersi cos\u00ec resa complice di un omicidio; le confessa poi che Hyde ha commesso molti altri delitti che lui stesso ha poi coperto. Quando Mary chiede al dottore il motivo di tanta protezione nei confronti di un assassino, Jekyll spiega misteriosamente che Hyde ha saputo liberarlo. Improvvisamente per\u00f2 il dottore si sente male e fugge nella sala anatomica, senza dare ulteriori spiegazioni.\nUna mattina Mary, portando la colazione in camera del dottore, trova Hyde anzich\u00e9 lui. La ragazza vorrebbe dare l'allarme ma l'uomo la ferma e le svela finalmente la verit\u00e0: lui e Jekyll sono la stessa persona. Hyde \u00e8 l'alter ego istintivo e malvagio del dottore, nato accidentalmente da un esperimento durante il quale Jekyll stava cercando una cura per una malattia che lo affliggeva da tempo. Affascinato dalla efferata libert\u00e0, spregiudicatezza e assenza di scrupoli morali del suo alter ego, Jekyll ha continuato ad assumerne le sembianze per parecchio tempo sentendosi cos\u00ec liberato da ogni regola, rimorso morale e dagli obblighi imposti dalla sua condizione sociale. Questo per\u00f2 ha reso pi\u00f9 forte Hyde che negli ultimi tempi riesce a fuggire al controllo del dottore che si trasforma in lui improvvisamente senza l'iniezione del preparato. Oltretutto, a causa di una qualche impurit\u00e0 presente negli ingredienti, nessun farmacista riesce a riprodurre l'antidoto che riporta Jekyll alle sue sembianze e che sta per finire.\nQuella notte stessa, Mary decide di abbandonare la casa di Jekyll ma prima si reca in laboratorio per prendere commiato dal dottore. La sala anatomica sembra deserta ma improvvisamente Hyde aggredisce la ragazza e pare intenzionato a ucciderla non riuscendoci, tuttavia, per via dei sentimenti che prova per lei. Hyde lascia andare Mary e assume l'ultima dose di antidoto. Sotto lo sguardo esterrefatto di Mary, Jekyll riprende le sue sembianze ma accusa immediatamente dei forti dolori: Hyde ha aggiunto del veleno al preparato. Sentendosi finalmente liberato, Jekyll muore tra le braccia di Mary."}
{"id": "1465808", "revid": "218520", "url": "https://it.wikipedia.org/wiki?curid=1465808", "title": "Trasparenza fonetica", "text": ""}
{"id": "1465811", "revid": "419471", "url": "https://it.wikipedia.org/wiki?curid=1465811", "title": "Basket Rimini nelle coppe europee", "text": "Il Basket Rimini (all'epoca sponsorizzato \"Pepsi\", maglia azzurra e bianca con logo della bevanda) ha partecipato alle edizioni 1998-1999 e 1999-2000 della Coppa Kora\u0107 grazie al raggiungimento dei quarti di finale dei playoff in Serie A1 l'anno precedente.\nLe partite interne erano disputate al Palasport Flaminio. In questi incontri sulle maglie riminesi campeggiava lo sponsor \"Fiera di Rimini\".\nCoppa Kora\u0107 1998-1999.\nRimini \u00e8 una delle quattro squadre italiane qualificate alla competizione: le altre sono la Mens Sana Siena, la Virtus Roma e la Pallacanestro Reggiana.\nLa coppa sar\u00e0 poi vinta dal Barcellona.\nCoppa Kora\u0107 1999-2000.\nRimini si qualifica per il secondo anno consecutivo: le altre italiane qualificate sono la Virtus Roma, la Pallacanestro Reggiana e l'Andrea Costa Imola.\nI francesi del Limoges vinceranno il trofeo.\nSedicesimi di finale.\n\"Pepsi Rimini qualificata per differenza canestri.\""}
{"id": "1465814", "revid": "124321965", "url": "https://it.wikipedia.org/wiki?curid=1465814", "title": "Beroun", "text": "Beroun (in tedesco \"Beraun\") \u00e8 una citt\u00e0 della Repubblica Ceca, capoluogo del distretto omonimo, in Boemia Centrale. Si trova a a sudovest di Praga. Si trova sulla strada D5 che collega Praga a Plze\u0148 e, oltre il confine con la Germania, con la Baviera."}
{"id": "1465815", "revid": "599013", "url": "https://it.wikipedia.org/wiki?curid=1465815", "title": "Matteo Spippoli", "text": "Carriera.\nCentro di 212 centimetri per 110 kilogrammi, inizia la sua carriera nel 2003-04 alla Scuola Edile Perugia (C1).\nL'anno successivo, il 2004-05, fa il suo esordio in Legadue con la Premiata Montegranaro, squadra con la quale conquista la promozione in LegA nel 2006.\nNegli ultimi mesi della sua prima stagione nella massima serie viene ceduto in prestito alla Zarotti Imola in Legadue.\nAncora tecnicamente acerbo in tre anni di professionismo fa registrare 77 punti e 78 rimbalzi in 48 partite giocate.&lt;br&gt;\nIngaggiato per la stagione 2008-09 dalla Solsonica Rieti (Lega Basket Serie A)."}
{"id": "1465818", "revid": "1543377", "url": "https://it.wikipedia.org/wiki?curid=1465818", "title": "Fabbrica d'armi del Lamberti", "text": "La Regia fonderia Cannonum Civitatis Stili o Fabbrica d'armi del Lamberti fu costruita nel 1746 lungo la fiumara Assi, allora nel territorio del comune di Stilo in Calabria da Giuseppe Lamberti. Era la seconda fabbrica d'armi del regno borbonico.\nStoria.\nLa fabbrica avrebbe dovuto produrre 70 cannoni in ferro di grosso calibro e 45 di piccolo ogni anno che per\u00f2 non riusciva a fornire per motivi tecnici e di gestione.\nNel 1752, la fabbrica del Lamberti fall\u00ec.\nDa questo fallimento scatur\u00ec l'interesse per i reali nella realizzazione di un grande centro siderurgico: il complesso siderurgico di Mongiana."}
{"id": "1465819", "revid": "416175", "url": "https://it.wikipedia.org/wiki?curid=1465819", "title": "Rugby club Auch", "text": "Rugby club Auch \u00e8 un club francese di rugby a 15 di Auch.\nFondato nel 1891 come Union v\u00e9locip\u00e9dique du Gers e passaato attraverso varie denominazioni, il club vanta la vittoria a livello continentale dell'European Shield 2002-03, l'unico trofeo nel proprio palmar\u00e8s.\nDopo il fallimento societario avvenuto nel 2017, il club si \u00e8 riformato con il nome attuale, risalendo due categorie e, al 2019-20, militando in F\u00e9d\u00e9rale 2, il quarto livello nazionale."}
{"id": "1465820", "revid": "486946", "url": "https://it.wikipedia.org/wiki?curid=1465820", "title": "FC Auch Gers", "text": ""}
{"id": "1465821", "revid": "1494169", "url": "https://it.wikipedia.org/wiki?curid=1465821", "title": "Cladow", "text": ""}
{"id": "1465822", "revid": "767487", "url": "https://it.wikipedia.org/wiki?curid=1465822", "title": "Z\u00e1j\u00f9", "text": "Il teatro Z\u00e1j\u00f9 (\u96dc\u5287) \u00e8 un genere dell'opera cinese apparso sotto la dinastia Tang (618-907) nella Cina settentrionale, e che raggiunse il culmine della diffusione sotto la dinastia Yuan (1279-1368). Il termine si riferisce al contenuto misto di questa forma teatrale: \"Za\" significa \"variet\u00e0\", mentre \"ju\" fa riferimento ad un tipo di spettacolo composto di musica e recitazione.\nStruttura drammatica.\nI drammi erano divisi in pi\u00f9 atti, con una struttura pi\u00f9 semplice del dramma meridionale, N\u00e1nx\u00ec. Nello \"Z\u00e1j\u00f9\" iniziarono a definirsi i ruoli standardizzati, maschili e femminili, che si consolidarono nella differenziazione in \"D\u00e0n\" (\u65e6, donna), \"Mo\" (\u672b, uomo venerabile), \"Sh\u0113ng\" (\u751f, uomo giovane), \"J\u00ecng\" (\u6de8, viso dipinto) e \"Ch\u014fu\" (\u4e11, clown). Nello \"Z\u00e1j\u00f9\" della dinastia Yuan, i personaggi del dramma erano generalmente quattro o cinque; a differenza del dramma meridionale, solo il personaggio principale femminile (\"Zhengdan\") o maschile (\"Zhengmo\") cantava i versi lirici, mentre gli altri personaggi parlavano soltanto.\nI drammi Z\u00e1j\u00f9 erano composti di un preludio, chiamato \"yanduan\", seguito dalla storia cantate e recitata, secondo lo schema noto come \"quattro zhe ed uno xiezi\", nel quale gli \"zhe\" erano la parte narrativa e musicale, e lo \"xiezi\" un intermezzo comico. La parte finale, chiamata \"sanduan\", \"zaban\" o \"zawang\", era un insieme di brani comici e di numeri acrobatici. La musica proveniva in parte dal \"Daqu\" della dinastia Song, un genere di spettacolo che univa musica e danza, e in gran parte dal repertorio della musica popolare.\nDella enorme produzione \"Z\u00e1j\u00f9\" non restano oggi che una trentina di drammi, tutti pubblicati sotto la dinastia Yuan e riuniti in una raccolta denominata \"Yu\u00e1nk\u0101n z\u00e1j\u00f9 s\u0101nsh\u00ed zh\u00f2ng\" (\u5143\u520a\u96dc\u5287\u4e09\u5341\u7a2e).\nIl pi\u00f9 importante autore del teatro \"Z\u00e1j\u00f9\" della dinastia Yuan fu Gu\u0101n H\u00e0nq\u012bng (\u5173\u6c49\u537f), vissuto nel XIV secolo. Del suo ampio repertorio (scrisse circa 65 drammi), l'opera pi\u00f9 nota \u00e8 \"L'ingiustizia subita da Dou E\" (\u7ac7\u5a25\u51a4 D\u00f2u \u00c9 Yu\u0101n)."}
{"id": "1465823", "revid": "486946", "url": "https://it.wikipedia.org/wiki?curid=1465823", "title": "FC Auch", "text": ""}
{"id": "1465824", "revid": "484362", "url": "https://it.wikipedia.org/wiki?curid=1465824", "title": "Spandau-Citadelle", "text": ""}
{"id": "1465829", "revid": "1776051", "url": "https://it.wikipedia.org/wiki?curid=1465829", "title": "Kyjov", "text": "Kyjov (, in tedesco \"Gaya\") \u00e8 una citt\u00e0 della Repubblica Ceca facente parte del distretto di Hodon\u00edn, in Moravia Meridionale. Fa parte della regione storica della Slovacchia morava.\nGeografia fisica.\nFrazioni.\nI villaggi di Bohuslavice, Bor\u0161ov e N\u011bt\u010dice sono uniti amministrativamente a Kyjov.\nManifestazioni.\nKyjov \u00e8 famosa per un festival folk che ha luogo ogni quattro anni."}
{"id": "1465830", "revid": "12555973", "url": "https://it.wikipedia.org/wiki?curid=1465830", "title": "Grunewald Forst", "text": ""}
{"id": "1465831", "revid": "486946", "url": "https://it.wikipedia.org/wiki?curid=1465831", "title": "Pepsi Rimini in Europa", "text": ""}
{"id": "1465833", "revid": "486946", "url": "https://it.wikipedia.org/wiki?curid=1465833", "title": "Basket rimini in europa", "text": ""}
{"id": "1465834", "revid": "767487", "url": "https://it.wikipedia.org/wiki?curid=1465834", "title": "The Roundhouse Tapes", "text": "The Roundhouse Tapes \u00e8 un doppio album live del gruppo svedese progressive death metal degli Opeth, registrato nel 2006 e pubblicato nel 2007.\nIl disco.\nIl doppio cd \u00e8 stato registrato il 9 novembre 2006 ed \u00e8 uscito il 5 novembre 2007 in Europa e il 20 novembre 2007 nel resto del mondo. \u00c8 il primo album live degli Opeth registrato su cd. Il titolo \u00e8 una citazione della prima demo degli Iron Maiden,\n\"The Soundhouse Tapes\", e del luogo dove \u00e8 stato registrato il concerto, il Roundhouse di Londra.\nMikael \u00c5kerfeldt ha detto: \"Il concerto al Roundhouse sar\u00e0 uno spettacolo da ricordare per molte ragioni, soprattutto perch\u00e9 il gruppo era nei momenti migliori del \"Ghost Reveries Tour\"\". Inoltre si tratta del primo album registrato dopo l'uscita del batterista Martin Lopez, sostituito da Martin Axenrot, e l'ultimo col chitarrista Peter Lindgren.\nTracce.\nCD 2.\nNote:"}
{"id": "1465839", "revid": "419471", "url": "https://it.wikipedia.org/wiki?curid=1465839", "title": "Marr Rimini", "text": ""}
{"id": "1465840", "revid": "486946", "url": "https://it.wikipedia.org/wiki?curid=1465840", "title": "Koncret Rimini", "text": ""}
{"id": "1465842", "revid": "196390", "url": "https://it.wikipedia.org/wiki?curid=1465842", "title": "Aget Imola", "text": ""}
{"id": "1465843", "revid": "196390", "url": "https://it.wikipedia.org/wiki?curid=1465843", "title": "Aget Service Imola", "text": ""}
{"id": "1465844", "revid": "2202328", "url": "https://it.wikipedia.org/wiki?curid=1465844", "title": "Kebab for Breakfast", "text": "Kebab for Breakfast (\"T\u00fcrkisch f\u00fcr Anf\u00e4nger\") \u00e8 una serie televisiva tedesca, trasmessa dal 2006 al 2008, per un totale di tre stagioni. In Italia \u00e8 stata trasmessa da MTV a partire dal 2007.\nIl titolo originale \u00e8 \"T\u00fcrkisch f\u00fcr Anf\u00e4nger\", che significa letteralmente \"turco per principianti\"; \"Kebab for Breakfast\" significa letteralmente \"kebab per colazione\" (il kebab \u00e8 una pietanza tipica turca a base di carne e verdure).\n\"T\u00fcrkisch f\u00fcr Anf\u00e4nger\" \u00e8 stata la prima serie televisiva a raggiungere i 2,54 milioni di telespettatori in Germania, raggiungendo una share del 10,1%.\nTrama.\nLa serie \u00e8 ambientata a Berlino, in Germania, la nazione europea in cui risiede il pi\u00f9 alto numero di immigrati e cittadini di origine turca. I protagonisti sono i componenti di due famiglie, una di origine turca, gli \u00d6zt\u00fcrk, composta da Metin (il padre, commissario di polizia), Cem (il figlio maggiore, molto orgoglioso) e Ya\u011fmur (la figlia minore, molto credente e rispettosa della religione musulmana) e una tedesca, gli Schneider, composta da Doris (la madre, psicologa), Lena (la figlia maggiore, una ragazza esuberante ma piena di dubbi sentimentali e in piena adolescenza) e Nils (il fratello minore di Lena), che un giorno si trovano a vivere insieme dopo che i due capifamiglia si innamorano e decidono di convivere, formando una famiglia allargata. Le difficolt\u00e0 non sono poche, date le differenze culturali.\nLa trama ruota principalmente intorno a Lena che con una videocamera racconta tutte le sue disavventure alla sua migliore amica Kathi - trasferitasi negli Stati Uniti - nelle prime due stagioni e a suo padre - che fa l'etologo in Amazzonia - nella terza. L'arco narrativo dura quattro anni: quando inizia il telefilm la protagonista ha 16 anni, quando si conclude ne ha compiuti 20. La serie ha chiuso i battenti in Germania il 12 dicembre 2008 al termine della terza stagione, dopo 52 episodi: i protagonisti della serie (Lena, Doris, Cem, Metin e Yagmur) sono apparsi in tutte le puntate. La sigla \u00e8 parte della canzone \"Gegen Den Rest\", eseguita dal gruppo pop-rock tedesco Karpatenhund."}
{"id": "1465848", "revid": "1543377", "url": "https://it.wikipedia.org/wiki?curid=1465848", "title": "K\u0159ivokl\u00e1t", "text": "K\u0159ivokl\u00e1t \u00e8 un comune mercato della Repubblica Ceca facente parte del distretto di Rakovn\u00edk, in Boemia Centrale.\nTra il XIV e il XV secolo, intorno al castello iniziarono ad essere costruite case coloniche, e il villaggio che formarono venne chiamato \"Budy\". Un altro villaggio \"\u010camrdoves\", crebbe l\u00ec vicino e, tra il XVII e il XVIII secolo, i due centri vennero uniti. Nel 1886 i villaggi di \"Budy\", \"Amal\u00edn\", \"\u010camrdoves\" e \"\u010castonice\" si fusero in una stessa unit\u00e0 amministrativa, \"K\u0159ivokl\u00e1t\".\nLa citt\u00e0 \u00e8 una popolare destinazione turistica ed \u00e8 sede della K\u0159ivokl\u00e1tsko Landscape Protected Area.\nCastello.\nIl castello, di epoca medioevale, fu fondato nel XII secolo.\nDopo essere stato danneggiato, venne ricostruito quasi del tutto dal re Vladislav Jagellone e dal suo successore Ludovico."}
{"id": "1465850", "revid": "22475", "url": "https://it.wikipedia.org/wiki?curid=1465850", "title": "Rugby Pro D2", "text": ""}
{"id": "1465851", "revid": "57905", "url": "https://it.wikipedia.org/wiki?curid=1465851", "title": "Aneta \u0160mrhov\u00e1", "text": ""}
{"id": "1465853", "revid": "869733", "url": "https://it.wikipedia.org/wiki?curid=1465853", "title": "Pasta e fagioli", "text": "Pasta e fagioli \u00e8 un piatto tipico italiano di cui esistono diverse varianti regionali.\nGli ingredienti possono tipicamente comprendere pasta lunga, fagioli, aglio, brodo, lardo, olio, sedano, e, a seconda delle varianti, salvia, rosmarino, timo, prezzemolo, maggiorana, pepe, pomodoro, prosciutto (una volta solitamente crudo tipico della tradizione contadina) o pancetta oppure la cotenna del maiale (avanzata dal taglio del prosciutto o della pancetta, come da tradizione contadina \"del maiale non si spreca niente\").\nLa regione di origine \u00e8 incerta, essendo considerato un piatto tipico della cucina di varie regioni, ad esempio: Lazio, Campania, Lombardia, Toscana, Piemonte e Veneto.\nVersioni.\nNella cucina bolognese e napoletana.\nNella cucina bolognese, cos\u00ec come per la pasta cotta con altri legumi, la pasta viene cotta direttamente insieme ai legumi, invece che essere lessata a parte, prima di essere aggiunta ai fagioli. Con questa preparazione l'amido della pasta, che andrebbe invece perso scolando la pasta, viene conservato. Questo, insieme alla mantecatura della pasta conferisce alla pasta e fagioli un sugo pi\u00f9 denso e cremoso (\"azzeccato\", in napoletano). Frequente \u00e8 anche l'uso di consumare la pasta e fagioli eventualmente avanzata il giorno successivo alla preparazione, data l'ottima conservabilit\u00e0.\nDue scuole di pensiero preferiscono la pasta e fagioli in bianco o con il pomodoro.\nMolto popolare, nella cucina napoletana, \u00e8 anche l'uso delle cotiche o delle cozze nella pasta e fagioli.\nNella valle Latina.\nL'usanza di cuocere la pasta insieme ai fagioli \u00e8 antichissima, tipica della valle Latina. Pasta e fagioli viene preparata con le \"sagne\", una sorta di tagliatelle corte di acqua e farina fresche; vengono messe a cuocere con fagioli cannellini e un soffritto generalmente di sedano, aglio, rosmarino e occasionalmente guanciale in olio d'oliva. Si racconta che le sagne esistessero gi\u00e0 in epoca romana, e che ne fosse ghiotto Cicerone, anche se all'epoca si usava verosimilmente una diversa variet\u00e0 di fagioli. I cannellini ripassati con lo stesso soffritto, ma senza pasta, possono essere versati su fette di pane raffermo per ricavarne una zuppa; in questo caso si aggiunge ai fagioli anche della cicoria."}
{"id": "1465855", "revid": "465169", "url": "https://it.wikipedia.org/wiki?curid=1465855", "title": "And Then We Kiss", "text": "And Then We Kiss \u00e8 un singolo della cantante pop statunitense Britney Spears.\nLa canzone \u00e8 stata registrata nel 2003 e pare doveva essere contenuta nell'album \"In the Zone \"e nell'ep \"\". La traccia \u00e8 stata scritta da Paul Barry, Britney Spears, e Taylor Michael Jarvis ed \u00e8 uscita su Internet il 31 ottobre 2005.\nIl remix di \"And Then We Kiss\" \u00e8 una canzone euro-trance con influenze techno con l'utilizzo di chitarre dance-rock, sintetizzatori e archi sinfonici . Il testo parla delle diverse emozioni che una donna prova nelle fasi pi\u00f9 intime della sua carriera. La canzone ha ricevuto recensioni prevalentemente positive che esaltano il suo potenziale. La canzone non \u00e8 riuscita a comparire in nessuna delle classifiche pi\u00f9 importanti. Tuttavia, ha raggiunto la posizione #15 della Billboard Hot Dance Airplay.\nL'originale versione di \"And Then We Kiss\" non \u00e8 stata mai pubblicata fino al 2 settembre 2011, giorno in cui \u00e8 trapelata in rete la versione originale. Il produttore, Mark Taylor, ha confermato che la canzone trapelata in rete \u00e8 la vera e che \u00e8 stata registrata in recording session a Londra quando \u00e8 stata registrata anche una canzone contenuta in \"In the Zone\", \"Breathe on Me\". Non ne \u00e8 stato girato nessun video ufficiale, solo un miscelouse video in versione edit."}
{"id": "1465858", "revid": "36426", "url": "https://it.wikipedia.org/wiki?curid=1465858", "title": "Evo antico", "text": ""}
{"id": "1465859", "revid": "36426", "url": "https://it.wikipedia.org/wiki?curid=1465859", "title": "Chalons-sur-Marne", "text": ""}
{"id": "1465866", "revid": "287204", "url": "https://it.wikipedia.org/wiki?curid=1465866", "title": "Associazione Calcio Femminile Alaska Gelati Lecce", "text": "L'Associazione Calcio Femminile Alaska Gelati Lecce, meglio nota come Alaska Gelati Lecce, \u00e8 stata una societ\u00e0 di calcio femminile italiana con sede a Veglie, in provincia di Lecce. Ha vinto tre Scudetti e due Coppe Italia negli anni ottanta.\nStoria.\nL'Alaska Gelati Lecce venne fondata nel 1970 dall'imprenditore locale Ernesto Guarini, che diede vita ad uno dei primissimi esperimenti di calcio femminile in Puglia. Nel 1972 gioca nel girone E del campionato di Serie A, accedendo agli spareggi per il girone finale, che si disputarono a Roma. Nel 1974 la squadra disputa il suo primo campionato di serie A a girone unificato e si rinforza con gli acquisti di alcune calciatrici straniere: l'austriaca Monika Karner, e poi, negli anni successivi, la scozzese Rose Reilly, la danese Susy Augustesen. Nel 1981, allenata dal tecnico locale Piero Cacciatore, vince il suo primo scudetto e la sua prima Coppa Italia, con Rose Reilly miglior marcatrice del campionato. Nel 1982 l'Alaska Lecce conquista campionato e Coppa Italia. Il terzo titolo nazionale arriva la stagione seguente. Nello stesso anno Susy Augustesen vince il titolo marcatrici.\nLa storia dell'Alaska Lecce finisce l'anno seguente per la fusione con il Trani 80 che gi\u00e0 nel 1984, conquista lo scudetto. Fino al 2007, quando la Handball Casarano si \u00e8 aggiudicata il campionato italiano di pallamano maschile, \u00e8 stata l'unica formazione della provincia di Lecce a vincere un campionato nazionale maggiore a livello di sport di squadra."}
{"id": "1465873", "revid": "2089047", "url": "https://it.wikipedia.org/wiki?curid=1465873", "title": "La legge e la signora", "text": "La legge e la signora fu pubblicato nel 1875 da Wilkie Collins. A differenza de \"La Pietra di Luna\" e \"La donna in bianco\", non contiene elementi del sensazionale e del sovrannaturale, ma \u00e8 strutturato come una vera e propria \"detective story\".\nTrama.\nValeria Brinton, giovane e caparbia donna inglese, sposa il mite Eustace Woodville ma il matrimonio inizia sotto cattivi auspici. Pochi giorni dopo le nozze scopre, infatti, che suo marito l'ha sposata con un falso nome. Attraverso indagini fra gli amici di Eustace MacAllan (il suo vero nome), scopre che il suo sposo \u00e8 stato processato tre anni prima per l'omicidio per avvelenamento della sua prima moglie, che lui non ha mai amato, e che la corte scozzese che lo ha processato lo ha assolto per mancanza di prove che lo inchiodassero. A causa di questa macchia sulla sua reputazione Eustace ha cambiato nome e ora abbandona Valeria per la vergogna e per la paura che la sposa potesse avere dubbi sulla sua innocenza mai dimostrata. Inizia qui la lunga indagine di Valeria per dimostrare l\u2019innocenza di suo marito nell\u2019omicidio della sua prima moglie.\nTale impresa rappresenta anche l'unico modo per riportarlo al tetto coniugale. Far\u00e0 la conoscenza di uno signore al quale mancano gli arti inferiori: Miserrimus Dexter, amico di Eustace, presente nella casa a Gleninch in cui il delitto si \u00e8 svolto. Dexter cercher\u00e0 di depistare Valeria nelle indagini per nascondere la verit\u00e0. Come poi si scoprir\u00e0, egli non \u00e8 direttamente coinvolto nella morte della prima moglie di Eustace, ma, segretamente innamorato della moglie dell'amico, con le sue pressioni port\u00f2 la signora MacAllan al suicidio per avvelenamento."}
{"id": "1465876", "revid": "54253", "url": "https://it.wikipedia.org/wiki?curid=1465876", "title": "Regione Autonoma del Tibet", "text": "La regione autonoma del Tibet (in cinese \u897f\u85cf X\u012bz\u00e0ng, cio\u00e8 \"Z\u00e0ng occidentale\", Tibetano: \u0f56\u0f7c\u0f51\u0f0b\u0f62\u0f44\u0f0b\u0f66\u0f90\u0fb1\u0f7c\u0f44\u0f0b\u0f63\u0f97\u0f7c\u0f44\u0f66\u0f0b; Wylie: Bod-rang-skyong-ljongs) \u00e8 una regione con autonomia a livello di provincia della Repubblica Popolare Cinese. Costituisce una parte dell'originaria nazione del Tibet, coprendo solo la porzione occidentale.\nGeografia fisica.\nLa Regione \u00e8 localizzata nell'omonimo altopiano e comprende una parte importante della catena dell'Himalaya (tra cui il monte Everest).\nConfini.\nConfina a nord e a est con la regione autonoma dello Xinjiang e con le province cinesi di Qinghai e Sichuan; a ovest confina con l'India e a sud con Nepal, India, Birmania e Bhutan e con la provincia dello Yunnan.\nSuddivisioni amministrative.\nLa regione autonoma del Tibet comprende una citt\u00e0 prefettura, Lhasa, 6 prefetture (\"Nagqu\", \"Qamdo\", \"Nyingchi\", \"Shannan\", \"Xigaz\u00ea\", \"Ngari\"). Comprende 1 distretto (\"Chegguan\", Lhasa), 1 citt\u00e0 a livello di contea (\"Xigaz\u00ea o\" Shigatse ) e 71 contee.\nGeografia umana ed etnie.\nLa regione ha la pi\u00f9 bassa densit\u00e0 delle sei regioni amministrative a livello di province cinesi a causa del clima e del territorio altamente montagnoso.\nLa popolazione \u00e8 costituita da tibetani e da cinesi di etnia han. Non esistono stime ufficiali attendibili inerenti alla percentuale degli uni e degli altri. Sono presenti anche piccoli gruppi tribali come i monpa e i lhoba nella parte sud-ovest della regione.\nEconomia.\nI tibetani dipendono tradizionalmente dall'agricoltura e dall'allevamento, in particolare di yak. Dagli anni ottanta, con l'arrivo della tecnologia e della modernit\u00e0 dalla Cina, i servizi svolgono un ruolo importante.\nNel 2003, il PIL era di 2,2 miliardi USD e costituiva il minore tra le province e regioni cinesi, contribuendo solo allo 0,1% dell'intera economia cinese.\nCon il pi\u00f9 alto livello di spesa pubblica pro capite in Cina, la regione autonoma del Tibet, pur essendo ancora povera, sta vivendo un rapido sviluppo economico (10% di crescita nel 2018), permettendo alla classe media di espandersi. Pechino intende promuovere lo sviluppo economico attraverso il turismo e l'estrazione mineraria, e poi costruire una rete di infrastrutture per raggiungere il Nepal e l'India come parte delle nuove vie della seta, e migliorare l'integrazione della popolazione. Nonostante una politica di discriminazione positiva nel lavoro pubblico urbano, i tibetani sono ancora sottorappresentati. Cos\u00ec, anche se la regione \u00e8 ufficialmente definita \"autonoma\", la grande maggioranza degli alti funzionari sono Han (il gruppo etnico maggioritario in Cina) e i progetti sono per lo pi\u00f9 decisi da Pechino. Nel 2018, trentaquattro milioni di turisti (+31,5% rispetto al 2017), soprattutto cinesi, hanno visitato il Tibet.\nL'aspettativa di vita degli abitanti del Tibet \u00e8 aumentata da 35,5 anni nel 1951 a 71,1 anni nel 2019.\nStoria.\nIl Tibet era stato parte dell'Impero Cinese per circa 700 anni, dal 1270. Dal 1911 il Tibet divenne uno Stato sovrano indipendente di stampo teocratico governato dalla massima autorit\u00e0 religiosa del Buddhismo tibetano, il Dalai Lama. Nel 1950 l'Esercito di liberazione popolare, facente capo alla Repubblica Popolare Cinese guidata da Mao Zedong, unific\u00f2 il Tibet con la Cina, adducendo, come motivazioni verso l'esterno, il fatto che il Tibet con la Cina, 39 anni prima, erano un unico Stato.\nNel 1956 il Governo cinese costitu\u00ec il \"Comitato Preparatorio per la Regione Autonoma del Tibet\". Tenzin Gyatso (XIV Dalai Lama) presiedeva il comitato, ma si rese conto che gli altri appartenenti erano molto dipendenti dalle decisioni del governo centrale.\nNel 1957 scoppi\u00f2 una rivolta nel Tibet orientale che si estese a Lhasa nel 1959. Nello stesso anno l\"'Esercito di liberazione popolare\" schiacci\u00f2 la rivolta e costrinse il Dalai Lama alla fuga e il 17 marzo lasci\u00f2 il Palazzo del Norbulingka travestito da soldato e scapp\u00f2 in India dove costitu\u00ec il Governo tibetano in esilio.\nIl 1\u00ba settembre 1965 nacque ufficialmente la \"Regione Autonoma del Tibet\" nota internazionalmente con l'acronimo di \"TAR\" (\"Tibet Autonomous Region\"). In concordanza con gli articoli 111 e 112 della Costituzione della Repubblica Popolare Cinese e seguendo l'esempio dell'Unione Sovietica, il governatore doveva essere di etnia tibetana, controllato dal locale segretario del Partito Comunista Cinese, generalmente un cinese di etnia Han.\nNel 1976, dopo la morte di Mao, visto il clima di rivolta sempre nell'aria, i Cinesi si resero conto che non potevano continuare a governare la Regione Autonoma del Tibet sempre nello stesso modo. Per questo Hua Guofeng successore di Mao, invit\u00f2 il Dalai Lama a ritornare in Tibet. Questi consider\u00f2 con cautela l'invito e, dopo avere mandato una commissione per valutare il rientro (con il consenso cinese) decise di rimanere in India.\nDeng Xiaoping sostitu\u00ec Hua Guofeng e invi\u00f2 in Tibet una commissione per valutare la situazione del Tibet. A seguito di questa venne stabilito un piano per cercare di migliorare le condizioni di vita dei tibetani riducendo per due anni le tasse, consentendo un minimo di iniziativa privata e facendo riaprire il Jakong e il Palazzo del Potala. Nei primi anni ottanta vennero diminuiti leggermente i divieti relativi all'osservanza della religione e vennero riaperti alcuni monasteri. Questo era per riaprire il colloquio con il Governo tibetano in esilio in modo che il Dalai Lama fosse pi\u00f9 vicino all'influenza cinese e che andasse in Cina dove avrebbe potuto ricoprire qualche incarico da funzionario. Egli rifiut\u00f2 e nel 1983 i colloqui furono interrotti definitivamente e l'invito al Dalai Lama fu ritirato.\nDa allora ci sono state sporadiche rivolte (per lo pi\u00f9 non armate) per l'autonomia del Tibet contro il Governo cinese, condotte principalmente da monaci e monache. \nA tutt'oggi Tenzin Gyatso (XIV Dalai Lama) non richiede pi\u00f9 l'indipendenza e la sovranit\u00e0 del Tibet, anche tramite pressioni internazionali, ma solo una vera autonomia del Tibet e il rispetto dei diritti umani dei tibetani.\nSociet\u00e0.\nLingue.\nLe lingue ufficiali sono il cinese e il tibetano."}
{"id": "1465877", "revid": "767487", "url": "https://it.wikipedia.org/wiki?curid=1465877", "title": "Alger &quot;Texas&quot; Alexander", "text": "Uomo basso di statura, ma con una voce molto profonda, Alexander esord\u00ec la sua carriera per la strada ed esibendosi in occasione di pic-nic e feste locali, dove talvolta lavor\u00f2 anche con Blind Lemon Jefferson. Nel 1927 incise il suo primo disco e, per tutti gli anni trenta, continu\u00f2 a registrare per le etichette Okeh e Vocalion a New York, San Antonio e Fort Worth.\nAlexander non suonava alcun strumento musicale; nel corso degli anni si avvalse di diversi ragguardevoli musicisti come \nKing Oliver, Eddie Lang, Lonnie Johnson, i Mississippi Sheiks e suo cugino Lightnin' Hopkins.\nNel 1939 Alexander assassin\u00f2 sua moglie e per questo motivo rimase rinchiuso nel penitenziario statale a Paris in Texas dal 1940 al 1945. Dopo aver scontato la pena, ricominci\u00f2 ad esibirsi ed a registrare altri dischi sino alla morte per sifilide avvenuta nel 1954."}
{"id": "1465880", "revid": "729019", "url": "https://it.wikipedia.org/wiki?curid=1465880", "title": "Coroidite", "text": "La coroidite \u00e8 una infiammazione della coroide dell'occhio. Pu\u00f2 anche essere chiamata uveite posteriore.\nTipologia della coroidite.\nCi sono diversi tipi di coroidite:\nIl primo tipo \u00e8 caratterizzato da un'infiammazione a focolaio, il secondo da pi\u00f9 focolai e mentre nel terzo l'infiammazione si presenta in tutta la coroide in maniera uniforme.\nCome si manifesta.\nLa persona colpita da coroidite manifesta disturbi nella percezione dei colori e trova difficolt\u00e0 nel calibrare la forma e le dimensioni degli oggetti.\nTerapia.\n\u00c8 solito somministrare al paziente, al manifestarsi della coroidite, antibiotici, cortisonici o antinfiammatori."}
{"id": "1465884", "revid": "113757", "url": "https://it.wikipedia.org/wiki?curid=1465884", "title": "Apostle in Triumph", "text": ""}
{"id": "1465892", "revid": "2176179", "url": "https://it.wikipedia.org/wiki?curid=1465892", "title": "Bogomil", "text": "Biografia.\nFu il promotore della rivolta dei Bogomili, un movimento ereticale medievale che nacque attorno al terzo decennio del X secolo in Bulgaria e che raggiunse l'apice di diffusione e consenso nei secoli X-XI. Questo movimento fu causato dal malcontento generale per l'orientamento morale che aveva imboccato l'istituzione ecclesiastica, che in quegli anni era ritenuta colpevole di atti di simonia, nicolaismo, concubinato e condotta indecente. Bogomil cre\u00f2 dunque una propria dottrina, che successivamente divent\u00f2 la dottrina dei Bogomili, che si basava su alcune credenze alternative alla tradizionale concezione divina e alla canonica interpretazione delle Sacre Scritture.\nFu dichiarato eresiarca sia dalla Chiesa cattolica che da quella ortodossa.\nSecondo Cosma Presbitero, Bogomil inizi\u00f2 a predicare le sue idee nel paese durante il regno di Pietro I di Bulgaria (927-969), il che indica che Cosma deve aver scritto a partire dal 969. Come per Cosma, la vita di Bogomil \u00e8 avvolta nel mistero e quel poco che sappiamo sulle sue vicende deriva dalle prediche e dai sermoni scritti contro di lui. C'\u00e8 qualche incertezza sul collegamento tra Bogomil e Geremia (un religioso e scrittore bulgaro coevo), a volte indicato come ispiratore dell'eresia, a volte come oppositore: potrebbero essere addirittura la stessa persona. \nL'affermazione secondo cui Geremia era \"un figlio (discepolo) di Bogomil\" pu\u00f2 essere un'interpolazione posteriore, ma il nome \"Bogomil\" \u00e8 menzionato nel Libro di Boril, in buona parte dedicato alla lotta contro il bogomilismo."}
{"id": "1465895", "revid": "198277", "url": "https://it.wikipedia.org/wiki?curid=1465895", "title": "Gianni Mura", "text": "Biografia.\nNacque in Lombardia da padre Carabiniere originario di Ghilarza, nell'Oristanese, il quale aveva cambiato cognome da \u00abPorcu\u00bb a \u00abMura\u00bb, e da madre insegnante di scuola elementare. La sua formazione si indirizz\u00f2 verso gli studi classici, compiuti al Liceo Ginnasio Statale Alessandro Manzoni.\nTifoso interista in adolescenza, abbandon\u00f2 tale fede nell'estate 1961, dopo la cessione di Angelillo alla . Nel novembre 1964 ottenne un posto da praticante al quotidiano sportivo \"La Gazzetta dello Sport\", all'epoca diretto da Gualtiero Zanetti, grazie alla segnalazione del proprio istituto che era uso proporre i migliori studenti in italiano alla testata; intanto si iscrive all'Universit\u00e0, presso la facolt\u00e0 di Lettere moderne. Quello che doveva essere un impiego temporaneo diventa il suo posto di lavoro per otto anni. Durante il periodo alla \"Gazzetta\" lavor\u00f2 dapprima come corrispondente per incontri di calcio di differenti categorie, e dal 1965 divenne corrispondente al seguito del Giro d'Italia.\nDato il suo impegno come giornalista, rinunci\u00f2 agli studi per dedicarsi pienamente alla professione. Si iscrisse all'Ordine dei Giornalisti della Lombardia il 14 aprile 1967, successivamente firm\u00f2 articoli anche per il \"Corriere d'Informazione\", \"Epoca\" e \"L'Occhio\". Nel 1976 inizi\u00f2 la collaborazione con \"la Repubblica\"; segue i Giochi olimpici di Montreal, e nel 1983 divent\u00f2 membro fisso della redazione. Per tutta la durata del campionato italiano di calcio, tenne una rubrica domenicale intitolata \"Sette giorni di cattivi pensieri\". Sul settimanale \"Il Venerd\u00ec\" si occup\u00f2 invece di recensioni enogastronomiche, insieme con la moglie Paola, nella rubrica dal titolo \"Mangia e bevi\". Nel 1998 fu nominato presidente della giuria del premio \"L'Altropallone\", riconoscimento simbolico sportivo per la pace e la solidariet\u00e0. Per oltre un ventennio, dal 1997 al 2019, cur\u00f2 \u2014 sempre per \"la Repubblica\" \u2014 un editoriale noto come \"Intervista al campionato\" nel quale esprimeva i propri pronostici alla vigilia di ogni torneo di Serie A.\nNel maggio 2007 usc\u00ec il suo primo romanzo, \"Giallo su giallo\", vincitore nello stesso anno del Premio Grinzane - Cesare Pavese per la narrativa, ambientato durante lo svolgimento del Tour de France, corsa che il giornalista segue da tempo. Alla stessa corsa, raccontata da alcuni suoi articoli al seguito della \"Grande Boucle\", dedic\u00f2 l'anno seguente il libro \"La fiamma rossa. Storie e strade dei miei Tour\".\nNel 2011 divent\u00f2 direttore, insieme a Maso Notarianni, di \"E - Il mensile\", rivista di Emergency, che terminer\u00e0 le pubblicazioni il 25 luglio 2012. In questo stesso anno pubblic\u00f2 il suo secondo romanzo, \"Ischia\", che ha per protagonista il commissario Magrite. Tra il 2015 e il 2020 tenne una rubrica sul periodico \"Scarp de' tenis\" intitolata \"Le storie di Mura\".\nRicoverato per un malore all'ospedale di Senigallia nel marzo 2020, si spense a 74 anni per un attacco cardiaco. Il 2 novembre dello stesso anno il suo nome venne iscritto nel Famedio di Milano."}
{"id": "1465897", "revid": "88740", "url": "https://it.wikipedia.org/wiki?curid=1465897", "title": "Fleri", "text": "Fleri (\"Fireri\" in siciliano) \u00e8 una frazione del comune di Zafferana Etnea, nella Citt\u00e0 metropolitana di Catania.\nGeografia fisica.\nTerritorio.\nSituata a qualche chilometro a sud dal centro di Zafferana Etnea, forma un agglomerato urbano a s\u00e9 stante insieme alla contrada di Poggiofelice (gi\u00e0 Malopasso). La frazione \u00e8 adagiata ai piedi del Monte Ilice ed \u00e8 posta all'estremit\u00e0 sud-ovest del territorio comunale, confinando con i comuni di Viagrande e Trecastagni a ovest, di Aci Sant'Antonio a sud, e di Acireale (nella frazione di Pennisi) ad est.\nLa struttura urbana \u00e8 costituita da un'arteria principale, via Vittorio Emanuele III (Strada Provinciale 148), che si estende dalla Chiesa della Madonna del Rosario al confine con Monterosso Etneo, frazione di Aci Sant'Antonio. Da questa strada si dipartono varie traverse che si intersecano con vie parallele e che conducono ai quartieri pi\u00f9 antichi del borgo (Fortino, San Giovannello). Di fronte al complesso della chiesa parrocchiale si apre invece la Strada Provinciale 41 (antica Strada Regia) che, passando per Pisano Etneo, giunge al centro di Santa Venerina.\nStoria.\nFleri entr\u00f2 a far parte del comune di Zafferana Etnea nel 1831 attraverso una rettifica dei confini comunali; ma solo nel 1851 un sovrano rescritto ratific\u00f2 il passaggio della frazione da Aci Sant'Antonio a Zafferana Etnea.\nAll'alba del 26 dicembre 2018 (esattamente alle 3.19 di mattina) Fleri rimane colpita da un terremoto di magnitudo 4.8 (con ipocentro a distanza di solo 1.2 km dal suolo). L'evento sismico, dovuto all'attivit\u00e0 vulcanica dell'Etna, \u00e8 stato avvertito nel circondario etneo: non ha provocato morti n\u00e9 feriti gravi, ma gravi danni a strutture edilizie e di interesse artistico-storico.\nMonumenti e luoghi d'interesse.\nArchitetture religiose.\nChiesa di Maria Santissima del Rosario.\nLa chiesa antica.\nLa chiesa originaria, ridotta a un rudere dal terremoto del 1984, esiste fin dal 1667 quando, nel fondaco detto delle Verginelle, venne eretta sotto il titolo di Sant'Agata per consentire ai contadini del luogo di partecipare alle funzioni religiose festive. \nLa baronessa Caterina Guttadauro Francica Nava, che nei pressi della chiesetta possedeva delle propriet\u00e0, resasi conto della necessit\u00e0 di ampliare l'edificio sacro a causa del crescere della popolazione, si impegn\u00f2 perch\u00e9 ne venisse costruita una pi\u00f9 grande.\nIl progetto, molto probabilmente opera dell'architetto Carmelo Sciuto Patti, venne ultimato nel 1872. La nuova chiesa, dedicata alla Madonna del Rosario e a Sant'Agata, divenne sacramentale per volere del Cardinale Giuseppe Benedetto Dusmet; fu benedetta il 3 settembre 1872 dal Vescovo di Caltanissetta, Monsignor Giovanni Guttadauro ed elevata a parrocchia il 25 maggio 1928.\nDurante la Seconda guerra mondiale custod\u00ec, dietro l'altare maggiore, le preziose reliquie di sant'Agata provenienti dalla Cattedrale di Catania.\nLa chiesa nuova.\nDopo che il terremoto del 25 ottobre 1984 rese inagibile la chiesa, i fleresi poterono rientrare nella loro chiesa a distanza di sei anni esatti; il 25 ottobre 1990, infatti, l'edificio fu consacrato dal Cardinale Salvatore Pappalardo, allora arcivescovo di Palermo.\nLa nuova chiesa, progettata dall'architetto Ugo Cantone, \u00e8 posta a sud della chiesa originaria; il prospetto, assolutamente distante dai canoni classici, si distingue in modo netto dall'antica chiesa, permettendo cos\u00ec a quest'ultima di mantenere comunque il ruolo di \u201cnobile facciata\u201d.\nL'interno della nuova chiesa si compone di tre livelli: dal basso in alto, la cripta, l'aula e il matroneo. Interessanti sono le opere artistiche che vi si conservano: il simulacro ligneo della Madonna del Rosario (1872), la pala d'altare della Madonna del Rosario, opera del 1874 di Francesco Vaccaro, l'urna lignea ottocentesca del Cristo Morto, il Crocifisso ligneo del XIX secolo.\nCultura.\nLetteratura.\nLa novella \"Storia di una capinera\" di Giovanni Verga \u00e8 ambientata in una villa padronale sita sul monte Ilice, nelle prossimit\u00e0 di Fleri.\nSiti internet.\nSito della Parrocchia Maria SS. del Rosario di Fleri"}
{"id": "1465899", "revid": "339392", "url": "https://it.wikipedia.org/wiki?curid=1465899", "title": "Alaska Lecce", "text": ""}
{"id": "1465900", "revid": "1965277", "url": "https://it.wikipedia.org/wiki?curid=1465900", "title": "Eug\u00e8ne Charles Catalan", "text": "Biografia.\nFiglio unico del gioielliere francese Joseph Catalan, nel 1825, part\u00ec per Parigi dove studi\u00f2 matematica all'\u00c9cole Polytechnique. Ivi incontr\u00f2 Joseph Liouville nel 1833. Nel 1834 fu espulso dall'\u00c9cole, ma vi fu riammesso nel 1835 e vi si diplom\u00f2; quindi and\u00f2 a insegnare matematica alla Scuola delle Arti e dei Mestieri di Ch\u00e2lons-sur-Marne.\nGrazie all'appoggio di Liouville, ottenne nel 1838 un posto di insegnante di geometria descrittiva al Polytechnique, ma la sua attivit\u00e0 politica (aveva idee fortemente di sinistra) mise un freno alla sua carriera matematica (parteciper\u00e0 anche ai moti del 1848 e verr\u00e0 eletto alla Camera dei Deputati francese).\nL'opera matematica.\nNel 1844, in una lettera all'editore del \"journal de Crelle\", Catalan formul\u00f2 la sua celebre congettura:\nQuesta congettura \u00e8 stata dimostrata solo nel 2002 da Preda Mih\u0103ilescu.\nNel 1865, Catalan lasci\u00f2 definitivamente la Francia per tornare in Belgio, dove insegn\u00f2 analisi all'universit\u00e0 di Liegi.\nCatalan fond\u00f2 nel 1875 il giornale matematico \"Nouvelle Correspondance math\u00e9matique\" (\"Nuova corrispondenza matematica\"). Si occup\u00f2 principalmente di analisi e in particolari dello studio delle equazioni differenziali e delle serie di potenze, oltre che del calcolo degli integrali multipli; effettu\u00f2 ricerche di geometria differenziale (pubblic\u00f2 nel 1843 i risultati sulle superfici algebriche che portano oggi il suo nome) e in teoria dei numeri. Gran parte delle sue ricerche furono pubblicate nel \"Journal de math\u00e9matiques pures et appliqu\u00e9es\" (\"Giornale di matematica pura e applicata\").\nRicevette nel 1879 la Croce di Cavaliere dell'Ordine di L\u00e9opold. Considerato allora un matematico eminente in teoria dei numeri, fu designato nel 1883 dall'Accademia delle Scienze belga per essere uno dei tre giurati incaricati di stabilire un premio per una dimostrazione dell'ultimo teorema di Fermat.\nAncora oggi, l'Accademia reale del Belgio rilascia ogni cinque anni il Premio Eug\u00e8ne-Catalan a uno scienziato belga o francese che si sia distinto per le sue scoperte di matematica pura.\nDevono a questo matematico il loro nome anche i numeri di Catalan, introdotti da lui stesso nell'affrontare un problema combinatorio, cos\u00ec come la costante di Catalan e una particolare superficie (una superficie minima periodica in formula_2) da lui scoperta nel 1855."}
{"id": "1465903", "revid": "767487", "url": "https://it.wikipedia.org/wiki?curid=1465903", "title": "Blind Blake", "text": "\u00c8 spesso citato come \"Il re della chitarra ragtime\".\nTra la fine degli anni venti e gli inizi degli anni trenta, Blind Blake registr\u00f2 all'incirca 80 canzoni per la Paramount Records. \u00c8 stato uno dei pi\u00f9 affermati chitarristi del suo genere, con una sorprendente variet\u00e0 di materiale. Il suo complesso e intricato stile di fingerpicking ha ispirato il reverendo Gary Davis, Jorma Kaukonen, Ry Cooder, Ralph McTell e molti altri artisti.\n\u00c8 conosciuto per il suono unico della chitarra che \u00e8 comparabile allo stile del piano ragtime.\nBiografia.\nDella sua vita privata \u00e8 conosciuto molto poco. La Paramount Records cita Jacksonville (Florida) come sua citt\u00e0 natale, ma in realt\u00e0 sembra sia nato a Newport News (Virginia). Niente \u00e8 confermato per quanto riguarda le circostanze della sua morte e ci sono ancora dubbi sul suo vero nome: durante alcune sessioni di registrazione gli venne chiesto il suo nome e lui rispose che si chiamava Blind Arthur Blake, ma ci sono ancora delle supposizioni riguardo al fatto che in realt\u00e0 si chiamasse Arthur Phelps.\nLe prime registrazioni risalgono al 1926 e le vendite andarono piuttosto bene. Il suo primo disco solista fu \"Early Morning Blues\" con \"West Coast Blues\" come B-side. Entrambi i brani sono considerati come eccellenti esempi del suo stile. Blake esegu\u00ec la sua ultima registrazione nel 1932, anno nel quale la sua carrier\u00e0 termin\u00f2 a causa della chiusura per fallimento della Paramount.\nViene spesso affermato che nell'ultimo periodo la sua musica si era \"indebolita\" e che inoltre Blake bevesse troppo. Secondo alcune congetture fu quest'ultimo fatto a portarlo alla morte a soli quarant'anni; in un'intervista, il reverendo Gary Davis afferm\u00f2, per sentito dire, invece che Blake venne ucciso in un incidente stradale.\nRiferimenti in libri.\nBlind Blake \u00e8 un punto chiave del best seller di Lee Child \"Zona pericolosa\", ove il protagonista Jack Reacher si reca nella cittadina di \"Margrave\" ed indaga sulle circostanze incerte della morte del chitarrista."}
{"id": "1465904", "revid": "118834", "url": "https://it.wikipedia.org/wiki?curid=1465904", "title": "Ra\u00fal Damonte Botana", "text": ""}
{"id": "1465905", "revid": "298055", "url": "https://it.wikipedia.org/wiki?curid=1465905", "title": "Ricchi &amp; Poveri (album 1978)", "text": "Ricchi &amp; Poveri, con la &amp; commerciale nella grafia, \u00e8 una raccolta di successi che prende il suo titolo dall'omonimo gruppo vocale italiano dei Ricchi e Poveri. Contiene una decina di brani (a seconda delle edizioni), tutti realizzati negli anni settanta, quando la band era ancora un quartetto, prima, cio\u00e8, dell'uscita di una delle due voci femminili (la cantante genovese Marina Occhiena) dalla formazione originaria.\nLa collection viene pubblicata prima su vinile dalla Fonit Cetra, nel 1978, con 10 tracce, tra cui \"Mama\" (sigla della trasmissione televisiva \"Jet Quiz\" ed estratta anche come singolo l'anno successivo), e successivamente dalla Warner Music Italia nel 1989, su vinile e musicassetta, e nel 2003, con soli 9 brani, in formato CD, senza \"Mama\", canzone scritta, tra l'altro, da 3 dei 4 componenti del gruppo, tra cui la stessa Occhiena (assieme alle due voci maschili, il sardo Angelo Sotgiu e Franco Gatti, anche lui genovese, come Marina).\nLa compilation include, complessivamente, un brano del 1972, due del 1973, tre del 1975 e tre del 1978, oltre alla citata \"Mama\". I tre pezzi del 1978, \"Questo amore\", \"Mi manchi\" e \"Musica musica\", sono tratti dall'album di inediti di quell'anno, intitolato proprio \"Questo amore\", dal brano che il quartetto presenta all'Eurofestival '78, svoltosi a Parigi. \"Una musica\", invece, \u00e8 una canzone degna di nota per gli illustri autori che l'hanno composta, tra cui Paolo Limiti, Maurizio Seymandi e addirittura Mike Bongiorno. \"Mi manchi\", infine, \u00e8 stata scritta da Sergepy e Dario Farina, quest'ultimo autore storico della band, sia come quartetto che come trio. Tra i brani meno recenti, \"Penso, sorrido e canto\" porta la firma, tra gli altri, di Amedeo Minghi, Roberto Conrado (autore storico di Renato Zero), e Cristiano Minellono (autore storico, assieme a Dario Farina, degli stessi Ricchi e Poveri).\nVersione spagnola.\nUna musica \u00e8 l'edizione spagnola della raccolta italiana sopra illustrata, pubblicata su etichetta Hispavox, nel 1980, su cassetta. Il 1980 ha rappresentato un'annata piuttosto attiva per il gruppo nei paesi di lingua spagnola: in quello stesso anno, infatti, il nuovo album di inediti pubblicato in Italia, \"La stagione dell'amore\", \u00e8 uscito contemporaneamente, nella corrispondente edizione ispanica, anche sul mercato latino, con il titolo di \"\" e quattro canzoni adattate in castigliano. Dopo l'accoglienza positiva riservata alle nuove canzoni incluse nell'album di esportazione, la raccolta Una musica (che prende il titolo da una canzone della band, che qui apre il Lato B) \u00e8 un'occasione per far conoscere al pubblico spagnolo anche i successi meno recenti dei Ricchi e Poveri. Le canzoni sono cantate tutte in italiano, anche se sulla copertina i titoli compaiono in spagnolo.\nTracce.\nLP 1978 (\"Ricchi &amp; Poveri\", Fonit Cetra, PL 404).\nLato A\nLato B\nMC 1980 (\"Una musica\", Hispavox).\nLato A\nLato B"}
{"id": "1465912", "revid": "1851848", "url": "https://it.wikipedia.org/wiki?curid=1465912", "title": "Rosario Biondo", "text": "Carriera.\nCresce calcisticamente nel , con cui esordisce a 17 anni.\nPassato al Taranto, esordisce in Serie A nella stagione 1988-1989 con la maglia del , il 18 dicembre 1988 in Como-Fiorentina (3-2); a fine stagione la squadra retrocede e Biondo rimane nella rosa. Si trasferisce poi al Bologna, in Serie A, ottenendo un'altra retrocessione.\nNella massima serie gioca anche con il .\nA 46 anni torna a giocare nella Mondelliana, squadra del suo quartiere d'origine militante in Seconda Categoria."}
{"id": "1465926", "revid": "1573940", "url": "https://it.wikipedia.org/wiki?curid=1465926", "title": "Dasyuridae", "text": "I Dasiuridi (Dasyuridae ) sono una famiglia di marsupiali originari dell'Australia e della Nuova Guinea; comprendono 72 specie suddivise in 17 generi. Molte di queste sono piccole e dall'aspetto simile a quello di un topo o un toporagno, tanto che vengono chiamate impropriamente topi marsupiali o toporagni marsupiali, ma all'interno di questo gruppo troviamo anche i quoll, delle dimensioni di un gatto, e il diavolo della Tasmania. Sono diffusi in una vasta gamma di habitat, comprese praterie, foreste e montagne, e alcune specie sono arboricole o semi-acquatiche.\nDescrizione.\nLa maggior parte dei Dasiuridi ha le dimensioni di un topo, ma alcune specie sono molto pi\u00f9 grandi. La specie pi\u00f9 piccola \u00e8 il nilgaui del Pilbara, lungo dai 4,6 ai 5,7 cm e del peso di soli 2-9 grammi, mentre quella pi\u00f9 grande, il diavolo della Tasmania, \u00e8 lunga 57-65 cm e pesa 6-8 chili. I Dasiuridi pi\u00f9 piccoli presentano generalmente l'aspetto di un toporagno o di un topo, con code lunghe e sottili e nasi appuntiti. Quelli pi\u00f9 grandi, invece, ricordano alcuni carnivori placentati, come le manguste o i Mustelidi.\nPer molti aspetti i Dasiuridi vengono considerati primitivi e somigliano moltissimo ai marsupiali pi\u00f9 antichi, quelli che in seguito dettero origine a ogni specie del gruppo, come i canguri e i bandicoot. Ad esempio, presentano tutte le dita separate, mentre in molti altri marsupiali il secondo e il terzo dito sono fusi insieme. Allo stesso modo, molte specie sono prive di una tasca marsupiale vera e propria e sono munite di una semplice piega di pelle intorno ai capezzoli, dove i piccoli trovano protezione e possono svilupparsi. Anche la dentatura \u00e8 considerata primitiva e differisce da quella di altri marsupiali; la formula dentaria \u00e8:\nBiologia.\nI Dasiuridi sono prevalentemente insettivori, ma possono nutrirsi anche di piccole lucertole, frutta e fiori. Una delle poche eccezioni \u00e8 costituita dal diavolo della Tasmania, che si nutre soprattutto di carogne di vertebrati. Presentano tutti un tubo digerente relativamente semplice, tipico degli insettivori e dei carnivori.\nLa gestazione dura 12-16 giorni, dopo i quali vengono messi alla luce da due a dodici piccoli, di aspetto variabile da una specie all'altra. Le specie pi\u00f9 piccole si riproducono almeno due volte l'anno, mentre quelle pi\u00f9 grandi solo una. Anche la durata dell'allattamento riflette le differenze di dimensioni: i piccoli dunnart, ad esempio, succhiano il latte della madre per 60-70 giorni, mentre i giovani quoll non si nutriranno di cibo solido che all'et\u00e0 di 8-9 mesi. Quasi tutti i Dasiuridi divengono sessualmente maturi a un anno di et\u00e0, ma, ancora una volta, i quoll e i diavoli della Tasmania, essendo pi\u00f9 grandi, impiegano fino a due anni a raggiungere la maturit\u00e0.\nI Dasiuridi adulti sono generalmente solitari, ma possono talvolta spostarsi in gruppi di due o tre esemplari.\nTassonomia.\nLa famiglia dei Dasiuridi, suddivisa in 2 sottofamiglie e 4 trib\u00f9, comprende 72 specie in 17 generi:"}
{"id": "1465927", "revid": "154326", "url": "https://it.wikipedia.org/wiki?curid=1465927", "title": "Mussolinia di Sicilia", "text": ""}
{"id": "1465928", "revid": "122885862", "url": "https://it.wikipedia.org/wiki?curid=1465928", "title": "Sarcophilus", "text": "Sarcophilus \u00e8 un genere di marsupiali della famiglia dei Dasiuridi.\nAl genere vengono attualmente ascritte tre specie:\nIn passato, veniva classificata anche una quarta specie, \"Sarcophilus prior\" , ma l'analisi dei resti ossei appartenenti a questa specie ha dimostrato una sua maggiore affinit\u00e0 ai vombatidi (ed in particolare al genere \"Vombatus\") che ai dasiuridi in generale.\nDelle tre specie rimaste, due (\"S. laniarius\" e \"S. moornaensis\") sono conosciute in base a resti fossili ritrovati in Australia continentale, dove vissero durante il Pleistocene, mentre una (\"S. harrisii\"), un tempo vissuta anche in Australia continentale, vive ancora oggi, confinata in Tasmania.\nL'attuale diavolo orsino \u00e8 pi\u00f9 piccolo rispetto alle specie congeneri estinte (\"Sarcophilus laniarius\" pesava fino a 10 kg in pi\u00f9). Non sono ancora chiari i rapporti di parentela fra le tre specie: mentre la maggioranza della comunit\u00e0 scientifica ritiene che si tratti di specie differenti che dovettero coesistere durante il Pleistocene, alcuni studiosi ritengono che \"S. harrisii\" e \"S. laniarius\" altro non siano che due popolazioni di dimensioni differenti di una stessa specie (al punto che alcuni classifichino \"S. harrisii\" come sottospecie di \"S. laniarius\", col nome di \"Sarcophilus laniarius harrisii\")."}
{"id": "1465929", "revid": "1546219", "url": "https://it.wikipedia.org/wiki?curid=1465929", "title": "Noise shaping", "text": "Similmente al \"dither\", il noise shaping \u00e8 una tecnica di riduzione di bit usata per minimizzare l'errore di quantizzazione. Il \"noise shaping\" trova varie applicazioni nell'elaborazione del segnale digitale, comprendendo l'audio digitale e il video digitale.\nIl \"dither\" riduce efficacemente l'errore di quantizzazione aggiungendo rumore preventivamente al processo di quantizzazione (per una spiegazione pi\u00f9 esaustiva del suo funzionamento, consultare la voce dither). Un inconveniente del \"dither\" \u00e8 il fatto che esso introduca rumore bianco al segnale, talvolta con delle colorazioni, elevando un \"noise floor\" ad un determinato livello sotto il fondo scala (approssimativamente 6 dB per bit). Nei casi in cui il recettore (l'orecchio umano, nel caso dell'audio digitale) sia maggiormente sensibile ad alcune frequenze piuttosto che ad altre, il \"noise shaping\" pu\u00f2 essere impiegato per \"modellare\" la risposta in frequenza del rumore in modo vantaggioso.\nPrincipio di funzionamento.\nIl \"noise shaping\" agisce ponendo l'errore di quantizzazione in un anello retroattivo (\"feedback loop\"). Ogni anello retroattivo funziona come un filtro: l'errore pu\u00f2 essere quindi filtrato a piacere creando un anello retroattivo dedicato. Un esempio base pu\u00f2 essere il seguente:\nin cui \"y\" rappresenta il valore del campione in uscita, \"x\" di quello in entrata, \"n\" indica il numero progressivo del campione misurato ed \"E(x)\" l'errore fra il valore d'origine e quello quantizzato. Questa formula pu\u00f2 anche essere letta come: \"Il campione in uscita \u00e8 uguale al campione in ingresso, pi\u00f9 l'errore del precedente campione in ingresso\".\nOgni volta che si effettua una riduzione di risoluzione (definita pi\u00f9 precisamente profondit\u00e0 di bit, \"bit depth\") di un campione, l'errore di quantizzazione risultante (la differenza fra il valore d'origine e quello troncato) viene misurato e memorizzato: questo valore sar\u00e0 aggiunto al campione successivo, prima della sua quantizzazione. L'effetto ottenuto, in questo caso, \u00e8 che l'errore di quantizzazione stesso (e non il segnale valido) \u00e8 posto in un anello retroattivo. Questo esempio basilare mostra un filtro a polo singolo, o un filtro con una pendenza di 6 dB/ottava: la frequenza di taglio del filtro pu\u00f2 essere controllata dalla quantit\u00e0 di errore del campione precedente immessa nell'anello retroattivo. Ad esempio, variando il valore di A nella formula seguente:\nsi sposter\u00e0 la frequenza centrale dell'anello retroattivo.\nPer creare curve pi\u00f9 articolate possono essere utilizzati algoritmi pi\u00f9 complessi, che usano molteplici errori di campioni utili per l'innesco di una retroazione. La formula che segue:\n\u00e8 relativa ad un \"noise shaper\" del nono ordine, capace di \"noise shaping\" molto complessi.\nIl processo di \"noise shaping\", inoltre, deve sempre prevedere un'opportuna quantit\u00e0 di \"dithering\", per prevenire l'incorrere di errori determinabili e correlati nel segnale stesso. Se non viene fatto uso di \"dither\", il \"noise shaping\" funge meramente da \"distortion shaping\": \u00e8 in grado di spostare l'energia della distorsione (generata dall'errore di quantizzazione) su bande di frequenza differenti, ma la distorsione non viene trasformata in rumore. Se il processo viene integrato con l'aggiunta di \"dither\", come nell'esempio seguente:\nl'errore di quantizzazione \u00e8 realmente tramutato in rumore, e il processo produce effettivamente \"noise shaping\".\n\"Noise shaping\" nell'audio digitale.\nIl \"noise shaping\" nell'audio, nella maggior parte dei casi, \u00e8 realizzato come uno schema di riduzione di bit. \"Dither\" lineare genera un errore di quantizzazione dalla risposta piatta (rumore bianco a tutti gli effetti): l'orecchio umano, tuttavia, a bassi livelli di ascolto \u00e8 meno sensibile ad alcune frequenze rispetto ad altre (come illustrato nel diagramma di Fletcher-Munson). Il \"noise shaping\" pu\u00f2 essere sfruttato per manipolare la distribuzione dell'errore di quantizzazione, in modo tale che si concentri maggiormente al di fuori dello spettro dell'udibile. Il risultato \u00e8 una notevole riduzione dell'errore di quantizzazione sulle bande critiche, per effetto della maggiore concentrazione del rumore sulle bande alle quali l'orecchio \u00e8 meno sensibile.\nUn popolare algoritmo di \"noise shaping\" \u00e8 \"POW-R\", sviluppato dal consorzio POW-R. Si avvale di un \"noise shaper\" del nono ordine per ridurre segnali di 24 bit a 16 bit. In virt\u00f9 di un \"noise shaper\" cos\u00ec ripido, \u00e8 in grado di rimuovere la gran parte del rumore dalla banda critica 1-4 kHz per trasferirlo nelle bande 20-60 Hz e 12+ kHz, nelle quali la soglia di udibilit\u00e0 \u00e8 sensibilmente pi\u00f9 alta. L'algoritmo di \"noise shaping\", in tal modo, pu\u00f2 preservare un'effettiva precisione di 24 bit per quanto l'orecchio possa apprezzare, fornendo una gamma dinamica pari a 150 dB quando \u00e8 necessaria, anche se il rumore a banda larga (il rumore cumulativo di tutto lo spettro frequenziale) si mantiene ancora a -98,08 dbFS.\nNon tutti gli algoritmi che riducono la profondit\u00e0 di bit con la diffusione del rumore sono \"noise shaper\". Gli algoritmi UV-22 e UV-22HR della Apogee, ad esempio, sono \"dither\" di riduzione da 24 a 16 bit che usano semplicemente \"dither\" colorato (dalla risposta modellata o filtrata). Ci\u00f2 non comporta n\u00e9 l'uso di un anello retroattivo, n\u00e9 alcun filtraggio dell'errore di quantizzazione: si tratta solo di un pre-filtraggio del rumore di \"dither\".\n\"Noise shaping\" e convertitori a 1 bit.\nDal 1989, i modulatori delta-sigma a 1 bit sono in uso nella conversione analogico-digitale: il segnale audio viene campionato ad una frequenza di campionamento estremamente alta (2,8224 MHz, ad esempio), ma usando solo 1 bit. Con una cos\u00ec bassa risoluzione, questo tipo di convertitore ha una dinamica di appena 7,78 dB; il noise floor, tuttavia, si distribuisce uniformemente su tutta la gamma di frequenza campionata (cio\u00e8 al di sotto della frequenza di Nyquist, in questo caso pari a 1,4112 MHz, secondo il teorema di Nyquist-Shannon). Sfruttando il \"noise shaping\", inoltre, \u00e8 possibile attenuare ulteriormente il rumore che cade nella banda dell'udibile (20-20.000 Hz) e concentrarlo al di sopra di essa. Questo implica una dinamica media (nella banda 0-1.411.200 Hz, in questo esempio) di soli 7,78 dB, ma non uniforme in tutte le bande di frequenza: in quelle pi\u00f9 basse (prime fra queste, lo spettro dell'udibile), la gamma dinamica \u00e8 notevolmente maggiore (superiore a 100 dB). Il \"noise shaping\" \u00e8 incorporato in ogni modulatore delta-sigma.\nIl convertitore a 1 bit sta alla base del formato DSD della Sony. Una critica mossa al convertitore a 1 bit (e al sistema DSD) \u00e8 il fatto che, essendo usato un solo bit sia nel trattamento del segnale, sia per l'anello retroattivo, non \u00e8 possibile usare una quantit\u00e0 adeguata di \"dither\" nell'anello retroattivo, provocando in certe condizioni distorsione udibile. La maggior parte dei convertitori AD fabbricati dal 2000 usano modulatori delta-sigma a risoluzioni maggiori, che restituiscono un output a pi\u00f9 di 1 bit, in modo tale che sia aggiunta all'anello retroattivo la quantit\u00e0 appropriata di \"dither\". Per il tradizionale campionamento PCM, il segnale \u00e8 quindi decimato a 44.1 kHz o ad altre frequenze di campionamento opportune."}
{"id": "1465939", "revid": "118422294", "url": "https://it.wikipedia.org/wiki?curid=1465939", "title": "Jiquilpan", "text": "Jiquilpan (scritto anche nelle forme Xiuquilpan, Xiquilpan, Xiquilpa, ) \u00e8 un comune nello stato messicano di Michoac\u00e1n de Ocampo. La sua sede comunale \u00e8 Jiquilpan de Ju\u00e1rez. \u00c8 stato il luogo di nascita di Anastasio Bustamante, che fu presidente della Repubblica per tre volte in tre occasioni alla met\u00e0 del XIX secolo."}
{"id": "1465944", "revid": "181699", "url": "https://it.wikipedia.org/wiki?curid=1465944", "title": "RTI Rete Televisiva Italiana", "text": "La RTI Rete Televisiva Italiana \u00e8 stata una emittente televisiva italiana.\nStoria.\nLa \"RTI Rete Televisiva Italiana\" fu una delle ultime televisioni private di un certo rilievo che nacquero a Roma. La sede era in via Caetana, 7 (zona Appia Pignatelli). Trasmetteva da Monte Mario (UHF 30) e Monte Cavo (UHF 32). \nLe prime trasmissioni risalgono all'ottobre del 1979, quando oramai su Roma operavano soggetti da pi\u00f9 di tre, quattro anni. Eppure, grazie alla sua formula del tutto innovativa, la TV non fece affatto fatica a conquistarsi una gran fetta di audience e notoriet\u00e0.\nLa TV nacque per volere del gruppo editoriale di Carlo Perrone, gi\u00e0 editore a Genova del quotidiano Il Secolo XIX e dell'emittente TVS. Ma la formula della RTI appare subito diversa da tutte le altre TV private; laddove ancora regnava un minimo di pionierismo o approssimazione, la RTI si propose invece con schemi da TV seria, ordinata, quasi nazionale. Nulla era lasciato all'improvvisazione: il palinsesto era congegnato quasi come quello della Rai, la grafica era accattivante, ogni programma era introdotto da sigle realizzate minuziosamente. RTI fu la prima TV privata locale a sfruttare la carta stampata ed i quotidiani per fare pubblicit\u00e0 al palinsesto e ai programmi di punta. L'unica particolarit\u00e0 era che non aveva studi di ripresa e non prevedeva trasmissioni dal vivo. La sua programmazione si componeva di film, cartoni animati, sceneggiati, documentari, concerti, telefilm di ottima qualit\u00e0 (tra cui Charlie's Angels) oltre a qualche evento sportivo, specialmente di boxe.\nQuesti programmi venivano distribuiti dal gruppo Perrone ad altre emittenti di tutta Italia mediante la societ\u00e0 RTI Distribuzione (RTI/D o anche RTID) con omonimo marchio sovrimpresso in video durante le trasmissioni. La stessa RTI ader\u00ec sin dall'inizio al circuito televisivo \"GPE Progetto 1\" (poi denominato \"Progetto 2\" nel 1980), la cui raccolta pubblicitaria era a cura della concessionaria di pubblicit\u00e0 GPE controllata dal gruppo Mondadori, con altre 22 emittenti affiliate nel resto d'Italia e la RTI/D quale fornitore esclusivo dei programmi.\nFusione con La Uomo TV.\nIl 13 dicembre 1981 RTI si fuse con un'altra stazione televisiva di Roma, La Uomo Tv (canale UHF 55), di propriet\u00e0 dei gruppi Caracciolo e Mondadori. La nuova emittente, RTI - La Uomo Tv, raggiunse una migliore copertura del territorio capitolino e del Lazio con il proprio segnale di trasmissione, in vista dell'imminente partenza del nuovo network nazionale della Mondadori (in sinergia con i gruppi Perrone e Caracciolo) che avrebbe preso il posto del precedente circuito GPE - Telemond. Gi\u00e0 dal 4 gennaio 1982 infatti, RTI - La Uomo Tv divenne la capofila di Rete 4, del quale inizi\u00f2 a trasmettere la programmazione, cessando di fatto di esistere come emittente autonoma. \nNell'agosto 1984, quando Rete 4 venne acquisita dalla Fininvest, il marchio sovrimpresso di RTI (ed ancor prima quello di La Uomo TV) era gi\u00e0 sparito dai teleschermi. .\nLo storico canale UHF 30, gi\u00e0 in uso da RTI, \u00e8 stato poi utilizzato da Canale 5 fino al passaggio al digitale terrestre."}
{"id": "1465945", "revid": "260676", "url": "https://it.wikipedia.org/wiki?curid=1465945", "title": "Romite ambrosiane dell'Ordine di Sant'Ambrogio ad Nemus", "text": "Le monache romite dell'Ordine di Sant'Ambrogio ad Nemus, o romite ambrosiane, sono religiose di voti solenni dedite alla vita contemplativa in monasteri di clausura.\nStoria.\nL'ordine trae origine da una piccola comunit\u00e0 eremitica raccoltasi presso il Sacro Monte di Varese attorno alle figure delle beate Caterina da Pallanza (1437-1478) e Giuliana Puricelli da Busto (1427-1501): dietro interessamento del duca di Milano, Galeazzo Maria Sforza, papa Sisto IV acconsent\u00ec all'erezione di un monastero (10 novembre 1474) ed il 10 agosto del 1476 le prime monache fecero la loro professione di voti e ricevettero il velo.\nCarisma e diffusione.\nLe monache sono soggette alla Regola di Sant'Agostino, osservano le costituzioni dell'Ordine di Sant'Ambrogio ad Nemus e seguono il rito ambrosiano: vivono in clausura e si dedicano alla preghiera contemplativa ed alla meditazione.\nDegli antichi monasteri, solo quello madre di Santa Maria del Monte sopra Varese sopravvisse alle soppressioni napoleoniche: nel 1962, per volere dell'arcivescovo Giovanni Battista Montini, venne fondato un secondo monastero a Bernaga di Perego, quindi uno ad Agra (1974) ed un altro a Revello (1986, il primo fuori dal territorio lombardo). I quattro monasteri sono canonicamente autonomi.\n le romite ambrosiane sono circa 80."}
{"id": "1465947", "revid": "767487", "url": "https://it.wikipedia.org/wiki?curid=1465947", "title": "Per l'amore di Mike", "text": "Per l'amore di Mike (\"For the Love of Mike\") \u00e8 un film muto del 1927, diretto da Frank Capra.\nProduzione.\nIl film fu prodotto dalla Robert Kane Productions.\nDistribuzione.\nDistribuito dalla First National Pictures, il film - presentato da Robert Kane - usc\u00ec nelle sale cinematografiche USA il 31 luglio 1927.\nNon si conoscono copie ancora esistenti della pellicola che viene considerata presumibilmente perduta. Ma \u00e8 lo stesso Capra ad affermare che non si tratta di una gran perdita: \u00abSolo sette rulli di film mediocre\u00bb."}
{"id": "1465948", "revid": "289247", "url": "https://it.wikipedia.org/wiki?curid=1465948", "title": "Il Padrino parte terza", "text": ""}
{"id": "1465952", "revid": "123586202", "url": "https://it.wikipedia.org/wiki?curid=1465952", "title": "Avio (azienda)", "text": "Avio S.p.A. \u00e8 un'azienda aerospaziale italiana che opera nel settore dei lanciatori e della propulsione applicata a sistemi di lancio, missili e satelliti. L\u2019azienda \u00e8 nota in particolare per il proprio coinvolgimento nell'ambito del programma spaziale Vega, il razzo dell'ESA (European Space Agency) per carichi leggeri di cui \u00e8 \"prime contractor\" e del programma Ariane, il pi\u00f9 grande lanciatore satellitare europeo, per il quale ricopre il ruolo di fornitore. \nDal 10 aprile 2017 Avio \u00e8 una societ\u00e0 quotata alla Borsa Italiana in seguito all'aggregazione con Space 2, una SPAC (\"special purpose acquisition company\") fondata da Gianni Mion, Sergio Erede, Carlo Pagliani ed Edoardo Subert, dove \u00e8 presente negli indici FTSE Italia STAR e FTSE Italia Mid Cap. Oggi gli azionisti principali sono Leonardo con il 29,65% del capitale sociale, la societ\u00e0 promotrice della SPAC, Space Holding Srl con il 4,84% e il management della societ\u00e0 con il 4,07%. Il resto \u00e8 scambiato sul mercato.\nStoria.\nI primi anni del 1900.\nDall'inizio del ventesimo secolo l'azienda FIAT inizi\u00f2 ad estendere le proprie attivit\u00e0 dall'industria automobilistica a quella aeronautica e navale. L'aeronautica era ancora a livello pionieristico ma, analogamente ad altre aziende meccaniche mondiali, aveva una potenzialit\u00e0 di sviluppo interessante in campo civile. Le commissioni di nuovi velivoli erano in continuo aumento aprendo nuove possibilit\u00e0 economiche per l'azienda, pertanto si ritenne necessario progettare motori appositamente studiati per le specifiche esigenze legate al volo e all'ottimizzazione e mantenimento delle prestazioni al variare della quota operativa. Il primo motore aeronautico, il Fiat SA 8/75, derivato dalle auto da competizione, venne avviato alla produzione di serie nel 1908. Esso era un 8 cilindri a V raffreddato ad aria di 3,2 L che erogava 50 CV (37 kW). Nel frattempo si cominci\u00f2 ad ipotizzare e sperimentare un'utilizzazione in campo militare dell'aviazione. Fu in questo periodo che venne avviata la prima produzione di motori in grande serie realizzando il Fiat A.10: tra il 1914 e il 1915 ne vennero realizzati 1.070 esemplari. Il definitivo utilizzo bellico dell'aviazione venne messo alla prova dallo scoppio della prima guerra mondiale che port\u00f2 ad un enorme incremento delle richieste di velivoli e motorizzazioni. Per poter rispondere adeguatamente alle nuove esigenze di mercato la FIAT fonda nel 1916 una nuova consociata la quale assume la ragione sociale Societ\u00e0 Italiana Aviazione dedicata alla produzione, oltre che di motori, di velivoli completi, ridesignata nel 1918 Fiat Aviazione.\nA Torino, oltre ai motori aeronautici, la Fiat diversific\u00f2 la produzione, sempre lungo la filiera del motore a scoppio, con la costituzione nel 1909 della Fiat San Giorgio per motori marini diesel, area da cui sarebbe derivata l'attivit\u00e0 nel campo dei motori industriali per la produzione di energia. A Colleferro (citt\u00e0 metropolitana di Roma Capitale) la Bombrini-Parodi-Delfino BPD, costituita a Genova nel 1912, avvi\u00f2 la fabbricazione di esplosivi e prodotti chimici, da cui avrebbe avuto origine il settore spaziale.\nIn campo aeronautico, le radici si ramificano a Brindisi, con la SACA, e via via con numerose realt\u00e0, quali la CMASA di Marina di Pisa, fondata nel 1921 dal progettista tedesco Claude Dornier in collaborazione con Rinaldo Piaggio ed Attilio Odero.\nDai grandi motori alle turbine.\nNella storia di Avio \u00e8 importante ricordare la presenza nella realizzazione di motori per la produzione di energia elettrica, derivati dall'esperienza nel settore dei grandi motori per navi.\nLo studio dei motori marini fu avviato in Fiat sin dal 1903.\nA partire dal 1926, su impulso dell'ingegner Giovanni Chiesa, si avvi\u00f2 la fabbricazione di motori con cilindri dal diametro di 750\u00a0mm, il massimo consentito dalle tecnologie dell'epoca, che accrescevano la potenza dei motori fino ai 4\u00a0500 hp. Nel 1971 inizi\u00f2 la produzione di grandi motori diesel a Trieste, in un nuovo stabilimento avviato da un accordo di collaborazione con l'IRI.\nDai motori marini destinati a navi e sommergibili, la strategia di diversificazione aveva portato, sin dagli anni trenta, all'ingresso nel campo dei motori diesel ferroviari, mentre i primi motori per la produzione di energia ad usi industriali erano gi\u00e0 stati sperimentati nel primo dopoguerra. In questo comparto, la novit\u00e0 pi\u00f9 rilevante venne per\u00f2 con nuovi percorsi tecnologici: la realizzazione di turbine a gas, avviata con un accordo di collaborazione con la statunitense Westinghouse Electric stipulato nel 1954. L'esperienza progressivamente acquisita in questo campo, unita alla maggiore disponibilit\u00e0 di metano, consent\u00ec di realizzare decine di impianti di generazione elettrica in Italia e all'estero.\nL'affermarsi di questa nuova tecnologia provoc\u00f2 la decisione di uscire dal comparto dei grandi motori diesel per concentrarsi sulle turbine a gas. Nel 1973 la Fiat costitu\u00ec cos\u00ec la Turbomeccanica Turbogas - TTG, nella quale furono concentrate tutte le attivit\u00e0 del settore energia della casa torinese. La produzione avveniva in quelli che erano gli stabilimenti Grandi Motori Fiat. Nel 1986 Fiat Aviazione incorpor\u00f2 la TTG e ne svilupp\u00f2 le attivit\u00e0 fino al 2001, anno in cui la cedette alla Siemens, spostando l'attivit\u00e0 navale e industriale sullo sviluppo dei motori aero-derivati.\nDagli esplosivi ai propellenti.\nL'iniziativa imprenditoriale dell'ingegner Leopoldo Parodi Delfino, sostenuta dal Senatore Giovanni Bombrini e dalla volont\u00e0 dello Stato di dotare il paese di un'autonoma capacit\u00e0 produttiva in campo chimico, port\u00f2 alla nascita degli stabilimenti B.P.D. presso Segni Scalo attuale frazione di Colleferro.\nFu intorno allo stabilimento, situato in una povera plaga dell'agro romano, che nacque appunto la citt\u00e0 di Colleferro, elevata a Comune per Regio decreto nel 1935. La citt\u00e0 era cresciuta di pari passo con le attivit\u00e0 produttive della BPD, che dagli esplosivi si erano progressivamente estese a molteplici prodotti chimici derivati per usi agricoli e industriali. Gli stabilimenti si erano ampliati attirando manodopera, per la quale l'azienda provvedeva con un vasto complesso di opere sociali.\nGrazie all'attenzione della dirigenza ai vantaggi della ricerca e della diversificazione produttiva, nel 1927 il Centro Prove BPD arriv\u00f2 a sperimentare i primi razzi a polvere chimica.\nNel secondo dopoguerra, sotto l'impulso del genero e successore del fondatore, Francesco Serra di Cassano, fu potenziata la produzione meccanica gi\u00e0 avviata negli anni trenta per le attivit\u00e0 di munizionamento, mentre il Centro Prove intensific\u00f2 la sperimentazione dei propellenti, a partire dai lanci di razzi sonda a pi\u00f9 stadi per ricerche in alta atmosfera, realizzati nei primi anni sessanta nel poligono di Salto di Quirra in Sardegna.\nNel 1966 i successi nei nuovi propellenti valsero alla BPD il contratto con la European Launcher Development Organisation (ELDO) per lo sviluppo e la produzione del motore d'apogeo del satellite per telecomunicazioni ELDO-PAS. Questa prima esperienza, ampiamente positiva, si tradusse in un rapido sviluppo dell'attivit\u00e0 nel campo dei motori a propellente solido.\nNel 1968, BPD fu acquisita da SNIA Viscosa, trasformata in SNIA-BPD. Sotto questa configurazione societaria il ramo BPD di SNIA ottenne dall'ESA dapprima, nel 1975, l'incarico dello sviluppo e produzione dei motori di separazione del lanciatore europeo Ariane, in seguito, nel 1984, il contratto per la realizzazione dei booster a propellente solido per il vettore pesante Ariane 5. Questi vengono preparati a Colleferro oramai da 30 anni e assemblati presso il Centro Spaziale della Guyana Francese, dove operano le societ\u00e0 controllate Europropulsion e Regulus, costituite nel 1988.\nNel 1990 il ramo BPD di SNIA pass\u00f2 alla Gilardini per poi essere acquisito nel 1994 da Fiat Aviazione che nel frattempo (dal 1989) era diventata FiatAvio S.p.A.\nDai biplani agli aviogetti.\nDopo le prime progettazioni pionieristiche di motori per aereo dell'inizio del XX secolo, sostenute da Giovanni Agnelli e dal direttore tecnico della Fiat Guido Fornaca contro il parere di consiglieri troppo prudenti nei confronti delle nuove tecnologie e aree di attivit\u00e0, la produzione aeronautica fu avviata su basi industriali durante la Grande Guerra, quando nel 1916, per rispondere alle commesse militari, fu costituita la Societ\u00e0 Italiana Aviazione, trasformata nel 1918 nella Sezione Aviazione della Fiat. Il primo motore aeronautico prodotto in serie in oltre 1.000 esemplari, l'A.10, fu montato tra il 1914 e il 1915 su molti velivoli tra i quali i Farman MF 11, in seguito prodotti su licenza, e i trimotori Caproni da bombardamento Ca.32 e Ca.33.\nAl termine del conflitto, le risorse tecniche e produttive accumulate durante la guerra furono indirizzate al nascente settore dei velivoli commerciali. La produzione di aerei completi, gi\u00e0 avviata con la serie SP, fu intensificata nel dopoguerra sotto la guida del progettista Celestino Rosatelli, che inizi\u00f2 la sua collaborazione con Fiat nel 1918. In una quindicina d'anni Rosatelli firm\u00f2 i numerosi caccia e bombardieri serie C.R. e B.R., mentre grazie al buon livello tecnico e all'affidabilit\u00e0 raggiunti dai motori, gli aerei Fiat riuscirono ad ottenere una serie di primati mondiali. Nel campo motoristico, un primo primato di potenza massima espressa, con l'A.14 da 700\u00a0hp prodotto tra il 1917 e il 1919, e che permise, nel 1921, all'R.700 che lo equipaggiava di raggiungere, ai comandi del pilota collaudatore aziendale Francesco Brach Papa, i 300\u00a0km/h, seguito poi da quello di velocit\u00e0 e tenuta con il motore Fiat AS.2 che, montato sull'idrocorsa Macchi M.20, stabil\u00ec il primato di velocit\u00e0 per idrovolanti e vinse la prestigiosa Coppa Schneider in America nel 1926, di nuovo di velocit\u00e0 con il nuovo record conquistato da Francesco Agello nel 1934 su un velivolo dotato del motore Fiat AS.6 da 3\u00a0100\u00a0hp.\nNel 1926, con l'acquisizione dello stabilimento Ansaldo di Corso Francia, la Sezione Aviazione FIAT conflu\u00ec nella Societ\u00e0 Aeronautica d'Italia. Nel 1931 Valletta assunse un giovane progettista, Giuseppe Gabrielli, per dirigere l'Ufficio Tecnico Aviazione. A questi aggiunse il giovane progettista Giacomo Mosso. Nel 1934 l'acquisizione della CMASA segn\u00f2 l'ingresso di Fiat nella produzione di idrovolanti. Gran parte dei traguardi del trentennio successivo furono legati alla genialit\u00e0 di Gabrielli, che inizi\u00f2 presto a emergere a partire dal G.2, un aereo commerciale a sei posti oltre il pilota, destinato a essere impiegato dalla compagnia aerea Avio Linee Italiane (a maggioranza Fiat), che poteva vantare novit\u00e0 originali coperte da ben sei brevetti.\nMentre proseguivano gli investimenti nel settore del trasporto passeggeri e merci, con l'apertura sulle rotte europee di linee civili che utilizzavano monoplani bimotori G.18 ed APR 2, nel 1937, proprio negli stabilimenti CMASA di Marina di Pisa, fu prodotto il Fiat G.50, il primo caccia monoplano in dotazione alla Regia Aeronautica, l'aeronautica militare italiana.\nNel 1949, superate le incertezze e le difficolt\u00e0 create dal secondo conflitto mondiale, le attivit\u00e0 aeronautiche di Fiat furono riorganizzate nella Sezione Aviazione. I ritardi nelle tipologie produttive accumulati negli anni dell'autarchia furono presto superati grazie alle competenze tecniche coagulate intorno alla figura di Gabrielli e al nuovo clima di collaborazione atlantica e intereuropea. Gi\u00e0 nel 1951 Gabrielli progett\u00f2 il Fiat G.80, il primo aviogetto italiano dotato di un motore a turbogetto de Havilland Goblin.\nNei primi anni cinquanta Fiat Aviazione pot\u00e9 avviare la ripresa produttiva con le commesse americane, e in particolare fu sola in Europa a ottenere dalla NATO la licenza per la costruzione del North American F-86K Sabre. L'azienda strinse accordi per la produzione di componenti di motori a getto con General Electric e Pratt &amp; Whitney. L'esperienza acquisita grazie a queste lavorazioni consent\u00ec di partecipare, nel 1954 alla gara internazionale bandita dalla NATO per un caccia leggero tattico: il progetto italiano, battezzato G 91, ottenne l'anno successivo l'ordinativo di tre prototipi, al pari dei concorrenti inglesi e francesi, sui quali risult\u00f2 poi vincitore con la decisione definitiva presa nel 1958: il G 91 fu dichiarato caccia leggero standard della NATO sullo scacchiere europeo, diventando il pi\u00f9 importante aereo italiano del dopoguerra, con oltre 700 esemplari prodotti, in gran parte esportati.\nNel 1961 Fiat Aviazione assunse il ruolo di capocommessa italiana per il velivolo NATO F 104 G, allacciando in questa circostanza rapporti di collaborazione con l'Alfa Romeo Avio di Pomigliano d'Arco, che faceva capo a Finmeccanica. Anche Alfa Romeo Avio, dalla met\u00e0 degli anni cinquanta sotto la guida dell'ingegner Stefanutti, aveva intensificato i rapporti di collaborazione nella motoristica aeronautica con Rolls-Royce e General Electric. Nella seconda met\u00e0 degli anni sessanta, in seguito a consistenti ordinativi di Douglas DC-9 da parte della compagnia di bandiera Alitalia, anch'essa controllata IRI, inizi\u00f2 la collaborazione tra McDonnell Douglas e Aerfer, la societ\u00e0 di costruzioni aeronautiche e ferroviarie impiantata da Finmeccanica nel 1950 su una parte del Centro Aeronautico di Pomigliano.\nNel 1969 Fiat e Finmeccanica diedero vita ad Aeritalia, cui Fiat consegn\u00f2 le attivit\u00e0 relative ai velivoli. In seguito, attraverso svariate collaborazioni internazionali, Pomigliano si specializz\u00f2 nella realizzazione dei componenti della \u201cparte calda\u201d dei motori a getto e nella revisione dei motori a uso civile. Le attivit\u00e0 in Fiat si concentrarono invece sui motori aeronautici e sulle trasmissioni per elicotteri, riunite nel 1976 in Fiat Aviazione, con 3\u00a0700 dipendenti e centri di produzione a Torino e Brindisi.\nTale scelta era coerente con i mutamenti del panorama dell'industria aeronautica mondiale, caratterizzati dalla formazione di pochi grandi gruppi e dalla crescente specializzazione e internazionalizzazione: ne conseguiva una duplice necessit\u00e0, da un lato di mettere in campo collaborazioni indispensabili per raccogliere le risorse finanziarie e le competenze tecnologiche richieste da produzioni sempre pi\u00f9 sofisticate sia nel campo dei materiali che dell'elettronica e dei sistemi di sicurezza, dall'altro lato di individuare aree di specializzazione nelle quali poter giocare un ruolo di primo piano a livello mondiale. Un fattore strategico all'origine del successo di Fiat Aviazione fu in quegli anni il programma di perfezionamento del controllo qualit\u00e0.\nCambiata la denominazione in Fiat Avio nel 1989, l'azienda torinese collabor\u00f2 per la parte motoristica al Tornado e all'aereo a decollo verticale Harrier in campo militare, ai Boeing e agli Airbus in campo commerciale, per non ricordare, in entrambi i campi, che i casi di maggior rilievo.\nNel 1997 l'acquisizione da Finmeccanica della quota di controllo di Alfa Romeo Avio si inser\u00ec in un progetto strategico nazionale teso a ridurre l'eccessiva frammentazione delle imprese italiane e ad accrescerne la competitivit\u00e0 attraverso pi\u00f9 sistematiche sinergie.\nDall'anno 2000 al 2011.\nNel 2003 il gruppo Fiat, alle prese con la crisi del settore automobilistico, vendette Fiat Avio S.p.A. a un consorzio formato per il 70% dal fondo americano The Carlyle Group e per il 30% da Finmeccanica S.p.A., che vinsero la concorrenza dei francesi di Snecma. Fiat Avio fu valutata all'epoca 1,5 miliardi di euro e cambi\u00f2 ragione sociale in Avio S.p.A.\nNell'agosto 2006 il fondo inglese Cinven annunci\u00f2 l'acquisizione di Avio S.p.A. da Carlyle per un valore complessivo di 2,57 miliardi di euro.\nAvio S.p.A. era quindi detenuta dal socio unico BCV Investments S.C.A., una societ\u00e0 di diritto lussemburghese che \u00e8 partecipata principalmente da fondi riconducibili alla societ\u00e0 inglese Cinven Limited (per l'85%) e da una societ\u00e0 appartenente a Leonardo (per il 15%).\nLa scissione nel 2012.\nA dicembre 2012 arriv\u00f2 l\u2019annuncio della firma di un accordo per l\u2019acquisizione da parte di General Electric della divisione aeronautica di Avio S.p.A. L\u2019acquisto viene concretizzato il 1\u00ba agosto 2013 per una cifra pari a 3,3 miliardi di euro che determin\u00f2 la scissione tra la divisione spazio di Avio, che continuava a essere propriet\u00e0 di Cinven e Leonardo, e la divisione aerea dell\u2019azienda che prese il nome di Avio Aero e divent\u00f2 cos\u00ec un business di GE Aviation, ora totalmente slegato dal gruppo Avio. \nDal 2012 ad oggi.\nIl lanciatore Vega.\nIl programma principale a cui lavora Avio \u00e8 il lanciatore europeo per carichi leggeri Vega. Il razzo \u00e8 composto da quattro stadi, i primi tre dotati di motori a propellente solido e l'ultimo che sfrutta la propulsione liquida. \u00c8 alto complessivamente 30 metri, con un diametro massimo di 3 metri. Il carico massimo trasportabile \u00e8 di 1.500\u00a0kg in orbita polare a una quota di circa 700\u00a0km. \nIl volo inaugurale del Vega \u00e8 avvenuto nel febbraio 2012. In seguito al successo di questo primo lancio, il progetto ha assunto sempre maggiore importanza e il nuovo lanciatore ha effettuato 18 voli, mettendo in orbita diversi tipi di carichi, compresi numerosi micro-satelliti per diversi clienti privati, istituzionali e governativi. Con la missione VV04, il Vega ha messo su traiettoria sub-orbitale lo IXV (Intermediate eXperimental Vehicle), prototipo dello spazioplano riutilizzabile europeo Space Rider. \nAttualmente all'interno del programma spaziale Vega, Avio \u00e8 \"prime contractor\" per la produzione dei lanciatori di nuova generazione:\nLanciatori Ariane 5 e Ariane 6.\nIl programma Ariane nasce agli inizi degli anni \u201970 con l\u2019obiettivo di realizzare lanciatori spaziali ottimizzati per orbite di trasferimento geostazionarie sotto il patrocinio dell\u2019ESA e di Ariane Group, che svolge in questo progetto il ruolo di \"prime contractor\".\nAll\u2019interno del programma, Avio \u00e8 impegnata nello sviluppo e nella produzione di booster e motori di separazione degli stadi fin dagli anni \u201970 del XX secolo. Attualmente, per il programma Ariane 5, riveste il compito di \"subcontractor\" per lo sviluppo e la produzione della turbopompa ad ossigeno liquido (LOX) per il motore Vulcain 2 e il motore a propellente solido P230, ossia il booster utilizzato come primo stadio in configurazione doppia.\nPer quanto riguarda il nuovo vettore europeo medio-pesante Ariane 6, Avio \u00e8 responsabile del motore a propellente solido P120C (comune al primo stadio del Vega C), che far\u00e0 da booster per il vettore (in configurazione doppia per la versione media Ariane 62 e in configurazione quadrupla per la versione pesante Ariane 64) e della turbopompa a ossigeno liquido (LOX) per il motore Vinci.\nIl lancio di qualifica di Ariane 6 \u00e8 previsto per la met\u00e0 del 2022.\nSistemi propulsivi a propellente solido per missili tattici.\nAd ottobre 2013 Avio ha stipulato un contratto con MBDA (Matra BAE Dynamics Alenia), il solo consorzio a livello europeo impegnato nella costruzione di missili e tecnologie per la difesa missilistica, per l\u2019ideazione e la realizzazione del motore del razzo Camm ER (Common Anti-air Modular Missile Extended Range). Avio \u00e8 inoltre responsabile del motore del missile antiaereo/antimissile Aster 30.\nAltri sistemi spaziali.\n- Space Rider\nIl programma Space Rider prevede la costruzione di un modulo spaziale ri-utilizzabile lanciato dal vettore Vega C capace di orbitare per settimane intorno alla Terra e poi di rientrare sulla superficie terrestre atterrando su di una pista di atterraggio. Il programma, attualmente ancora nella fase di ricerca e sviluppo, ha come obiettivo il 2023 per la prima missione. Il programma Space Rider ha origine alla Conferenza Ministeriale ESA del 2014 e vede Avio nel ruolo di Co-Prime Contractor insieme a Thales Alenia Space.\n- Missione HERA\nAvio parteciper\u00e0 alla missione HERA dell\u2019ESA, che prevede lo studio di un asteroide con la finalit\u00e0 ultima di sviluppare un sistema di difesa spaziale da eventuali futuri impatti di asteroidi sulla superficie terrestre.\nQuotazione in Borsa.\nIl 1 aprile 2017 Avio ha effettuato ufficialmente la fusione con Space2 ed ha ottenuto il nulla osta della Consob necessario per l\u2019ammissione alla Borsa di Milano. In particolare l'incorporazione di Avio in Space2 si \u00e8 concretizzata con l'acquisizione dell'85,68% del capitale sociale di Avio da parte di Space2, Leonardo S.p.A. e In Orbit s.r.l. La societ\u00e0 ha assunto in seguito la denominazione di Avio S.p.A.\nIl 10 aprile 2017 \u00e8 avvenuta la quotazione in Borsa. In seguito all'operazione Leonardo Finmeccanica ha aumentato la propria quota azionaria (dal 14% al 28% circa); inoltre, pi\u00f9 di 40 manager sono entrati a parte dell\u2019azionariato con una quota di circa il 4% attraverso il veicolo societario In Orbit s.r.l.\nLe societ\u00e0 partecipate.\nTra le altre, Avio detiene il controllo o delle partecipazioni nelle seguenti societ\u00e0:\n70% di SpaceLab, Joint Venture con l\u2019Agenzia Spaziale Italiana (ASI) per lo sviluppo di nuovi sistemi propulsivi;\n60% di Regulus, societ\u00e0 di diritto francese che si occupa del caricamento dei motori a propulsione solida alla base spaziale in Guyana Francese;\n50% di Europropulsion, Joint Venture con ArianeGroup, che si occupa dell\u2019integrazione dei lanciatori europei in Guyana Francese;\n3% di azioni della societ\u00e0 francese Arianespace, launch service provider europeo, incaricato della vendita e della gestione dei lanciatori europei Vega e Ariane.\nSPTF di Perdasdefogu.\nVerso l'inizio del 2020 l'azienda ha annunciato l'avvio della realizzazione dello Space Propulsion Test Facility di Perdasdefogu, un poligono di tiro con banco di prova in cui verranno testati i futuri motori a propellente liquido.\nProduzione e attivit\u00e0.\nAttualmente l'azienda opera in Italia e all'estero nella sede principale di Colleferro (Roma), possiede altre sedi in Campania (Airola in provincia di Benevento), Piemonte (Rivalta in provincia di Torino) e in Francia (metropolitana e Guyana Francese) per un totale di circa 1.000 dipendenti.\nI settori di attivit\u00e0 sono:"}
{"id": "1465957", "revid": "1745361", "url": "https://it.wikipedia.org/wiki?curid=1465957", "title": "Radiodiffusione pubblica", "text": "La radiodiffusione pubblica, cos\u00ec come la telediffusione pubblica, \u00e8 una forma di servizio pubblico destinato a servire le diverse esigenze di visualizzazione o di ascolto del pubblico su scala nazionale. Fatta eccezione per gli Stati Uniti, \u00e8 stata tradizionalmente la forma principale di teleradiodiffusione in gran parte del mondo.\nDescrizione.\nSi tratta di un sistema in cui la radio, la televisione, e potenzialmente altri mezzi elettronici ricevono parte o tutti i loro finanziamenti da parte del pubblico. I fondi per le emittenti possono venire direttamente da singoli individui attraverso donazioni volontarie, o dei canoni televisivi, o indirettamente come sovvenzioni statali (che possono essere finanziate attraverso una specifica tassa, come la licenza televisiva). Molte emittenti pubbliche integrano questo con il contributo di aziende, in cambio di annunci di sottoscrizione. Mentre questi somigliano ai tradizionali annunci pubblicitari su emittenti commerciali, di solito ci sono limitazioni, come il divieto di fare rivendicazioni sul prodotto, indicare i prezzi, o fornire un incentivo ad acquistare.\nLa radiodiffusione commerciale \u00e8 diffusa in molti Stati del mondo, e il numero di paesi con il solo servizio pubblico di radiodiffusione, \u00e8 diminuito in modo sostanziale. Il mercato dei mezzi di comunicazione di massa \u00e8 estremamente concorrenziale, e come tale, pu\u00f2 essere difficile per un'emittente di servizio pubblico sopravvivere agli interessi commerciali. Questo pu\u00f2 diventare un problema ancora maggiore con l'aumento del numero di canali che offre la radiodiffusione digitale.\nAttivit\u00e0 e contenuti.\nLe emittenti pubbliche possono ricevere tutto o una parte sostanziale del loro finanziamento da fonti governative, sia dalle entrate fiscali generali o da diritti di licenza. Dal momento che le emittenti pubbliche non fanno affidamento sulla pubblicit\u00e0 come fonte di entrata nella stessa percentuale delle emittenti commerciali, questo consente alle emittenti pubbliche di mandare in onda programmi che sono meno vendibili per il mercato di massa, come programmi sugli affari pubblici, documentari radio-televisivi, e programmi educativi. Il fatto che le emittenti pubbliche non abbiano gli stessi ascolti delle emittenti commerciali spesso conduce alla critica che sono loro a non rispondere a ci\u00f2 che vogliono gli spettatori."}
{"id": "1465958", "revid": "287204", "url": "https://it.wikipedia.org/wiki?curid=1465958", "title": "79 Ceti b", "text": "79 Ceti b \u00e8 un pianeta extrasolare orbitante attorno alla stella 79 Ceti in 75 giorni terrestri. Assieme ad HD 46375 b, fu il primo pianeta extrasolare conosciuto ad avere una massa inferiore a quella di Saturno.\nCaratteristiche.\nData l'elevata massa del pianeta, paragonabile a quella di Urano, potrebbe trattarsi di un gigante gassoso con superficie non solida. Sin da quando il pianeta \u00e8 stato identificato, parametri come il raggio, la composizione e la temperatura restano sconosciuti."}
{"id": "1465964", "revid": "207432", "url": "https://it.wikipedia.org/wiki?curid=1465964", "title": "Radiotelevisione pubblica", "text": ""}
{"id": "1465965", "revid": "207432", "url": "https://it.wikipedia.org/wiki?curid=1465965", "title": "Radio pubblica", "text": ""}
{"id": "1465966", "revid": "207432", "url": "https://it.wikipedia.org/wiki?curid=1465966", "title": "Televisione pubblica", "text": ""}
{"id": "1465967", "revid": "207432", "url": "https://it.wikipedia.org/wiki?curid=1465967", "title": "Stazione emittente", "text": ""}
{"id": "1465968", "revid": "181699", "url": "https://it.wikipedia.org/wiki?curid=1465968", "title": "Pelota valenciana", "text": ""}
{"id": "1465978", "revid": "95049", "url": "https://it.wikipedia.org/wiki?curid=1465978", "title": "Universit\u00e0 telematica Universitas Mercatorum", "text": "L'Universit\u00e0 telematica \"Universitas Mercatorum\" oppure l'Universit\u00e0 degli Studi delle Camere di Commercio \"Universitas Mercatorum\" (in acronimo UniMercatorum) \u00e8 un ateneo internazionale creato dal sistema delle Camere di Commercio italiane. Istituita con Decreto Ministeriale del 10 maggio 2006, l'Universit\u00e0 Mercatorum \u00e8 legalmente riconosciuta dal Ministero dell'Istruzione, dell'Universit\u00e0 e della Ricerca, dal 2019 denominato Ministero dell'Universit\u00e0 e della Ricerca.\nStoria.\nNel 2006, il Ministero dell'Istruzione, dell'Universit\u00e0 e della Ricerca ha autorizzato l'Universit\u00e0 degli Studi delle Camere di Commercio a praticare la \"formazione a distanza\", in un progetto educativo innovativo che sfrutta le tecnologie dell'informazione e della comunicazione. Del resto, l'intera attivit\u00e0 didattica \u00e8 soggetta alla vigilanza periodica dell'Agenzia nazionale di valutazione del sistema universitario e della ricerca, che ha reputato soddisfacente il relativo livello, confermando il pieno accreditamento dei corsi esistenti e l'introduzione successiva di ulteriori corsi di laurea. L'Ateneo, fondato dalle Camere di commercio italiane, \u00e8 affiliato ad Unioncamere ed \u00e8 partecipato dal medesimo ente pubblico e dal gruppo Multiversity: si tratta della prima partnership pubblico-privata per la governance di un'istituzione universitaria, che ha come obiettivo la formazione nel mondo delle imprese.\nOrigine del nome.\nLa denominazione \"Universitas Mercatorum\" richiama le origini, la natura e la vocazione tipica delle Camere di commercio quali organismi rappresentativi della comunit\u00e0 e, pi\u00f9 specificatamente, della generalit\u00e0 dei vari soggetti ed ambiti produttivi. Le \"universitates mercatorum\" erano, infatti, organismi associativi \u2013 antesignani delle odierne Camere \u2013 dispensatori di giustizia e investiti di funzioni di regolazione dei mercati, a tutela degli interessi di tutti i settori coinvolti.\nProfilo accademico.\nL'Universit\u00e0 degli Studi delle Camere di Commercio, nata per valorizzare il capitale umano delle imprese, fin dagli inizi ha strutturato la sua offerta formativa indirizzandola principalmente ad un target di persone inserite nel mondo del lavoro. Con tali finalit\u00e0, per i professionisti della filiera agroalimentare, della ristorazione, dell'ospitalit\u00e0 e del turismo, \u00e8 stata fondata anche la \"Gambero Rosso University\", un progetto di \"digital education\" promosso dal gruppo Gambero Rosso e da \"Universitas Mercatorum.\"\nStruttura organizzativa.\nL'ateneo ha sede legale a Palazzo Costaguti, nel centro di Roma, ed \u00e8 articolato in un'unica Facolt\u00e0 di Economia, che offre corsi di laurea triennali e magistrali, nonch\u00e9 percorsi formativi \"post-lauream,\" di alta formazione, di specializzazione e di perfezionamento.\nGli esami si svolgono nella sede capitolina di Unioncamere di piazza Sallustio, ma anche in altre cinquanta citt\u00e0 della penisola tra cui Bari, Bologna, Crotone, Cosenza, Latina, Milano, Napoli, Pagani, Palermo, Treviso, Caltanissetta e Torino.\nApproccio didattico.\nIl modello didattico su cui si basa \u00e8 il blended learning (\"apprendimento integrato\"), che prevede un programma di autoformazione alternato all'assistenza del tutor e a interazioni simultanee online con il docente, il tutor e il gruppo classe.\nDocenti universitari.\nEspressione del mondo accademico e di quello delle professioni, i docenti dell'Universit\u00e0 degli Studi delle Camere di Commercio vengono selezionati mediante concorsi sulla base di bandi che precisano i requisiti scientifici e curriculari dei candidati. Tra i titolari delle materie, quindi responsabili dei programmi didattici, risultano Raffaele Squitieri, Raffaele Bonanni, Carlo Bordoni, Paolo Cuccia, Enrico Menduni, Paolo Del Brocco, Giorgio Patrizi, Nello Polese e Franco Salvatori.\nAttivit\u00e0 di ricerca.\nDalla collaborazione tra il Centro Studi delle Camere di Commercio Guglielmo Tagliacarne e la medesima Universit\u00e0, sono state promosse due iniziative editoriali denominate TESI \"(Territorio, Economia, Societ\u00e0, Istituzioni\") e TEMI \"(Territorio, Economia, Mercati, Istituzioni);\" esse si propongono come un forum di discussione e riflessione per lavori di ricerca caratterizzati da un elevato standard scientifico. Inoltre, l\"'Universitas Mercatorum\" partecipa a network nazionali ed internazionali di ricerca scientifica, contribuendo al dibattito e alla valorizzazione dei filoni di suo interesse attraverso la partecipazione e l'organizzazione di seminari di studio, conferenze e incontri.\nTra le varie iniziative avviate dall'ateneo, si annovera l\"'Osservatorio sulla Digitalizzazione delle Relazioni Industriali\" (promosso in sinergia con Gruppo Freccia Rossa e Universit\u00e0 Cattolica del Sacro Cuore) e le offerte dedicate di servizi formativi in collaborazione con Artribune, Confassociazioni, Unione Generale del Lavoro, ENBIC, e Confcommercio.\nPi\u00f9 in generale, le attivit\u00e0 preponderanti di ricerca e di studio sono focalizzate sulle seguenti discipline: statistica, economia, ingegneria, psicologia, scienze politiche, scienze della comunicazione, lingue, sociologia, scienze giuridiche, relazioni internazionali, moda, arte e spettacolo."}
{"id": "1465980", "revid": "547034", "url": "https://it.wikipedia.org/wiki?curid=1465980", "title": "Veicolo commerciale", "text": "Un veicolo commerciale \u00e8 un tipo di veicolo utilizzato a livello imprenditoriale per il trasporto di merci o passeggeri.\nEsempi di veicoli commerciali comprendono:"}
{"id": "1465983", "revid": "110157", "url": "https://it.wikipedia.org/wiki?curid=1465983", "title": "Automatic Writing", "text": "Automatic Writing \u00e8 il primo album degli Ataxia, pubblicato nel 2004.\nIl disco fa parte dei sei dischi realizzati da John Frusciante nel periodo 2004-2005."}
{"id": "1465986", "revid": "228587", "url": "https://it.wikipedia.org/wiki?curid=1465986", "title": "Tiro ai Giochi della XXII Olimpiade", "text": "Si sono svolte 7 gare miste, accessibili sia a uomini che donne."}
{"id": "1465987", "revid": "640277", "url": "https://it.wikipedia.org/wiki?curid=1465987", "title": "79 Ceti", "text": "79 Ceti \u00e8 una stella binaria visibile in direzione della costellazione della Balena. distante circa 117 anni luce. \nCaratteristiche.\nLa sua et\u00e0 sarebbe pi\u00f9 elevata di quella del Sole, il database SIMBAD riporta il tipo stellare G2V per la componente principale, cio\u00e8 quello di una stella ancora pienamente in sequenza principale, tuttavia altre fonti riportano uno stato di subgigante, ossia di una stella nel cui nucleo non avviene pi\u00f9 la fusione dell'idrogeno. Nel giro di pochi milioni di anni uscir\u00e0 dalla sequenza principale, diventando una gigante rossa: gli strati pi\u00f9 esterni infatti si espanderanno e diventeranno pi\u00f9 freddi. La sua luminosit\u00e0 \u00e8 due volte maggiore di quella del Sole. La secondaria \u00e8 invece una pi\u00f9 piccola nana rossa avente una massa del 29% di quella del Sole.\nPianeti.\nNel 2000, venne scoperto un pianeta orbitante attorno alla stella principale, e venne catalogato come 79 Ceti b. La sua massa \u00e8 inferiore a quella di Saturno e orbita attorno alla stella in 75 giorni."}
{"id": "1465988", "revid": "92723", "url": "https://it.wikipedia.org/wiki?curid=1465988", "title": "Tiro ai Giochi della XXI Olimpiade", "text": "Si sono svolte 7 gare miste, accessibili sia a uomini che donne."}
{"id": "1465989", "revid": "287204", "url": "https://it.wikipedia.org/wiki?curid=1465989", "title": "Rolls-Royce Corniche", "text": "La Corniche \u00e8 un'autovettura prodotta dalla Rolls-Royce Motors tra il 1971 ed il 2002 in varie serie.\nLa Corniche I.\nNel 1971 la carrozzeria Mulliner Park Ward, partner ufficiale di Rolls-Royce, present\u00f2 una versione coup\u00e9 della berlina Silver Shadow I. \nRispetto al modello d'origine, di cui conservava la meccanica ed il pianale, la nuova nata presentava una linea completamente ridisegnata, ma che riprendeva, soprattutto nel frontale, i concetti stilistici espressi dalle berline. Decisamente diversi invece l'andamento delle fiancate e della coda, nonch\u00e9 il padiglione, ribassato rispetto alle berline. Unico lamierato in comune tra le Silver Shadow e le Corniche, il cofano motore in alluminio.\nLa Corniche, anche se con altro nome (Silver Shadow Coup\u00e9, o Drop-head Coup\u00e9), era comunque gi\u00e0 sul mercato dal 1967: la nuova denominazione aveva lo scopo di demarcare maggiormente la differenza tra la gamma Silver Shadow a 4 portiere (passo corto o lungo, con o senza divisorio), e la sua versione sportiva. In occasione di questo cambio di denominazione, le due versioni sportive ricevettero anche alcune migliorie meccaniche (motore leggermente potenziato, + 10 cv), e di allestimento: altri dettagli che sottolineavano ulteriormente la maggiore esclusivit\u00e0 di queste due vetture rispetto alle berline a 4 porte.\nInserita nel listino ufficiale Rolls-Royce col nome di \"Corniche FHC (fixed head coup\u00e9)\" e assemblata dalla Mulliner Park Ward, la nuova coup\u00e9 venne subito affiancata dalla versione cabriolet a 4 posti, denominata \"Corniche DHC (drop-head coup\u00e9)\".\nQueste versioni a due porte chiuse ed aperte, andarono a rimpiazzare nel listino della casa di Crewe le precedenti coup\u00e9 e cabriolet comunemente note al pubblico come \"Chinese Eyes\" (per via dei caratteristici fari anteriori tondi, inseriti in un alloggiamento \"a mandorla\"), basate sul telaio della Silver Cloud 3\u00aa serie. Unica parte meccanica in comune, il motore 8V di 6230\u00a0cm\u00b3, poi passato nel 1969, sia sulle berline che sulle versioni a due porte, ad una cilindrata di 6750\u00a0cm\u00b3.\nCorniche II.\nNel 1977, in occasione del lancio della \"Silver Shadow II\", nacque, grazie alle stesse modifiche apportate alla berlina, la nuova \"Corniche \" che diventer\u00e0 \"II\" solo nel 1988. \nLa seconda serie delle \"Corniche\" venne prodotta fino al 1989. Notare che la produzione della versione chiusa Fixed Head Coup\u00e9 viene interrotta nel corso del 1981, in coincidenza con la fine della produzione delle berline Silver Shadow/Silver Wraith, sostituite dalle Silver Spirit/Silver Spur. Resta pertanto in produzione la sola versione Drop Head Coup\u00e9, affiancata dalla coup\u00e9 Camargue a due porte, immessa sul mercato a partire dal 1975 e caratterizzata da una linea spigolosa dovuta alla carrozzeria Pininfarina.\nIn totale, delle prime due serie di \"Corniche\", sono stati prodotti 4.347 unit\u00e0 (di cui 1.108 \"Two Doors\" e 3.239 \"Convertible\").\nCorniche III.\nL'avvicendamento nel listino Rolls Royce tra \"Silver Shadow\" e Silver Spirit interess\u00f2 solo marginalmente la \"Corniche\", che, nel 1989, venne solamente ritoccata negli interni e nell'alimentazione (ora a iniezione elettronica anche per le versioni europee).\nLa produzione di \"Corniche III\" ammonta a 1678 unit\u00e0.\nCorniche IV.\nNel 1992 alcuni ritocchi alla carrozzeria (paraurti parzialmente verniciati, cofano del bagagliaio modificato nella zona della targa), agli interni (allestimenti, consolle centrale) e alla meccanica (l'impianto frenante antibloccaggio ABS divenne di serie) diedero vita alla quarta serie della \"Corniche\".\nNel 1993, in occasione del trasferimento della produzione dalla Mulliner Park Ward (chiusa) agli impianti di Crewe, vennero introdotti gli airbag (guidatore e passeggero) ed il lunotto in vetro (prima era in plexiglas).\nLa \"Corniche IV\" usc\u00ec di produzione nel 1996, ponendo fine alla sopravvivenza dell'ultima costola di \"Silver Shadow\" (una vettura nata 30 anni prima).\nIn tutto sono state prodotte 463 \"Corniche IV\".\nCorniche V.\nNel 2000 fu presentata una nuova generazione, la \"Corniche V\". Sebbene stilisticamente la cabriolet a 4 posti si rifacesse alla berlina Silver Seraph, dal punto di vista tecnico derivava dalla Bentley Azure.\nLa \"Corniche V\" \u00e8 spinta da una versione sovralimentata con turbocompressore del classico V8 da 6750\u00a0cm\u00b3, con potenza di 325\u00a0cv.\nLa produzione cess\u00f2 il 30 agosto 2002, dopo soli 374 esemplari. Fu l'ultima Rolls-Royce ad uscire dallo storico stabilimento di Crewe, lasciato alla Bentley a seguito dello smembramento del gruppo Rolls-Royce Motors tra BMW e Volkswagen."}
{"id": "1465997", "revid": "104066", "url": "https://it.wikipedia.org/wiki?curid=1465997", "title": "Lungo Telegramma", "text": ""}
{"id": "1466000", "revid": "339392", "url": "https://it.wikipedia.org/wiki?curid=1466000", "title": "Koshinetsu", "text": ""}
{"id": "1466003", "revid": "92723", "url": "https://it.wikipedia.org/wiki?curid=1466003", "title": "Veni Sancte Spiritus", "text": "Il Veni Sancte Spiritus, in lingua italiana Vieni Santo Spirito, \u00e8 una preghiera della tradizione cristiana.\nPi\u00f9 precisamente \u00e8 una delle cinque sequenze e viene recitata (o cantata) durante la Messa di Pentecoste. \u00c8 stata attribuita sia a Stefano di Langhton, arcivescovo di Canterbury che all'abate Notker \"Balbulus\". Per molto tempo venne attribuita a papa Innocenzo III, grande ammiratore dell'opera di Balbulus."}
{"id": "1466004", "revid": "156618", "url": "https://it.wikipedia.org/wiki?curid=1466004", "title": "Vieni Santo Spirito", "text": ""}
{"id": "1466008", "revid": "1788047", "url": "https://it.wikipedia.org/wiki?curid=1466008", "title": "Progressione del record mondiale dei 400 m stile libero", "text": "In vasca corta (25 metri) i record del mondo sono omologati dalla FINA dal 3 marzo 1991.\nUomini.\nVasca lunga.\nLegenda: \nVasca corta.\nLegenda: \nDonne.\nVasca lunga.\nLegenda: \nVasca corta.\nLegenda: "}
{"id": "1466021", "revid": "339392", "url": "https://it.wikipedia.org/wiki?curid=1466021", "title": "Njordhr", "text": ""}
