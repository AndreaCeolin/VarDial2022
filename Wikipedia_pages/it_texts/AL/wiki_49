{"id": "1501683", "revid": "119303599", "url": "https://it.wikipedia.org/wiki?curid=1501683", "title": "Triple witching day", "text": "Il triple witching day (traducibile in italiano come il \"giorno delle tre streghe\"), nel mercato della borsa valori statunitense, \u00e8 il terzo venerd\u00ec dell'ultimo mese di ogni trimestre naturale in cui scadono alcuni titoli azionari.\nCaratteristiche.\nIl \"triple witching day\" \u00e8 particolarmente seguito e, allo stesso tempo, temuto dai mercati finanziari mondiali per la concomitanza delle predette scadenze che comportano un aumento inconsueto degli scambi con una conseguente abnorme volatilit\u00e0, tale da non consentire corrette strategie sulla previsione dei prezzi delle azioni.\nI volumi scambiati possono raggiungere quantit\u00e0 eccezionali; l'incremento di tali volumi non \u00e8 determinato, tuttavia, da valutazioni dei fondamentali delle azioni sottostanti ma \u00e8 dovuto a operazioni speculative. Per questo motivo l'effetto sugli investitori di lungo periodo \u00e8 generalmente minimo, visto che il mercato, dopo questa \"scossa di assestamento\", riprende il suo andamento naturale.\nI titoli interessati.\nLe scadenze riguardano contemporaneamente:\nUsata \u00e8 anche la locuzione \"quadruple witching day\", poich\u00e9 in tali date scadono anche i futures sulle azioni.\nL'adempimento di questi contratti avviene nell'ultima ora di scambi (dalle 15 alle 16 EST, ora di New York, ovvero fra le 21 e le 22 CET, ora dell'Europa Centrale), della borsa di New York, la cosiddetta \"triple witching hour\".\nNel mondo.\nFenomeni simili accadono anche per le borse diverse da quella americana, ma in tal caso spesso la scadenza dei vari contratti \u00e8 diluita su pi\u00f9 intervalli di tempo e non in una singola ora, come accade negli \"Hexensabbat\" della borsa tedesca."}
{"id": "1501684", "revid": "767487", "url": "https://it.wikipedia.org/wiki?curid=1501684", "title": "Palazzo Azm", "text": "Il Palazzo Azm (, spesso chiamato \"Palazzo Azem\") \u00e8 un palazzo aristocratico di Damasco, in Siria.\nOggi \u00e8 sede del \"Museo di Arti e Tradizioni Popolari\"\nStoria e descrizione.\nVenne costruito tra il 1749 e il 1752, come residenza per il governatore ottomano della citt\u00e0, As'ad Pasci\u00e0 al-Azm, della famiglia Azm che diede cinque governatori a Damasco, tra i 1725 ed il 1806.\nL'architettura \u00e8 un eccellente esempio di abitazione tradizionale damascena secondo lo stile ottomano. La struttura stessa consiste di numerosi edifici e due ali: l\"'harem\" e il \"salamlik\". L'harem \u00e8 l'ala abitativa familiare, spazio privato per gli abitanti (originariamente la famiglia Azm). Questa ala, decorata di marmo a fasce policrome che richiamano la pavimentazione dei cortili, arricchita da portici e fontane e ombreggiato da piante di limoni, include la cucina, i quartieri dei servitori e i bagni, che sono una replica dei bagni pubblici (\"hammam\" ) della citt\u00e0, sia pure su scala ridotta. Il \"salamlik\" \u00e8 l'ala per gli ospiti, anch'essa decorata di marmo a fasce policrome, comprende saloni di rappresentanza, aree di ricevimento e ampi cortili con le tradizionali fontane a cascatella.\nPer la costruzione del Palazzo sono stati impiegati vari tipi di pietre, incluse il calcare, l'arenaria, il basalto e il marmo. Ci\u00f2 ha garantito un'apparenza decorativa naturale alla struttura, in cui i soffitti sono decorati con pannelli di legno dipinti e raffiguranti scene naturali.\nNel 1925, il Palazzo Azm \u00e8 stato pesantemente danneggiato dall'artiglieria mandataria francese ed anche incendiato, nel corso della Grande Rivoluzione Siriana.Nel 1930 ne prese possesso l'istituto Francese, che lo restitu\u00ec alla famiglia Azm al momento dell'indipendenza della Siria.Nel 1951, il palazzo fu acquistato dal governo siriano che in seguito lo restaur\u00f2 e tre anni dopo inaugur\u00f2 il \"Museo di Arti e tradizioni popolari\", con arredi del XVIII e XIX secolo.\nHa ricevuto nel 1983 l\u2019\"Aga Khan Award for Architecture\"."}
{"id": "1501685", "revid": "1573940", "url": "https://it.wikipedia.org/wiki?curid=1501685", "title": "Picus", "text": "Picus \u00e8 un genere di uccelli della famiglia dei Picidae.\nTassonomia.\nComprende le seguenti specie:\nLe due specie che vivono in Europa sono il \"Picus viridis\" (picchio verde) e il \"Picus canus\" (picchio cinerino)."}
{"id": "1501687", "revid": "79968", "url": "https://it.wikipedia.org/wiki?curid=1501687", "title": "Colle dei morti", "text": ""}
{"id": "1501690", "revid": "1226", "url": "https://it.wikipedia.org/wiki?curid=1501690", "title": "Racconto fantastico", "text": "Il racconto fantastico \u00e8 un genere letterario caratterizzato dalla narrazione di una vicenda che per alcuni suoi aspetti si colloca al di fuori della normalit\u00e0, con episodi misteriosi e inspiegabili ambientati nel mondo reale oppure in luoghi fantastici o inventati.\nHa precedenti nella tradizione classica e medioevale e si svilupp\u00f2 soprattutto nell'Ottocento. Il racconto fantastico \u00e8 caratterizzato da una situazione iniziale normale che tuttavia viene sconvolta da un fatto inaspettato, strano. Nella situazione intermedia il protagonista si trova improvvisamente proiettato in un mondo assurdo e/o paradossale.\nStoria.\nIl racconto fantastico nell'Ottocento.\nIl racconto fantastico nasce tra la fine del settecento e l\u2019inizio dell\u2019Ottocento con il Romanticismo tedesco, ma gi\u00e0 a partire dal XVIII secolo aveva preso campo un genere narrativo che pu\u00f2 essere considerato una delle prime manifestazioni del fantastico, il romanzo gotico. Il nome gotico gli viene attribuito perch\u00e9 in quel periodo avveniva la rinascita dello stile gotico in architettura e veniva riscoperto il Medioevo e il termine nero, dato che i fatti raccontati incutevano terrore e paura.\nSi pu\u00f2 far risalire la data dell'inizio di questo genere al 1764 con la pubblicazione del romanzo di Horace Walpole intitolato \"Il castello di Otranto\", un\u2019opera dall\u2019intreccio complesso e ricco di colpi di scena, con alcune caratteristiche che diventarono \"topoi\" del genere gotico, e che furono assimilate nella narrativa fantastica successiva:\nSecondo lo studioso Todorov il fantastico \u00e8 l\u2019esitazione provata da un essere il quale conosce solo le leggi naturali di fronte a un avvenimento apparentemente soprannaturale, ed esige che siano soddisfatte tre condizioni:\nPoich\u00e9 il fantastico dura il tempo di un\u2019esitazione (comune al lettore e al personaggio) alla fine della storia il lettore, se non il personaggio, prende una decisione ed evade dal fantastico con due opzioni:\nAlmeno per la prima met\u00e0 dell\u2019Ottocento racconto fantastico significa racconto alla Hoffmann (1776-1822), figura di spicco del Romanticismo tedesco che inaugur\u00f2 e introdusse nel repertorio del fantastico il tema del sogno, dell\u2019allucinazione, le figure di personaggi visionari, inquieti, soggetti al fascino pericoloso suscitato dai loro stessi incubi e ossessioni. Con i suoi racconti, non siamo pi\u00f9 nello scenario gotico, ma in interni borghesi della prima met\u00e0 del secolo.\nNella sua opera \"La storia del riflesso perduto\" (1815) \u00e8 possibile vedere come il tema del \"doppio\" sia centrale: si tratta di un racconto incentrato sul \u201cdoppio\u201d, anche a prescindere dal tema del riflesso, poich\u00e9 lo stesso sistema dei personaggi si articola in serie opposte.\n\u00c8 centrale il tema dello sdoppiamento di Erasmo e la perdita del riflesso, ma simboleggiante la situazione di inadeguatezza grottesca in cui il personaggio si \u00e8 venuto a trovare, la perdita di credibilit\u00e0 nell\u2019ambito familiare e sociale, risultato dell\u2019avventura demoniaca interpretabile come trasgressione dei valori borghesi.\nIl \u201cdoppio\u201d riguarda anche la struttura narrativa poich\u00e9 si tratta di un racconto nel racconto (Le avventure della notte di San Silvestro), che duplica un\u2019analoga avventura vissuta dal narratore nella cornice.\nDopo Hoffmann l\u2019autore che pi\u00f9 ha influenzato il fantastico europeo \u00e8 Edgar Allan Poe (1809-1849), che nei suoi racconti utilizz\u00f2 spesso il repertorio e le atmosfere del romanzo gotico, ma se ne serv\u00ec come di un mezzo per realizzare un\u2019arte in cui anche gli effetti pi\u00f9 macabri sono calibrati e studiati all\u2019interno di una precisa strategia narrativa. L\u2019opera dello scrittore statunitense si diffuse, grazie a Baudelaire, soprattutto in Francia, e ben presto costitu\u00ec uno dei grandi modelli del fantastico.\nUn esempio della sua tecnica narrativa emerge dalla sua opera \"Il ritratto ovale\" (1845), nel quale appare di nuovo il tema del \u201cdoppio\u201d, oltre a quello dell\u2019oggetto inanimato che prende vita. Il racconto \u00e8 diviso in due parti, distinte anche dal cambiamento dell\u2019enunciazione (prima persona nella prima, terza persona nella seconda), grazie all\u2019espediente di inserire un manoscritto all\u2019interno del testo.\nLa prima parte costituisce cos\u00ec una cornice che ha evidenti contatti con la tradizione \u201cgotica\u201d, la seconda parte presenta il \u201cracconto nel racconto\u201d nel quale Poe costruisce un crescendo emotivo che culmina nelle due esclamazioni finali, rispettivamente del pittore e del narratore di secondo grado; il narratore stesso non si pronuncia sull\u2019attendibilit\u00e0 degli avvenimenti ma sospende il giudizio, suscitando l\u2019incertezza del lettore.\nL\u2019ambientazione gotica e la descrizione curata dei luoghi mira a suscitare suspense, accresciuta anche dai riferimenti temporali.\nNella seconda met\u00e0 dell\u2019Ottocento in Inghilterra presero vita sottogeneri nuovi e fra essi un posto di rilievo ha la \"storia di fantasmi\" (\"ghost story\") cui si dedicarono anche scrittori come Dickens; anche in questo caso il significato simbolico \u00e8 quello di un rifiuto del materialismo prodotto dalla nascente societ\u00e0 industriale.\nSempre nella seconda met\u00e0 dell\u2019Ottocento si diffuse l\u2019interesse per i sogni (che era gi\u00e0 presente, sulla scia del Romanticismo, nel primo Ottocento) e quello per i fenomeni psichici, forze misteriose della cui esistenza si cercava di fornire le prove; \u00e8 assai significativo che la diffusione delle teorie psicoanalitiche di Freud in Europa intorno agli anni Venti segni il declino della storia di fantasmi: introducendo una conoscenza scientifica della vita della psiche, la teoria freudiana toglieva spazio all\u2019ambiguit\u00e0 necessaria su cui si fondava la \"ghost story\".\nIl racconto fantastico nel Novecento.\nIl fantastico novecentesco ha caratteri molto diversi ed \u00e8 logico che sia cos\u00ec: mentre infatti, fino al Novecento gli scrittori partivano da concezioni abbastanza stabili di realt\u00e0, e per costruire l\u2019assurdo-inverosimile si rivolgevano a fonti precise e anche prevedibili (es. fantasmi), con il Novecento entra in crisi la nozione univoca di realt\u00e0.\nDivenendo labili e indefinite le propriet\u00e0 di ci\u00f2 che \u00e8 reale, viene anche meno l\u2019identificazione del suo opposto, e vengono di fatto abbattuti i confini tra reale e irreale: l\u2019assurdo, il meraviglioso, si insinuano senza alcuna giustificazione nella quotidianit\u00e0, rendendola minacciosa ed incomprensibile. All\u2019angoscia dell\u2019\u201dal di l\u00e0\u201d, che domina il primo fantastico, si sostituisce quella per l\u2019\u201dal di qua\u201d, poich\u00e9 \u00e8 la normalit\u00e0 stessa che ha assunto tratti da incubo.\nNel Novecento il fantastico si serve spesso di un tipo di rappresentazione metaforica, ed \u00e8 pi\u00f9 sofisticato e cerebrale; \u00e8 tipica anche la consapevole rivisitazione del repertorio fantastico, inteso ormai come codice da utilizzare per differenti scopi o addirittura da sottoporre ad ironica lettura.\nRicca di testimonianze nella direzione del fantastico appare nel Novecento anche la cultura italiana, (mentre sono scarsi i testi del genere nell\u2019Ottocento), ed il panorama si presenta variegato: dal cosiddetto realismo magico di Bontempelli all\u2019opera di Buzzati, in cui ricorrono atmosfere angosciose, o al lucido gioco razionale di Calvino, fino al recupero di motivi del fantastico classico, ma con nuova novecentesca disperazione, in Pirandello.\n\u00c8 possibile vedere queste caratteristiche nell'opera \"Il buon vento\" (1923) di M. Bontempelli (1878-1960), un\u2019opera che non ha a che fare con il fantastico classico: la possibilit\u00e0 che le metafore, prese alla lettera, diventino realt\u00e0 \u00e8 una sorta di estremizzazione delle potenzialit\u00e0 creative del linguaggio.\nIl racconto si apre con una premessa (la scoperta della polverina magica) che serve da pretesto per introdurre una serie di situazioni fantastiche; manca una conclusione che risolva le situazioni anomale create e ristabilisca l\u2019equilibrio iniziale tra i personaggi: al contrario, l\u2019autore li lascia prigionieri di un gioco paradossale e senza fine. L\u2019autore, nella sua produzione letteraria, mira ad un\u2019arte in cui la descrizione realistica delle cose non precluda una loro interpretazione fantastica, allo scopo di far percepire al lettore la duplice dimensione (reale e magica) dell\u2019esistenza, e in questo racconto, caratterizzato da uno stile semplice e lineare che contrasta con l\u2019atmosfera paradossale, il tono \u00e8 umoristico; solo nel finale il lessico ed il livello ritmico-fonico diventano pi\u00f9 letterari.\nTemi e struttura.\nNella trama generalmente il racconto fantastico presenta una situazione iniziale normale, che per\u00f2 viene presto sconvolta da un fatto inatteso, strano, imprevedibile, che proietta il protagonista in un mondo misterioso, assurdo, paradossale.\nElementi fondamentali sono:\nLa conclusione del racconto non prevede una spiegazione razionale degli eventi narrati.\nLa tecnica della suspense alimenta la tensione narrativa, la prosa si presenta semplice e concreta: personaggi e ambienti sono descritti in modo particolareggiato, per aumentare la loro apparenza reale. Le scelte linguistiche concorrono nella creazione di particolari atmosfere e sottolineano gli stati d'animo, i dubbi, le riflessioni del protagonista, che solitamente coincide con il narratore e racconta in prima persona. Gli effetti ossessivi sono invece ottenuti mediante la disposizione di frasi, aggettivi, sostantivi in modo tale da creare una tensione crescente (climax).\nL\u2019invenzione fantastica implica un modo narrativo in cui vi \u00e8 contaminazione tra due ambiti di finzione letteraria, quella realistica e quella meravigliosa: in una catena di eventi percepiti dal lettore come verosimili, irrompono o si insinuano elementi inverosimili. Cos\u00ec bisogna ricorrere a procedimenti di accreditamento della storia, uno dei quali, soprattutto nel fantastico ottocentesco, \u00e8 la presenza di una vera e propria cornice descrittivo-realistica, volta a conferire attendibilit\u00e0 e favorire l\u2019identificazione del lettore. Nel fantastico novecentesco questa cornice in genere scompare e si riducono le dichiarazioni di attendibilit\u00e0 del narratore.\n\u00c8 possibile individuare alcune serie oppositive dalla cui trasgressione possono dipendere i temi del fantastico:\nChi narra rinuncia in genere a tentare una spiegazione dell\u2019inesplicabile, e la passivit\u00e0 del narratore investe di responsabilit\u00e0 il lettore, obbligandolo ad uno sforzo interpretativo.\nAltro metodo \u00e8 quello editoriale che \u00e8 una finzione nella quale l'autore trova un manoscritto e poi racconta una vicenda.\nNel racconto fantastico sono presenti diverse situazioni spazio-temporali:"}
{"id": "1501694", "revid": "287204", "url": "https://it.wikipedia.org/wiki?curid=1501694", "title": "Fences for Fuel", "text": "Recinzioni per combustibile (nome originale inglese \"\u201eFences for Fuel in Virat Nagar Block, Jaipur, India\u201d\") \u00e8 un progetto di aiuto allo sviluppo della ONG Organizzazione Non Governativa Humana People to People, che viene attuato nella regione intorno alla citt\u00e0 indiana di Jaipur.\nAl progetto \u00e8 stato assegnato il 9 maggio 2006 un premio della Banca Mondiale (\"World Bank De-velopment Marketplace 2006\") per \u201cprogetti innovativi per servizi riguardanti acqua, igiene ed energia per popolazioni povere\u201d (\u201cInnovative projects within Water, Sanitation and Energy services to poor people\u201d). La sua attuazione \u00e8 cominciata nell'agosto 2006 come \"progetto di sviluppo comune Virat Nagar\".\nBasi e scopi del progetto.\nAttraverso un ampio piano per l'uso della pianta di Jatropha si vuole rendere disponibile una fonte alternativa di combustibile e creare un vantaggio ambientale per i contadini.\nIl sostentamento della popolazione rurale nel Rajastan, India, dipende fortemente dalle risorse naturali e dalle condizioni climatiche. Le conseguenze di deforestazione, siccit\u00e0 e erosione del suolo sull'ambiente sono i fattori principali che costringono molti a migrare dalle regioni pi\u00f9 povere nelle citt\u00e0, alla ricerca di condizioni migliori. Allo stesso tempo piccoli coltivatori e altri emarginati contribuiscono con l'abbattimento di alberi da legna al degrado del suolo. La pianta jathropa, che vive molti anni ed \u00e8 resistente all'aridit\u00e0, pu\u00f2 prosperare su terreni poveri e attenuare molti di questi problemi.\nFences for Fuel integra pi\u00f9 componenti per creare un modello duraturo per i piccoli coltivatori e per la terra che li alimenta. L'olio dei semi della pianta di jathropa fornisce energia rinnovabile. Contemporaneamente, siepi di queste piante contribuiscono a migliorare il suolo e a limitare l'erosione.\nIl progetto collabora con gruppi di contadini in 40 villaggi, per un totale di 400 piccoli coltivatori. Esso intende aiutarli a migliorare il proprio sostentamento e l'ambiente locale, attraverso l'impianto di recinzioni viventi di piante di jatropha, allo scopo di preservare giardini e campi. Con l'aiuto di un modello, il progetto mostra ai coltivatori esempi pratici di impianto e di mantenimento delle siepi di jatropha, e di produzione di olio e biodiesel. Collaboratori di Humana del settore distribuiscono le piante ai coltivatori. Un impianto di produzione ricava dagli olii vegetali biodiesel per consumo proprio e per la vendita. Anche i prodotti secondari della pianta contribuiscono alle entrate degli abitanti dei villaggi.\nLa pianta.\nLa Jatropha curcas (anche jatropha curcas) \u00e8 un arbusto resistente all'aridit\u00e0 e leggermente succulento, o un albero di altezza fino a 8 metri, che particolarmente in America e in Africa viene usato tradizionalmente per recinzioni viventi, poich\u00e9 gli animali non lo divorano per via del suo succo tossico. Vive fino a 50 anni. Si pu\u00f2 coltivare da semi, piantoni o rampolli. I suoi semi, velenosi per l'uomo e per molti animali, contengono a seconda delle variet\u00e0 dal 30 al 50% di olio.\nEstrazione dell'olio.\nPer ogni pianta adulta si possono raccogliere fino a nove kilogrammi di semi all'anno. Il suo olio pu\u00f2 venire estratto mediante presse meccaniche manuali, dopo torrefazione o bollitura, con una resa del 75-80%. 5\u00a0kg di semi forniscono circa un litro d'olio. La sansa pu\u00f2 trovare utilizzo come concime. A causa delle propriet\u00e0 insetticide delle sostanze contenute, con il suo uso pu\u00f2 venire ridotta l'infestazione di nematodi nel suolo.\nUtilizzo.\nFiltrato, l'olio del seme di Jatropha pu\u00f2 essere utilizzato in diversi modi:\nI rami vecchi e duri della pianta possono venire adoperati come pali o travi, poich\u00e9 vengono assaliti pi\u00f9 di rado dalle termiti.\n\"Fences for Fuel\" in Africa.\nUn ulteriore progetto di questo tipo \u00e8 stato iniziato nel 2005 dall'organizzazione associata di HUMA-NA ADPP in Mozambico. Esso opera insieme a studenti delle due sedi di formazione per insegnanti dell'ADPP, EPF Chimoio ed EPF Nhamatanda, e viene sostenuto dalla ONG svizzera e statunitense \"The GAIA-Movement Trust Living Earth Green World Action\"."}
{"id": "1501695", "revid": "33528", "url": "https://it.wikipedia.org/wiki?curid=1501695", "title": "Prezioso ft. Marvin", "text": ""}
{"id": "1501705", "revid": "66210681", "url": "https://it.wikipedia.org/wiki?curid=1501705", "title": "Montaggio insert", "text": "Il montaggio insert o semplicemente insert \u00e8 uno dei due modi disponibili su videoregistratori di classe professionale per modificare le immagini registrate su nastro, in alternativa al montaggio assemble.\nIl montaggio insert consente di sovrascrivere le singole tracce audio e/o video di una registrazione esistente, nonch\u00e9 la traccia dedicata al timecode, limitatamente a una sezione ben definita o fino a quando la registrazione non venga arrestata.\nAspetti tecnici.\nIn tutti i sistemi di videoregistrazione, \u00e8 necessario che il nastro sia in movimento alla corrett\u00e0 velocit\u00e0 perch\u00e9 una commutazione in registrazione avvenga senza disturbi e correttamente agganciata alla base dei sincronismi esistente. Questa condizione \u00e8 via via pi\u00f9 critica su apparecchiature di classe sempre superiore. Su videoregistratori professionali, viene usata una tecnica chiamata \"preroll\". Una volta stabilito il punto di partenza della nuova registrazione, il nastro viene posizionato un certo tempo prima di quel punto (tempo impostabile e definito \"tempo di preroll\", tipicamente da 3 a 5 secondi). Il videoregistatore legger\u00e0 poi il nastro in modalit\u00e0 di riproduzione, passando alla registrazione una volta raggiunto il punto impostato se e solo se la rilettura della base dei sincronismi \u00e8 corretta.\nIl montaggio insert consiste nella sovrascrittura di alcune delle tracce previste dal formato di videoregistrazione:\nDa notare che la control track deve essere gi\u00e0 registrata con continuit\u00e0 e che non viene mai sovrascritta.\nAl termine della singola registrazione in insert, la base dei sincronismi rimane intatta e i punti del nastro non sovrascritti conserveranno la registrazione originale. L'insert, naturalmente, non viene effettuato correttamente se il nastro non \u00e8 gi\u00e0 stato registrato nel punto desiderato.\nGli interventi di montaggio in insert possono essere effettuati in qualunque punto del nastro e non necessariamente in ordine sequenziale.\nApparecchiature di classe domestica.\nIn questa fascia di prodotti, molti videoregistratori (VHS, S-VHS e Video8) permettono la sovrascrittura di una o pi\u00f9 tracce audio (\"Audio dub\"), mentre solo quelli di fascia pi\u00f9 elevata permettono l'insert video, per via della maggiore complessit\u00e0 meccanica e strutturale che le tracce elicoidali richiedono.\nQuesti videoregistratori permettono di solito di controllare l'apparecchio sorgente, con l'effettuazione del preroll. Si tratta di solito di sistemi che prevedono l'uso di un videoregistratore e di un camcorder come lettore, entrambi della stessa marca.\nApparecchiature di classe professionale.\nIn ambito professionale, quasi tutti i videoregistratori permettono di eseguire l'insert, sia come unit\u00e0 a s\u00e9 stanti che in un insieme \"macchina-macchina\", che controllati da una centralina di montaggio; in quest'ultimo caso il tempo di preroll \u00e8 impostato dalla centralina ed \u00e8 uguale per tutte le macchine, mentre negli altri casi \u00e8 la macchina controllante che comanda le altre.\nIl timecode normalmente non viene sovrascritto, poich\u00e9 viene utilizzata la traccia registrata durante la basatura del nastro. Se necessario, comunque, il timecode pu\u00f2 essere registrato in due modi diversi:\nSovrascrivere il timecode \u00e8 sconsigliato se l'intervento di montaggio riguarda una registrazione gi\u00e0 esistente a cui si desidera solo correggere parte del video o dell'audio. In ogni caso, \u00e8 da tenere presente che insieme al video si sovrascrive anche l'eventuale VITC presente, che \u00e8 quindi bene rigenerare (anche per evitare il rischio di inserire il timecode presente sul segnale video della sorgente).\nUsi tipici.\nIl montaggio insert \u00e8 la modalit\u00e0 normalmente usata nel caso di montaggio lineare, dove avviene su nastri preregistrati con una base uniforme di nero televisivo. Questa tecnica permette una maggiore affidabilit\u00e0 (soprattutto con le macchine di vecchia generazione) e una notevole flessibilit\u00e0 per quanto riguarda la ripetibilit\u00e0 degli interventi e la loro precisione.\nInoltre, l'insert \u00e8 l'unico modo per effettuare correzioni su programmi gi\u00e0 montati (per esempio, una registrazione proveniente da uno studio).\n\u00c8 buona norma eseguire il montaggio insert anche in situazioni di tempi ristretti, dove conviene avere una certa scorta di nastri basati."}
{"id": "1501706", "revid": "25152", "url": "https://it.wikipedia.org/wiki?curid=1501706", "title": "Triple Witching Day", "text": ""}
{"id": "1501708", "revid": "22356", "url": "https://it.wikipedia.org/wiki?curid=1501708", "title": "Proterochampsidae", "text": "I proterocampsidi (Proterochampsidae) sono un piccolo gruppo di rettili arcosauromorfi, vissuti esclusivamente nel Triassico medio e nel Triassico superiore (235-225 milioni di anni fa). I resti di questi animali sono stati rinvenuti in Sudamerica.\nDescrizione.\nQuesta famiglia comprende animali di taglia molto diversa fra loro, ma tutte le specie hanno caratteristiche corporee simili a quelle dei coccodrilli. Alcuni proterocampsidi non raggiungevano la lunghezza di un metro, ma esemplari come \"Proterochampsa\" raggiungevano i cinque metri di lunghezza, ed erano senza dubbio tra i pi\u00f9 grandi predatori del Triassico. \nClassificazione.\nI primi resti fossili dei proterocampsidi furono inclusi nel gruppo dei fitosauri, ma ulteriori ricerche hanno dimostrato che questi animali sono al tempo stesso troppo primitivi e troppo specializzati per poter essere classificati in questo gruppo. Gli scienziati, attualmente, considerano questa famiglia come ancestrale al gruppo degli arcosauri veri e propri, in modo simile alle famiglie dei proterosuchidi e degli eritrosuchidi. "}
{"id": "1501709", "revid": "25152", "url": "https://it.wikipedia.org/wiki?curid=1501709", "title": "Three witches", "text": ""}
{"id": "1501711", "revid": "1543377", "url": "https://it.wikipedia.org/wiki?curid=1501711", "title": "Dark Cloud", "text": " \u00e8 un videogioco action RPG sviluppato da Level-5 e pubblicato da Sony Computer Entertainment nel 2000 per PlayStation 2.\nLa messa in commercio del primo videogioco realizzato dalla societ\u00e0 giapponese, annunciato nel 1999, era originariamente prevista nel corso del 2000, come titolo di lancio per la nuova console PlayStation, ma \u00e8 stato infine distribuito in Giappone solamente al termine dell'anno, ed \u00e8 stato pubblicato in Europa e nell'America Settentrionale solamente nel 2001.\nDel videogioco \u00e8 stato prodotto un seguito dal titolo \"Dark Chronicle\", distribuito in America del Nord con il titolo di \"Dark Cloud 2\". Nel dicembre 2015 \"Dark Cloud\" \u00e8 stato reso disponibile in download digitale per PlayStation 4.\nTrama.\nNel gioco l'utente impersona un eroe di nome Toan (il nome, come quello di altri personaggi giocabili, \u00e8 predefinito, ma pu\u00f2 essere modificato), uno spadaccino tredicenne. Il villaggio in cui abita viene improvvisamente attaccato da un potentissimo gigante, il Genio Oscuro, che molto tempo fa distrusse molti paesi e stermin\u00f2 quasi tutti la popolazione del mondo. In seguito all'attacco, che distrugge l'intero villaggio, l'eroe, unico sopravvissuto, si ritrova solo a dover ricostruire il villaggio, Nolun, e riportarne in vita gli abitanti. Improvvisamente uno spirito (per l'esattezza il Re degli spiriti) gli si rivela, donandogli un pugnale e una speciale pietra, l'Atlamillia, che lo aiuteranno a completare il suo viaggio ricostruendo i villaggi distrutti dal genio oscuro e a riportarne in vita gli abitanti, entrambi sigillati in sfere chiamate Atla. A questo punto Toan dovr\u00e0 affrontare varie sfide, ed esplorare molti labirinti quali grotte e foreste, al cui interno trover\u00e0 il materiale necessario a far ritornare tutto come prima. Ci riuscir\u00e0 soltanto grazie all'aiuto di cinque preziosi alleati (Xiao, Goro, Ruby, Ungaga e Osmond), e alla fine metter\u00e0 la parola fine su l'era Oscura.\nModalit\u00e0 di gioco.\nLa parte pi\u00f9 divertente e innovativa del gameplay di \"Dark Cloud\" \u00e8 la ricostruzione dei vari villaggi, i cui pezzi raccolti e custoditi nell'Atlamillia formano la DIORAMA. Potrete cos\u00ec ricostruire pezzo per pezzo in tempo reale tutto un nuovo mondo in 3D, villaggio dopo villaggio, esplorando immediatamente le parti che andrete man mano a ricomporre. Toan potr\u00e0 cos\u00ec muoversi all'interno del Diorama e interagire con gli abitanti, che forniranno anche le informazioni per progredire con l'avventura. \u00c8 proprio gratificante tornare da un labirinto con una bella scorta di Atla e cominciare a costruire a piacimento un nuovo villaggio-non propriamente, anche perch\u00e9 ogni persona del villaggio ha le sue esigenze, cos\u00ec da dover cercare di accontentare tutte le loro richieste. Anche se le strutture si possono posizionare come si vuole, come strade, torrenti e altro, a volte alcuni abitanti vorranno la propria dimora in un punto specifico (un abitante di Nolun vorr\u00e0 la sua casa accanto ad uno stagno). Ogni qual volta completerete una struttura del villaggio, si creer\u00e0 un \"evento\" e vi verr\u00e0 dato un oggetto importante in premio. Accontentare il cento per cento delle aspettative dei paesani, vi far\u00e0 ottenere nuovi attacchi, oggetti speciali o armi. Sar\u00e0 inoltre possibile potenziare le armi, tramite il combattimento con i mostri nei dungeon, che vi far\u00e0 guadagnare punti ABS (Punti Esperienza Arma), una volta completata la barra ABS sar\u00e0 possibile applicare all'arma delle specifiche capacit\u00e0 (pi\u00f9 forte contro i mostri marini, volanti...) tramite il potenziamento (ogni volta che un'arma viene potenziata viene aggiunto un \"+1,+2,+3...\" al nome), ci saranno anche delle abilit\u00e0 che dovranno essere soddisfatte per poter far \"cambiare stato\" all'arma, l'arma perci\u00f2 cambier\u00e0 forma, nome ed aumenter\u00e0 le statistiche. In Dark Cloud il processo di trasformazione delle armi \u00e8 abbastanza lento e difficile da portare a termine il pi\u00f9 delle volte. In Dark Chronicle (Dark Cloud 2 in America del Nord e Canada) questa componente del Gameplay \u00e8 stata ulteriormente migliorata.\nAtlamillia.\nL'Atlamillia compare per la prima volta in questo gioco, dove viene affidata a Toan, il protagonista, con il compito di ricostruire i villaggi distrutti dal Genio Oscuro. In questo gioco l'Atlamillia \u00e8 color verde chiaro. Il suo ultimo scopo pu\u00f2 essere quello di ricostruire le citt\u00e0 aprendo le atla e richiamare in vita un'anima, anche se cos\u00ec essa scomparir\u00e0.\nCompare anche in \"Dark Chronicle\", dove pu\u00f2 essere rossa, blu o gialla. Nel gioco le Atlamillia di Max e Monica vengono utilizzate da quest'ultimi per viaggiare nel tempo nelle aree che devono ricostruire. L'Atlamillia rossa, detta anche \"Pietra terrestre\", appartiene a Max, e permette di andare cent'anni nel futuro, mentre l'Atlamillia blu, detta anche \"Pietra lunare\", appartiene a Monica, e permette di andare cent'anni nel passato. L'Atlamillia gialla, la pi\u00f9 potente, detta anche \"Pietra solare\", permette di viaggiare mille anni nel passato e nel futuro, e appartiene al malvagio Imperatore Grifone, ma non si sa come \u00e8 riuscito ad ottenerla. Questo perch\u00e9 \u00e8 l'Atlamillia stessa a scegliere il suo proprietario. Quest'ultimo deve avere un cuore puro e non deve essere malvagio.\nAccoglienza.\nSecondo la rivista specializzata \"Famits\u016b\", \"Dark Cloud\" \u00e8 stato il 15\u00b0 videogioco pi\u00f9 venduto al suo debutto durante la settimana in Giappone, con 19\u00a0615 copie vendute. Alla fine del 2001, il videogioco \u00e8 stato venduto in 70.471 copie nella regione. Totalizz\u00f2 la vendita di 800\u00a0000 copie in tutto il mondo\nLa rivista \"Play Generation\" diede al titolo un punteggio di 80/100, trovandolo un gioco che si ispirava con buoni risultati a capolavori come \"Zelda\" e \"SimCity\", e che riusciva a tenere incollati allo schermo per molte ore. La stessa testata classific\u00f2 Osmond del Popolo della Luna come il quarto coniglio meno coniglio dei videogiochi usciti su PlayStation 2."}
{"id": "1501713", "revid": "438678", "url": "https://it.wikipedia.org/wiki?curid=1501713", "title": "Il massacro di Fort Apache", "text": "Il massacro di Fort Apache (\"Fort Apache\") \u00e8 un film western del 1948 diretto da John Ford. \u00c8 il primo della trilogia sulla cavalleria statunitense girata dal regista, che proseguir\u00e0 con \"I cavalieri del Nord Ovest\" (1949) e \"Rio Bravo\" (1950).\nTrama.\nStati Uniti, 1864. Il colonnello Turner, dopo una gloriosa campagna nella Guerra di secessione americana, viene trasferito a Fort Apache, nel West, come comandante. Lo accompagna la giovane figlia Philadelphia. La guarnigione del forte \u00e8 composta in gran parte da esperti veterani che poco apprezzano il rigido formalismo militare del colonnello, deciso a far parlare di s\u00e9 e a ricoprirsi di gloria con le sue imprese contro gli indiani Apache.\nTra i giovani ufficiali si distingue il tenente O'Rourke, appena diplomato all'accademia militare di West Point. Suo padre \u00e8 un sottufficiale, di stanza nello stesso forte, che aveva servito valorosamente nella Brigata Irlandese durante la guerra di secessione ottenendo la Medal of Honor. Il giovane O'Rourke si invaghisce a prima vista di Philadelphia. Ma dopo una rischiosa cavalcata con la ragazza fuori dalle mura del forte, il colonnello Turner gli proibisce di portarla fuori altre volte. Durante la successiva missione di ricognizione, una squadra di soldati riporta al forte il carro militare con le vittime dell'attacco Apache salvandosi a stento da una nuova imboscata degli indiani.\nPer scovare i mandanti degli attacchi, i soldati vanno a trovare Silas Meacham, responsabile governativo della riserva indiana apache stabilita in quei dintorni. Meacham sostiene di non sapere chi siano i colpevoli, ma il capitano York lo accusa di aver tradito lo spirito dell'accordo con gli indiani. Sfruttandone il lavoro e riempiendoli d'alcool, Meacham ne ha fatto degli sbandati e ha costretto Cochise a fuggire con i suoi migliori guerrieri oltre il confine del Messico.\nYork \u00e8 convinto che riportando Cochise nella riserva si risolverebbe il problema delle scorrerie indiane, ma \u00e8 necessario offrire a lui e alla sua gente delle condizioni di vita migliori. Il colonnello Turner gli concede di andare in missione esplorativa. Mentre York \u00e8 in viaggio, il giovane O'Rourke decide di chiedere la mano di Philadelphia al colonnello. Ma questi rifiuta, non ritenendo la famiglia del ragazzo all'altezza del suo rango e decide di far rientrare la figlia a casa, con disappunto di Philadelphia, che ama il ragazzo.\nLa missione di York ha successo: egli riesce a convincere Cochise a tornare per trattare le condizioni del rientro pacifico nei confini della riserva. Ma il colonnello Turner decide di approfittare del rientro del capo indiano sul suolo americano per affrontarlo in campo aperto. York si oppone: ha dato la sua parola e, mostrando di essere un uomo d'onore, difende strenuamente, contro il suo superiore, il patto stipulato con il capo Apache. Ma il colonnello non vuole sentire ragioni.\nQuando le due forze si incontrano, il sovrannumero degli indiani induce per un attimo Turner a trattare con Cochise; ma il suo orgoglio \u00e8 smisurato e il colloquio finisce con una rottura. Gli Apache decidono dunque di combattere. York tenta di dare consigli a Turner, dissuadendolo dall'attaccare in campo aperto; ma questi lo accusa di codardia e lo solleva dall'incarico, relegandolo nelle retrovie. Gli indiani hanno la meglio e sconfiggono il reggimento di Turner.\nYork prova a organizzare la difesa nelle retrovie. Quando si vede piombare addosso gli indiani, che hanno gi\u00e0 travolto il grosso del reggimento, teme il peggio. Ma Cochise si dimostra clemente e risparmia la vita a lui e ai suoi. Alcuni anni dopo York, promosso colonnello, \u00e8 al comando del forte. Il giovane O'Rourke e Philadelphia sono sposati e hanno un bimbo. York, di fronte ad alcuni cronisti, tiene alto l'onore del defunto Turner, ma ricorda soprattutto i valorosi soldati che sono morti con lui.\nProduzione.\nTra gli interpreti figurano: Victor McLaglen, Pedro Armend\u00e1riz e Shirley Temple, qui al suo penultimo anno di attivit\u00e0 come attrice.\nAccoglienza.\nCritica.\nPaolo Mereghetti sottolinea che, tenuto conto che \"Il massacro di Fort Apache\" \u00e8 un film del 1948, gli indiani vengono rappresentati da John Ford in una maniera sostanzialmente rispettosa, o comunque neutrale. "}
{"id": "1501717", "revid": "1957579", "url": "https://it.wikipedia.org/wiki?curid=1501717", "title": "Scarrittia", "text": "Lo scarrittia (gen. Scarrittia) \u00e8 un mammifero notoungulato estinto, appartenente ai tossodonti. Visse nell'Oligocene superiore (circa 28 - 24 milioni di anni fa) e i suoi resti fossili sono stati ritrovati in Sudamerica.\nDescrizione.\nQuesto animale, dalla corporatura piuttosto robusta, poteva superare i due metri di lunghezza. L'aspetto doveva essere vagamente simile a quello di un rinoceronte dalle zampe relativamente snelle. \nCranio.\nIl cranio era piuttosto corto, in particolare per quanto riguarda la regione del muso, ed era dotato di un'arcata zigomatica molto sviluppata. La dentatura era completa e priva di diastema, e in generale sembrava poco specializzata. Il primo incisivo era di grandi dimensioni, e assomigliava a un canino. Il secondo e il terzo incisivo erano conici e semplici, di piccola taglia. I premolari erano dotati di un \"cingulum\" esterno, mentre i molari avevano un parastilo ben distinto. \nScheletro postcranico.\nIl collo era potente e pi\u00f9 lungo del cranio, al contrario di altri tossodonti come \"Adinotherium\", \"Nesodon\" e \"Homalodotherium\"; le vertebre erano pi\u00f9 allungate. Le vertebre toraciche erano robuste e simili a quelle di \"Homalodotherium\". Le zampe anteriori erano fornite di un omero massiccio, ed era leggermente pi\u00f9 corto del femore e del radio. Ulna e radio erano pi\u00f9 lunghi rispetto a quelli di altri tossodonti arcaici come \"Thomashuxleya\" o anche di altre forme pi\u00f9 specializzate come \"Nesodon\", ma meno allungati rispetto a quelle di \"Homalodotherium\". Il piede era dotato di cinque dita, ma solo tre di queste erano funzionali, mentre la mano era a quattro dita. Tibia e fibula erano fuse, e per questo motivo \"Scarrittia\" non poteva ruotare le zampe verso l'esterno.\nClassificazione.\n\"Scarrittia\" venne descritto per la prima volta da George Gaylord Simpson nel 1934, sulla base di numerosi resti piuttosto completi ritrovati nella zona nota come Crater Lake Beds o Scarritt Pocket, nella provincia di Chubut in Argentina; l'arenaria vulcanoclastica ha permesso una notevole abbondanza di resti fossili, anche se distorti. La specie tipo \u00e8 Scarrittia canquelensis. Altre specie sono state descritte in seguito: \"S. robusta\" \u00e8 nota dall'Oligocene superiore dell'Uruguay, mentre \"S. barranquensis\" \u00e8 noto grazie a fossili ritrovati a Gran Barranca, in Argentina. \n\"Scarrittia\" \u00e8 il genere pi\u00f9 noto dei leontiniidi (Leontiniidae), una famiglia di tossodonti particolarmente diffusa nell'Oligocene; in particolare, sembra che facesse parte di un clade relativamente derivato di cui facevano parte anche altre forme oligoceniche come \"Anayatherium\" e \"Leontinia\".\nPaleoecologia.\nProbabilmente questo animale viveva nei pressi di paludi e specchi d'acqua, in modo simile a quello degli odierni ippopotami. \"Scarrittia\" doveva nutrirsi di vegetazione tenera come frutta e foglie, ma alcune specie potrebbero essere state onnivore, a causa della dentatura poco specializzata, e forse si nutrivano anche di uova o di piccoli animali. \"Scarrittia\" non era adatto a correre, a causa della corporatura robusta, ma la sua grande taglia doveva dissuadere i predatori."}
{"id": "1501721", "revid": "123399319", "url": "https://it.wikipedia.org/wiki?curid=1501721", "title": "L'abisso (Warcraft)", "text": "L'abisso (\"The Sundering\") \u00e8 un romanzo fantasy di Richard A. Knaak pubblicato nel 2005, terzo e ultimo libro della \"Trilogia della Guerra degli Antichi\", ambientata nell'universo di \"Warcraft\". \nLa storia fa riferimento all'evento della storia di Warcraft noto come \"la Separazione\" (in inglese \"the Sundering\", appunto), ovvero la repentina deriva dei continenti che ebbe luogo alla fine della Guerra degli Antichi.\nTrama.\nNuovi alleati.\nMentre Krasus si trova nelle caverne del regno dell'Aspetto Malygos per cercare di salvare il suo stormo, Rhonin, Malfurion Stormrage, l'orco Broxigar e Jarod Shadowsong riescono a far accettare agli elfi, e soprattutto al nuovo comandante di essi, l'inesperto, arrogante e xenofobo lord Desdel Stareye, i nuovi alleati furbolg, tauren, ed earthen, indispensabili per sostenere la difesa contro la Legione Infuocata. Infatti cominciano subito a sostenere gli elfi, grazie anche al rispetto che ricevono da Jarod Shadowsong, incaricato dei rapporti con le nuove razze alleate. Dopo la ritirata della Legione, Jarod incontra sua sorella maggiore, Maiev Shadowsong, che ambisce a diventare la nuova sacerdotessa di Elune, dopo il rapimento di Tyrande Whisperwind.\nUn nuovo assalto della Legione guidata da Archimonde miete numerose vittime tra le file dei difensori, tra cui il loro comandante Stareye. Cos\u00ec Jarod Shadowsong prende in mano la situazione e, per i suoi meriti, diventa nuovo comandante. Subito dopo la sua nomina, arrivano altri alleati, i semidei di Azeroth guidati da Cenarius.\nL'Anima dei Demoni.\nNel frattempo, Tyrande si trova ancora prigioniera a Zin-Azshari, nella fortezza della regina Azshara e sotto la minaccia di Lady Vashj, che vuole ucciderla. Tyrande, comunque, grazie anche alla protezione della sua dea, supera indenne questo periodo. Percepisce la presenza di Illidan Stormrage nel palazzo, ma presto comprende che egli \u00e8 diventato un traditore, accecato dalla sua sete di magia. Illidan propone a Sargeras di rintracciare l'Anima dei Demoni, in possesso di Deathwing, un manufatto in grado di farlo arrivare su Azeroth. Questi lo acceca per la sua arroganza, ma gli dona la capacit\u00e0 di vedere le energie magiche, e lo invia nella sua missione con il capitano degli Eletti, Varo'then.\nContemporaneamente, anche Malfurion, Broxigar e Krasus partono per lo stesso obiettivo, per ottenere cos\u00ec l'appoggio dei Draghi, fuggiti dopo il devastante attacco della micidiale arma. Lungo la strada incontrano il drago Korialstrasz, l'alter ego pi\u00f9 giovane di Krasus, che li porta in volo al rifugio di Deathwing. Poi il gruppo si separa all'interno della montagna; dopo varie peripezie Malfurion e l'orco riescono a ricuperare l'Anima dei Demoni, ma vengono poi catturati da Illidan e Varo'then. Riescono a fuggire dalle loro grinfie grazie all'aiuto di Korialstrasz, tuttavia l'arma rimane in mano a Varo'then.\nLa venuta di Sargeras.\nTornano al campo di battaglia per dare man forte ai difensori che stanno soccombendo nonostante i nuovi soccorsi. La situazione diventa pi\u00f9 promettente quando arrivano anche i draghi guidati dai due Aspetti Ysera e Alexstrasza e di Saridormi, che sostituisce l'assente Nozdormu. La battaglia si allarga fino al Pozzo dell'Eternit\u00e0 da cui si sta formando il portale per consentire l'arrivo del Titano oscuro Sargeras. Nonostante la strenua difesa della Legione, Malfurion riesce infine a chiudere definitivamente il portale, grazie anche alla magia del fratello Illidan, che ha salvato Tyrande insieme ad un gruppo di Eletti pentiti. Illidan, come, Neltharion e prima ancora Sargeras, aveva ceduto alla sua sete di magia e alle voci insinuanti di antiche e malvagie entit\u00e0, gli Dei Antichi, responsabili dell'anomalia temporale.\nL'Albero del Mondo.\nGli incantesimi operati sul Pozzo lo hanno reso ormai incontrollabile e l'implosione del portale causa un immenso catacalisma, la Frattura, che squarcia il continente di Kalimdor; Sargeras cerca disperatamente di uscire dal portale ma Broxigar, sacrificandosi, lo ferma. La citt\u00e0 di Zin-Azshari s'inabissa nel mare, e la regina e gli Eletti a lei rimasti fedeli si trasformano in naga, grazie all'intervento degli Dei Antichi. I difensori, guidati ancora da Jarod, si ritirano sul Monte Hyjal. Illidan, tuttavia, ha tenuto con s\u00e9 una parte delle acque del Pozzo dell'Eternit\u00e0 e crea un secondo pozzo sul monte. Quando viene scoperto, cerca di fuggire, uccidendo vari elfi, e ferendo lo stesso Jarod, ma viene infine catturato da suo fratello Malfurion. Sul pozzo creato da Illidan viene fatto crescere l'Albero del Mondo, Nordrassil, simbolo di un nuovo futuro d'eternit\u00e0 per gli elfi della notte. Per la sua pericolosit\u00e0, Illidan viene condannato ad una prigionia perpetua, sotto la sorveglianza di Maiev. Grazie all'aiuto di Nozdormu, Krasus e Rhonin possono infine tornare al loro tempo."}
{"id": "1501723", "revid": "12971043", "url": "https://it.wikipedia.org/wiki?curid=1501723", "title": "Catalogo delle opere di Vivaldi", "text": ""}
{"id": "1501724", "revid": "75421", "url": "https://it.wikipedia.org/wiki?curid=1501724", "title": "Darren Henley Peligro", "text": ""}
{"id": "1501726", "revid": "120906106", "url": "https://it.wikipedia.org/wiki?curid=1501726", "title": "Sexy shop", "text": "Un sexy shop (espressione italiana equivalente all'inglese \"sex shop\") \u00e8 un negozio che vende articoli sessuali, accessori erotici, articoli per sesso sicuro, materiale pornografico e biancheria intima femminile e maschile. \nStoria in Italia.\nIl primo sexy shop in Italia \u00e8 quello di Busche (frazione di Cesiomaggiore), aperto nell'aprile del 1969. Negli anni 70 e 80 i sexy shop erano negozi solitamente ubicati lontano da sguardi indiscreti e dal traffico, in modo tale da offrire riservatezza al cliente, per lo pi\u00f9 forniti di materiale video (in formato VHS) e di un minimo di materiale detto \"oggettistica\"; negli anni novanta i sexy shop iniziano un percorso di mutamento diventando dei veri e propri negozi, dove si trova di tutto.\nCavalcando la continua richiesta da parte della clientela e un po' la disinibizione nel frequentare i sexy shop, verso la met\u00e0 degli anni novanta nacquero i primi marchi simbolo dei negozi in Italia. Ricordiamo le memorabili insegne gialle e nere di Magic America, per poi veder approdare anche in questo settore il concetto Franchising con la catena Le Tentazioni fino ad oggi presente in tutta la penisola.\nCon l'avvento della vendita online, la crescente emancipazione sessuale e l'abbattimento di diversi tab\u00f9 legati al sesso, il mercato dei sex toys \u00e8 diventato sempre pi\u00f9 florido, portando addirittura negli anni 2010 alla messa in onda di vari spot pubblicitari sulle reti nazionali italiane. \nMerce in vendita.\nAll'interno di tale negozi si possono acquistare svariati articoli come indumenti intimi maschili e femminili, dal classico al bizzarro, in lattice e pelle (questi ultimi particolarmente graditi da persone con gusti BDSM). Oltre all'abbigliamento sono offerti svariati gadget e articoli regalo per ogni occasione (solitamente per addii al celibato o nubilato) ed oggetti per la casa reinventati nell'aspetto, per stuzzicare fantasia e ilarit\u00e0 dell'acquirente o destinatario del regalo.\nPer quanto riguarda l'oggettistica, si possono trovare i cosiddetti \"giocattoli erotici\", cio\u00e8 gadget usati da due partner (ma anche da una singola persona) durante un rapporto sessuale per aumentare il piacere. \nGli oggetti pi\u00f9 venduti per le donne sono i dilatatori e i vibratori: il dilatatore \u00e8 cos\u00ec chiamato perch\u00e9 permette di dilatare lo sfintere anale e il vibratore \u00e8 un oggetto che vibra e che produce piacere per la donna se introdotto nella vagina. Un altro oggetto che si trova in tutti i sexy shop \u00e8 il dildo. Si tratta di un oggetto in plastica morbida a forma di pene e viene utilizzato per la penetrazione vaginale o anale, ma, a differenza del vibratore, non \u00e8 in grado di produrre vibrazioni. Si vendono anche bambole gonfiabili sia maschili che femminili.\nIn alcuni di questi esercizi commerciali, oltre che acquistare film da una videoteca pornografica internazionale, \u00e8 possibile anche noleggiare la proiezione in una saletta privata."}
{"id": "1501727", "revid": "1833859", "url": "https://it.wikipedia.org/wiki?curid=1501727", "title": "Libertas Ecclesiae", "text": "Libertas Ecclesiae fu una bolla pontificia promulgata da Papa Gregorio VII nel 1079 che stabiliva che \nil Papa non dovesse sottostare all'autorit\u00e0 dell'imperatore. Sebbene il romano pontefice non fosse di nomina imperiale, la sua elezione fu infatti soggetta, fino al 1058 (secondo quanto stabilito dalla \"Constitutio romana\" dell'824 e confermato dal \"Privilegium Othonis\" del 962), all'approvazione dell'Imperatore. A partire dalla promulgazione della bolla, l'elezione del Papa fu riservata esclusivamente al Collegio dei cardinali."}
{"id": "1501732", "revid": "767487", "url": "https://it.wikipedia.org/wiki?curid=1501732", "title": "Nesodon", "text": "Il nesodonte (gen. Nesodon) \u00e8 un mammifero notoungulato estinto, appartenente ai tossodonti. Visse nel Miocene inferiore - medio (circa 20 - 13 milioni di anni fa) e i suoi resti fossili sono stati ritrovati in Sudamerica.\nDescrizione.\nQuesto mammifero era di grandi dimensioni: la lunghezza superava i due metri, e il peso doveva oltrepassare la mezza tonnellata. \"Nesodon\" era dotato di un corpo voluminoso, ma la testa era enorme, quasi sproporzionata rispetto al resto del corpo e alle zampe, relativamente gracili; in questo, \"Nesodon\" assomigliava molto a un gruppo di artiodattili pressoch\u00e9 coevi vissuti nei continenti settentrionali, gli entelodontidi. \nCranio.\n\"Nesodon\" era dotato di un grande cranio massiccio e molto alto. Il bordo superiore del cranio era pressoch\u00e9 rettilineo, mentre l'orbita era in posizione anteriore; il muso era corto, alto e molto stretto. L'apertura nasale era anch'essa in posizione anteriore. L'arcata zigomatica era molto alta dorsoventralmente e si innalzava nella parte posteriore, dove si riuniva alla cresta parietale. La regione uditiva era simile a quella di molti altri notoungulati, con il \"sinus\" epitimpanico che non si prolungava posteriormente come invece avveniva negli egetoteri. La bolla timpanica era molto piccola. Non era presente il canale dell'alisfenoide. In vista dorsale, le ossa zigomatiche erano leggermente sporgenti all'esterno. La cavit\u00e0 che ospitava il cervello era molto piccola, mentre la fossa temporale era enorme e si suppone fossero presenti potenti muscoli masticatori. Il cranio si restringeva notevolmente nella regione antorbitale, per poi allargarsi leggermente nella parte pi\u00f9 anteriore. Le ossa nasali erano le sole a formare la parte superiore del muso. Le piccole dimensioni della scatola cranica conferivano al cranio di \"Nesodon\" un aspetto vagamente \"rettiliano\". La mandibola era massiccia. \nLa serie dentaria era completa. I primi due incisivi superiori erano inclinati. Il primo incisivo era quello pi\u00f9 robusto, ma il secondo incisivo, nel corso della vita dell'animale, andava incontro a un notevole sviluppo (essendo a crescita continua) fino a diventare pi\u00f9 grande del primo incisivo. I premolari erano di forma quasi quadrangolare, con una fossetta mediana, mentre i molari erano trapezoidali, a corona elevata (sub-ipsodonte) e ricurva. Il bordo esterno era lungo e obliquo, mentre la valle centrale era biforcata e in forma di Y, ed erano presenti una o due fossette accessorie posteriori.\nScheletro postcranico.\nLa scapola di \"Nesodon\" era grande, dotata di una notevole apofisi coracoide e di due grandi metacromion. L'omero era corto e abbastanza robusto, di struttura semplice. Il radio e l'ulna erano interamente separati; l'ulna era molto pi\u00f9 robusta rispetto al radio. La mano era tridattila. Il carpo era grande e a struttura alternata. Le ossa metacarpali erano piccole, molto divergenti: il terzo metacarpo era perfettamente simmetrico, mentre il secondo e il quarto non andavano a formare dita laterali perfettamente equilibrate. \nIl bacino era dotato di un ilio molto largo. Il femore era appena pi\u00f9 lungo dell'omero, e possedeva un terzo trocantere. Tibia e perone erano corti, e la tibia era ben pi\u00f9 massiccia del perone. L'astragalo era corto, stretto e dalla troclea assimmetrica; il collo dell'astragalo era molto breve, obliquo e con una testa convessa in tutti i sensi. Il calcagno era corto e massiccio. Le falangi ungueali erano a forma di piccoli zoccoli, molto simili a quelle degli odierni tapiri. I metatarsi erano molto divergenti; la mesassonia non era perfetta, e lo stesso terzo metatarso non era perfettamente simmetrico. \nClassificazione.\n\"Nesodon\" venne descritto per la prima volta nel 1846 da Richard Owen, sulla base di resti fossili ritrovati in Argentina in terreni della fine del Miocene inferiore. La specie tipo \u00e8 Nesodon imbricatus, che \u00e8 anche quella meglio conosciuta grazie al ritrovamento di numerosi scheletri. \"N. imbricatus\" \u00e8 nota in vari giacimenti dell'Argentina ma alcuni fossili sono stati ritrovati anche in Cile. Al genere \"Nesodon\" sono state attribuite numerose altre specie (\"N. andium, N. brachycephalus, N. cornutus, N. cavifrons, N. conspurcatus, N. limitatum, N. marmoratus, N. obliteratus, N. patagonicus\"), molte delle quali potrebbero essere conspecifiche. Nel 2015 \u00e8 stata descritta una nuova specie attribuita a \"Nesodon\" (\"N. taweretus\"), proveniente dal Miocene inferiore della provincia di Mendoza (Argentina). Al genere \"Nesodon\" sono state attribuite anche le specie precedentemente ascritte al genere Acrotherium (\"A. rusticum, A. stygium, A. karaikense\").\n\"Nesodon\" \u00e8 un membro della famiglia Toxodontidae, un gruppo di notoungulati piuttosto specializzati, che svilupparono numerose forme di grandi dimensioni. \"Nesodon\", in particolare, \u00e8 un tossodontide basale ed \u00e8 il genere eponimo della sottofamiglia Nesodontinae, comprendente forme dalle zampe relativamente snelle; affine a \"Nesodon\" era \"Adinotherium\", coevo di \"Nesodon\" ma decisamente pi\u00f9 piccolo e gracile e dotato di un piccolo corno sul cranio. Di seguito \u00e8 mostrato un cladogramma che illustra le relazioni filogenetiche di \"Nesodon\" all'interno della famiglia Toxodontidae, tratto dallo studio di Forasiepi e colleghi (2015):\nPaleobiologia.\n\"Nesodon\" era un erbivoro che probabilmente viveva nelle praterie sudamericane, o forse presso gli aquitrini, dove si cibava di piante non particolarmente tenere."}
{"id": "1501733", "revid": "22356", "url": "https://it.wikipedia.org/wiki?curid=1501733", "title": "Entelodonti", "text": ""}
{"id": "1501735", "revid": "767487", "url": "https://it.wikipedia.org/wiki?curid=1501735", "title": "Strapping Young Lad (album)", "text": "Strapping Young Lad (noto anche come Syl) \u00e8 il terzo album della omonima band heavy metal canadese, gli Strapping Young Lad, uscito l'11 febbraio 2003."}
{"id": "1501737", "revid": "115233", "url": "https://it.wikipedia.org/wiki?curid=1501737", "title": "La Sacerdotessa", "text": ""}
{"id": "1501743", "revid": "767487", "url": "https://it.wikipedia.org/wiki?curid=1501743", "title": "I ruggenti anni venti", "text": "I ruggenti anni Venti (\"The Roaring Twenties\") \u00e8 un film del 1939 diretto da Raoul Walsh.\nTrama.\nGeorge Hally, Eddie Bartlett e l'avvocato Lloyd Hart sono tre reduci della grande guerra e vogliono rifarsi una vita. Eddie vorrebbe tornare a lavorare come meccanico ma al suo vecchio garage non c'\u00e8 pi\u00f9 posto. Allora un suo vecchio amico, Danny Green, gli propone di entrare in societ\u00e0 con lui facendo il tassista. Un giorno riceve una lettera con una foto da Jean Sherman, una sua \"fan\" e insieme a Danny va a casa della ragazza per conoscerla. Eddie rimane deluso: non si aspettava una ragazza cos\u00ec giovane e se ne va promettendole di rifarsi vivo dopo qualche anno. Un giorno mentre \u00e8 al lavoro per un malinteso viene fermato dalla polizia con delle bottiglie di liquore che doveva consegnare al \"boss\" locale. Viene condannato a due mesi di carcere ma Danny dopo un paio di giorni gli paga la cauzione e lo fa uscire. Successivamente gli viene proposto di entrare nel giro del contrabbando di alcolici, proibito in quegli anni. Una sera Eddie si reca in un teatro per riscuotere dei soldi da un cliente quando nota fra le ballerine Jean e la presenta ai suoi amici, proprietari di un locale, per un provino come cantante facendola assumere. Nello stesso locale lavora Panama Smith, una svampita bionda che da sempre \u00e8 invaghita di lui e che si ingelosisce. Intanto Jean frequenta Lloyd che lavora per Eddie. Nel frattempo Eddie entra in societ\u00e0 con George e subito fanno un colpo da $ 250.000 rubando un carico di alcolici presso una distilleria statale. I due fanno guerra al \"clan\" di Nick Brown che un giorno fa uccidere Danny. Gli uomini di Eddie vanno allora in uno dei locali di Brown e nella sparatoria muoiono tre uomini, incluso Brown, bench\u00e9 avesse avuto una \"soffiata\" da George. Eddie a quel punto inizia a sospettare del suo socio. Una sera vede Jean insieme a Lloyd e, accecato dalla gelosia, lo prende a pugni per poi scusarsi. Decide a quel punto di uscire da quella vita: vuole riconquistare Jean e si separa da George intascando i $ 250.000 in cambio di oltre 2.000 \"taxi\". Passano alcuni anni ma lui non se la passa bene, cos\u00ec ritorna a fare il tassista. Un giorno viene chiamato da una donna per una corsa: \u00e8 Jean che nel frattempo si \u00e8 sposata con Lloyd dal quale ha avuto anche un figlio. Lloyd ha fatto carriera e lavora presso il procuratore distrettuale che sta indagando proprio su George. Un giorno Jean riceve minacce di morte da parte degli uomini di George poich\u00e9 suo marito possiede delle carte compromettenti. A quel punto cerca Eddie e lo trova in un \"bar\" dove canta Panama. Jean gli chiede aiuto, vuole che vada da George per convincerlo a non uccidere Lloyd. Eddie inizialmente rifiuta ma poi ci ripensa e va da George che lo minaccia di morte; Eddie a quel punto sfila il \"revolver\" a uno degli uomini e spara uccidendo George e altri uomini; subito dopo viene a sua volta colpito a morte.\nDistribuzione.\nEdizione italiana.\nL'edizione italiana del film fu trasmessa direttamente in televisione, l'11 aprile 1980 su Rete 1, all'interno della rassegna \"Una pistola e un bacio: l'America spavalda di James Cagney\". Il doppiaggio fu eseguito dalla C.D. senza utilizzare la colonna internazionale, e quindi sostituendo la musica presente durante i dialoghi.\nRiconoscimenti.\nNel 1939 il National Board of Review of Motion Pictures l'ha inserito nella lista dei migliori dieci film dell'anno."}
{"id": "1501746", "revid": "1305772", "url": "https://it.wikipedia.org/wiki?curid=1501746", "title": "Nen", "text": ""}
{"id": "1501751", "revid": "21880", "url": "https://it.wikipedia.org/wiki?curid=1501751", "title": "Talpa dal muso stellato", "text": ""}
{"id": "1501755", "revid": "21880", "url": "https://it.wikipedia.org/wiki?curid=1501755", "title": "Organi di Eimer", "text": ""}
{"id": "1501757", "revid": "104485", "url": "https://it.wikipedia.org/wiki?curid=1501757", "title": "Anemoscopio", "text": "L'anemoscopio \u00e8 uno strumento che serve ad indicare la presenza e la direzione del vento. Deve essere posizionato in luoghi adatti, come gli spazi aperti. Esistono diversi tipi di anemoscopio: banderuole girevoli, strisce di tela, manica a vento. In ogni caso, date le fattezze rudimentali dello strumento meteorologico, \u00e8 difficile costruire un anemoscopio che riporti con molta fedelt\u00e0 il grado di intensit\u00e0 del vento. Il primo fu costruito da Leonardo da Vinci ed era simile ad una banderuola e venne poi perfezionato nel XVIII secolo dall'abate astigiano Atanasio Cavalli."}
{"id": "1501758", "revid": "1305772", "url": "https://it.wikipedia.org/wiki?curid=1501758", "title": "Pulsazione", "text": ""}
{"id": "1501778", "revid": "729019", "url": "https://it.wikipedia.org/wiki?curid=1501778", "title": "Laringospasmo", "text": "Il laringospasmo (\"laringite spastica\" o \"croup spasmodico\") \u00e8 una condizione patologica delle vie aeree superiori, dovuta alla contrazione spasmodica dei muscoli della laringe per cause diverse, come infezioni, infiammazioni o allergie, che provoca una contrazione delle corde vocali e quindi una ostruzione del flusso aereo con la conseguente sensazione di soffocamento.\nLe principali cause dello spasmo sono l'infezione delle vie aeree, molto frequente nei bambini soggetti ad allergie o asma ed in particolare in inverno e primavera, quando si \u00e8 pi\u00f9 vulnerabili anche a piccole infezioni come raffreddore o influenza ed il reflusso gastro-esofageo, in particolare nelle ore notturne. Il laringospasmo pu\u00f2 insorgere anche a causa dell'alta quantit\u00e0 di acqua salata nelle vie respiratorie in conseguenza ad un annegamento.\nSintomi.\nI sintomi del laringospasmo sono principalmente abbassamento della voce, sensazione di soffocamento, difficolt\u00e0 inspiratoria (\"dispnea di tipo inspiratorio\"), rumori respiratori acuti, tosse convulsa (\"abbaiante\"), tachicardia e sudorazione abbondante.\nLa crisi termina improvvisamente cos\u00ec come \u00e8 iniziata e pu\u00f2 durare da pochi minuti ad alcune ore; le difficolt\u00e0 respiratorie possono causare al bambino vomito, spossatezza e inappetenza.\nTerapia.\nIl paziente affetto da laringospasmo deve essere tenuto, durante la crisi, in un ambiente ben umidificato. Spesso \u00e8 necessaria la somministrazione di un farmaco steroideo come il desametasone.\nLa valutazione medica \u00e8 fondamentale per individuarne le cause e scegliere l'eventuale terapia farmacologica pi\u00f9 adeguata, che pu\u00f2 prevedere l'ulteriore somministrazione di cortisonici con aerosol."}
{"id": "1501780", "revid": "712828", "url": "https://it.wikipedia.org/wiki?curid=1501780", "title": "O-Part", "text": ""}
{"id": "1501785", "revid": "228587", "url": "https://it.wikipedia.org/wiki?curid=1501785", "title": "Pallonetto ligure", "text": "Il pallonetto ligure \u00e8 uno sport sferistico originario della Liguria praticato prevalentemente in pubbliche strade.\nVariet\u00e0 di gioco.\nPallonetto al lungo.\nRegolamento:\nPallonetto al corto.\nRegolamento:\nBaletta.\nRegolamento:\nPallonetto di Chiusavecchia.\nRegolamento:\nPallonetto ai tetti.\nRegolamento:\nCiappetta.\nRegolamento:"}
{"id": "1501788", "revid": "110157", "url": "https://it.wikipedia.org/wiki?curid=1501788", "title": "The Papercut Chronicles", "text": "The Papercut Chronicles \u00e8 il secondo in studio e sotto la firma di Decaydance Records e Fueled by Ramen, della band Gym Class Heroes. I singoli estratti sono \"Taxi Driver\", un omaggio ad altre band punk e indie rock contemporanee, e \"Papercuts\"."}
{"id": "1501794", "revid": "1573940", "url": "https://it.wikipedia.org/wiki?curid=1501794", "title": "Cercidia", "text": "Cercidia \u00e8 un genere di ragni appartenente alla famiglia Araneidae.\nEtimologia.\nIl nome deriva dal greco , \"kerk\u00ecdion\", cio\u00e8 \"piccola coda\", che si riferisce ai cerci, appendici dell'ultimo segmento addominale degli Artropodi, che nei ragni sono posizionati all'estremit\u00e0 dell'opistosoma.\nDistribuzione.\nLe tre specie oggi note di questo genere sono state rinvenute nella regione olartica e in India: la C. levii \u00e8 endemica del Kazakistan.\nTassonomia.\nA maggio 2011, si compone di tre specie:"}
{"id": "1501799", "revid": "1573940", "url": "https://it.wikipedia.org/wiki?curid=1501799", "title": "Abbazia di Weihenstephan", "text": "L'abbazia di Weihenstephan (\"Kloster Weihenstephan\" in tedesco) era un monastero benedettino di Frisinga, in Baviera, Germania.\nMonastero.\nSan Corbiniano arriv\u00f2 a Frisinga nel 720 circa e vi fond\u00f2 la chiesa di Santo Stefano, comunicante con un dormitorio di monaci, secondo la regola celtico-irlandese di San Colombano di Luxeuil, del quale si perdono le tracce prima della fine dell'VIII secolo. Il monastero propriamente detto, dedicato dapprima a san Vito, e pi\u00f9 tardi ai santi Stefano e Michele, fu fondato dal vescovo Hitto von Freising all'incirca tra l'811 e l'835. Da allora fino al 1020-1021 fu un monastero di canonici agostiniani. Dal 1021 fu convertito in un'abbazia benedettina. Nell'XI secolo l'abbazia di Weihenstephan \u00e8 attestata come proprietaria di beni a Valdaora in Provincia di Bolzano.\nDurante il processo di laicizzazione della Baviera, l'abbazia fu sciolta (1803) e le sue propriet\u00e0 vendute. Nel 1810 la chiesa abbaziale, gi\u00e0 trasformata col tempo in parrocchia, fu demolita.\nScuola.\nNell'autunno del 1803 fu trasferita da Monaco la \"Scuola Botanica\", che and\u00f2 ad occupare gli edifici rimasti vuoti; contemporaneamente in questi territori nacque un'azienda agricola. Gran parte dei beni della precedente abbazia tra cui edifici, scuderie, foreste e campi, fu trasferita alla scuola botanica o all'azienda. Dal 1804 Max Sch\u00f6nleutner insegn\u00f2 qui \"Scienza dell'Agricoltura\".\nNel 1807 la vita in entrambe le scuole fu scossa, poich\u00e9 molti insegnanti e studenti presero parte all'invasione napoleonica della Russia, dalla quale ben pochi fecero ritorno. Nel 1852 la scuola agricola fu ripristinata a Weihenstephan e nel 1895 convertita in universit\u00e0 agricola, formando il nucleo della Universit\u00e0 Tecnica di Monaco a Frisinga.\nBirrificio.\nLa produzione di birra nell'abbazia inizi\u00f2 probabilmente nell'anno 768, come testimonia un documento di quell'anno facente riferimento ad un giardino di luppolo nella zona che doveva un tributo al monastero. Un birrificio fu effettivamente autorizzato dalla citt\u00e0 di Frisinga nel 1040, e questa \u00e8 la data di fondazione adottata dal moderno birrificio oggi esistente. Quest'azienda vanta uno stimabile record: quello di essere il pi\u00f9 antico birrificio ancora funzionante del mondo.\nQuando il monastero e il birrificio furono laicizzati sotto Napoleone Bonaparte nel 1803, divennero possedimenti dello stato bavarese. Dal 1923, il birrificio ha assunto il nome di \"Birrificio di Stato Weihenstephan\" (in tedesco \"Bayerische Staatsbrauerei Weihenstephan\"), ed \u00e8 gestito in collaborazione con l'Universit\u00e0 Tecnica di Monaco sia come complesso di produzione all'avanguardia sia come centro per l'apprendimento."}
{"id": "1501812", "revid": "2074952", "url": "https://it.wikipedia.org/wiki?curid=1501812", "title": "Falko G\u00f6tz", "text": "\u00c8 stato uno dei pochi calciatori tedesco-orientali a fuggire in Germania Ovest senza subire conseguenze.\nCarriera.\nGiocatore.\nCominci\u00f2 la carriera nella nat\u00eca Repubblica Democratica Tedesca giocando con Vorw\u00e4rts e Dinamo \u2014 all'epoca entrambi club di Berlino Est \u2014 fino al 1983, anno della sua fuga in Occidente. Il 2 novembre, prima della partita di Coppa dei Campioni tra Partizan e Dinamo Berlino, G\u00f6tz, insieme al suo compagno di squadra Dick Schlegel, decise di scappare verso l'Ovest: i due presero un taxi a Belgrado che li port\u00f2 all'ambasciata tedesco-occidentale della capitale jugoslava, e poi un treno con cui giunsero a Monaco di Baviera.\nSia G\u00f6tz che Schlegel furono subito dopo ingaggiati dal Bayer Leverkusen, ma la fuga cost\u00f2 ai due calciatori un anno di squalifica, comminato dalla FIFA. G\u00f6tz debutt\u00f2 con la formazione di Leverkusen nel novembre 1984, e tra le sue file vinse poi la Coppa UEFA 1987-1988. Nello stesso anno fu acquistato dal Colonia, club in cui militer\u00e0 fino al 1992, dopo aver vinto la classifica dei cannonieri della Coppa UEFA 1989-1990 (a pari merito con Riedle). Giocher\u00e0 poi per Galatasaray (1992-1994), Saarbr\u00fccken (1994-1995) e terminer\u00e0 la carriera nell'Hertha Berlino (1996-1997), compagine per cui aveva sempre tifato.\nAllenatore.\nDopo essersi ritirato dall'attivit\u00e0 agonistica, G\u00f6tz allen\u00f2 la squadra riserve dell'Hertha Berlino fino al 2000, per poi assumere, per un breve periodo, le redini della prima squadra nel 2002. Tra il 2003 e il 2004 allen\u00f2 il Monaco 1860, e dal 2004 al 10 aprile 2007 ancora l'Hertha Berlino, da cui fu esonerato. Nel biennio 2008-2009 sedette poi sulla panchina dell'Holstein Kiel. Nel maggio 2011 venne scelto per guidare la Nazionale del Vietnam, incarico da cui sar\u00e0 sollevato alla fine dell'anno. Nell'aprile 2013 diventa il tecnico dell'Erzgebirge Aue."}
{"id": "1501813", "revid": "599013", "url": "https://it.wikipedia.org/wiki?curid=1501813", "title": "Annamaria Ancora", "text": "Carriera.\nDal 1991 al 1997 ha giocato 127 partite in Serie A con la maglia del Gravina Catania, societ\u00e0 con la quale in seguito ha militato nella medesima categoria anche dal 2000 al 2002, totalizzando altre 52 presenze in questo biennio.\nNella stagione 2007-2008 ha giocato con la Vis Francavilla F., con cui ha disputato 4 partite."}
{"id": "1501814", "revid": "580197", "url": "https://it.wikipedia.org/wiki?curid=1501814", "title": "Patrizia Caccamo", "text": "Carriera.\nAttaccante/centrocampista, ha militato in Serie A con il Gravina fino al 2006, anno di scioglimento del club. Nello stesso anno \u00e8 passata alla Virtus Romagna in Serie B (28 goal in 17 incontri), per poi tornare in Sicilia l'anno successivo, all'Acese (30 goal, non sono compresi i play-off).\nNel luglio 2009, su sua richiesta, ha ottenuto dalla Lega Nazionale Dilettanti lo svincolo dal club di Aci.\nNell'estate 2012 firma un contratto con il Riviera di Romagna tornando a giocare in Serie A. Nella stagione 2013-2014 \u00e8 la massima realizzatrice delle giallorossoblu con 11 gol su 29 partite disputate. Con il Riviera rimane tre campionati, congedandosi al termine della stagione 2014-2015, anno in cui perde il play-off con il San Zaccaria per l'ultimo posto utile in Serie A, con un tabellino personale di 32 reti su 86 presenze.\nDurante il calciomercato estivo 2015 trova un accordo con la neoistituita Fiorentina Women's.\nAi primi di dicembre 2018 ha lasciato la dopo pi\u00f9 di tre anni per passare al .\nDopo la mancata iscrizione delle nerobl\u00f9 alla Serie A 2019-2020, in seguito al termine della collaborazione con l' maschile, scende in Serie B, accordandosi con il , appena ripescato."}
{"id": "1501816", "revid": "599013", "url": "https://it.wikipedia.org/wiki?curid=1501816", "title": "Valeria Campagna", "text": "Carriera.\nNella stagione 2001-2002 gioc\u00f2 con il Gravina Calcio in Serie A.\nDal 2012 al 2015 veste la maglia della Femminile Catania; nel 2016-2017 \u00e8 all'Aci Sant'Antonio, in Serie C. Nel 2018-2019 \u00e8 nella rosa del Catania Calcio Femminile, senza per\u00f2 scendere in campo."}
{"id": "1501817", "revid": "599013", "url": "https://it.wikipedia.org/wiki?curid=1501817", "title": "Sabrina Ciaffaglione", "text": "Nella stagione 2001-02 gioc\u00f2 con il Gravina Calcio in Serie A.\nCarriera.\nRiprende a giocare nel campionato regionale siciliano di Serie C nel 2004-05 nel settore femminile della Polisportiva S.Emidio di Acireale. Nell'anno successivo ancora come capitano del S.Emidio ottiene la promozione in Serie B. Nel 2006-07 partecipa al campionato nazionale di Serie B sempre con il S.Emidio. Nella stagione sportiva 2007-08 milita nella formazione di Serie B Femminile dell'Acese."}
{"id": "1501819", "revid": "599013", "url": "https://it.wikipedia.org/wiki?curid=1501819", "title": "Mimma Fazio", "text": "Carriera.\nNella stagione 2001-2002 gioc\u00f2 con il Gravina Calcio in Serie A.\nDopo 15 anni di esperienze in giro per l'Italia, nel 2017-'18 torna in Sicilia e giunge alla Femminile Catania, in Serie B. Con la formazione rossazzurra segna il gol della vittoria contro il Nebrodi, ma la stagione si conclude con la retrocessione in Serie C e 42 reti subite per lei."}
{"id": "1501820", "revid": "599013", "url": "https://it.wikipedia.org/wiki?curid=1501820", "title": "Giuseppa Finocchiaro", "text": "Carriera.\nNella stagione 2001-2002 gioc\u00f2 con il Gravina Calcio in Serie A."}
{"id": "1501821", "revid": "767487", "url": "https://it.wikipedia.org/wiki?curid=1501821", "title": "Trofeo Thomas Cook", "text": "Il Trofeo Thomas Cook \u00e8 una competizione amichevole che dal 2004 si disputa tutti gli anni nel mese di agosto nella citt\u00e0 di Manchester. Organizzato dal locale club del City, il trofeo viene assegnato al termine di un unico incontro che vede di fronte i padroni di casa e un'altra importante squadra europea. Il trofeo \u00e8 dedicato a Thomas Cook, uno degli inventori e propulsori del turismo moderno."}
{"id": "1501822", "revid": "104458", "url": "https://it.wikipedia.org/wiki?curid=1501822", "title": "Briga (Alpi marittime)", "text": ""}
{"id": "1501824", "revid": "599013", "url": "https://it.wikipedia.org/wiki?curid=1501824", "title": "Stefania Guglielmino", "text": "Gioc\u00f2 nel ruolo attaccante fino al termine della carriera nel calcio femminile a 11, raggiungendo la Serie A, massimo livello del campionato italiano di calcio femminile\nCarriera.\nA 11 anni ha cominciato a giocare nella squadra giovanile del Caltagirone, dove \u00e8 rimasta dal 1983 al 1987. Nel 1987 \u00e8 passata al Gravina, societ\u00e0 catanese neopromossa in Serie A, con la quale inizia la carriera in una formazione interamente femminile affrontando la stagione 1987-1988. Con le sicule rimane quattro stagioni, condividendo la retrocessione in Serie B al termine della stagione, il solo anno in cadetteria prima della nuova promozione e i due campionati successivi di Serie A.\nNell'estate 1991 decide di trasferirsi al Perugia dove rimane tre stagioni, per passare dal 1994 alle pugliesi del Gravina, societ\u00e0 dell'omonima cittadina della provincia di Bari, dove rimane quattro stagioni.\nNell'estate 1998 torna al Gravina siciliano, appena ripromosso in Serie A, dove gioca quattro stagioni a partire dalla 1998-1999, tutte disputate al livello di vertice, lasciando la societ\u00e0 al termine del campionato 2001-2002 che vede la nuova retrocessione della societ\u00e0 catanese.\nHa giocato in seguito in altre squadre, Giarre, Vis Francavilla Fontana, Terme di Cervia e di nuovo Francavilla, decidendo il ritiro nel calcio a 11 dopo venti anni di carriera nell'estate 2008.\nIn forza alla squadra di calcio a 5 femminile Enzo Grasso di Siracusa nella stagione 2008-2009, ha giocato con lo Sportland Augusta nella stagione 2009-2010 per poi approdare alle Formiche di Siracusa."}
{"id": "1501827", "revid": "599013", "url": "https://it.wikipedia.org/wiki?curid=1501827", "title": "Tiziana Messina", "text": "Carriera.\nHa continuato a giocare con il Gravina Calcio Femminile fino alla scomparsa della formazione catanese. Nella stagione 2006-07 ha giocato con il S.Emidio in Serie B e dalla stagione 2007-08 milita nella squadra dell'Acese."}
{"id": "1501830", "revid": "599013", "url": "https://it.wikipedia.org/wiki?curid=1501830", "title": "Daniela Pavone", "text": "Carriera.\nNella stagione 2001-02 gioc\u00f2 con il Gravina Calcio in Serie A. Ha continuato a giocare nella squadra catanese fino alla scomparsa della societ\u00e0, nel 2006. Ha inoltre vestito la maglia del Siderno per qualche mese, disputando un torneo a Barcellona Pozzo di Gotto .\nNella stagione 2006-07 passa al calcio a 5 femminile, trovando un accordo con il Vittoria C5, societ\u00e0 con sede a Ragusa, futura squadra Campione d'Italia a fine stagione 2012-2013.\nNel campionato 2007-08 milita nella squadra dell' di cui diventa subito leader.\nHa vestito anche la maglia della Nazionale B."}
{"id": "1501831", "revid": "104458", "url": "https://it.wikipedia.org/wiki?curid=1501831", "title": "Briga marittima", "text": ""}
{"id": "1501833", "revid": "512084", "url": "https://it.wikipedia.org/wiki?curid=1501833", "title": "Universit\u00e0 Tecnica di Monaco", "text": ""}
{"id": "1501834", "revid": "599013", "url": "https://it.wikipedia.org/wiki?curid=1501834", "title": "Assunta Randello", "text": "Carriera.\nEra nel Gravina che esord\u00ec in Serie A nel 1988-1989 e in quello che ritorn\u00f2 subito nella massima serie nella stagione seguente.\nNella stagione 2001-02 gioc\u00f2 con il Gravina Calcio in Serie A."}
{"id": "1501835", "revid": "599013", "url": "https://it.wikipedia.org/wiki?curid=1501835", "title": "Susy Siano", "text": "Nella stagione 2001-2002 gioc\u00f2 con il Gravina Calcio in Serie A."}
{"id": "1501837", "revid": "599013", "url": "https://it.wikipedia.org/wiki?curid=1501837", "title": "Francesca Tosto", "text": "Carriera.\nNella stagione 2001-2002 gioc\u00f2 con il Gravina Calcio in Serie A.\nNella stagione 2002-2003 milita nella Barcellonese Peloro Plast (girone B della Serie C siciliana).\nLa stagione successiva 2003-2004 gioca con la Paladina Orlandia 97 in Serie C per trasferirsi nel corso della stagione alla formazione acese del S.Emidio in Serie C regionale siciliana.\nNella stagione 2005-2006 sempre con il S.Emidio ottiene la promozione in Serie B nazionale. Milita ancora nel S.Emidio nella stagione 2006-2007 per trasferirsi nella stagione successiva nell'Acese."}
{"id": "1501841", "revid": "767487", "url": "https://it.wikipedia.org/wiki?curid=1501841", "title": "Un sogno nelle mani", "text": "Un sogno nelle mani \u00e8 l'album che segna l'esordio in Italia di Paolo Meneguzzi, gi\u00e0 celebre nel mercato latinoamericano.\nNell'album \u00e8 contenuto anche il brano \"Ed io non ci sto pi\u00f9\", con il quale aveva partecipato al Festival di Sanremo 2001."}
{"id": "1501844", "revid": "14806", "url": "https://it.wikipedia.org/wiki?curid=1501844", "title": "Chronic future", "text": ""}
{"id": "1501846", "revid": "31886", "url": "https://it.wikipedia.org/wiki?curid=1501846", "title": "Chaetacis", "text": ""}
{"id": "1501847", "revid": "466539", "url": "https://it.wikipedia.org/wiki?curid=1501847", "title": "Lei \u00e8 (album)", "text": "Lei \u00e8 \u00e8 il secondo album italiano di Paolo Meneguzzi, pubblicato il 26 settembre 2003 dalla BMG Ricordi.\nL'album \u00e8 stato ristampato nel 2004 con l'aggiunta di nuovi inediti, quali \"Guardami negli occhi (prego)\" e \"Baciami\", una nuova versione di \"Una regola d'amore\" e il remix di \"Lei \u00e8\".\nDall'album sono stati estratti sei singoli di successo: \"In nome dell'amore\", \"Verofalso\", \"Lei \u00e8\", \"Guardami negli occhi (prego)\", \"Baciami\" e \"Una regola d'amore\".\nA proposito dell'album Meneguzzi ha detto: \u00abTanta passione e tanto amore, \"Lei \u00e8\" potrebbe essere una ragazza o la musica o la mamma, \u00e8 un album che mi ha dato tanto e che ho fatto con tutto il mio cuore, sicuramente \"Lei \u00e8\" \u00e8 il disco pi\u00f9 importante della mia vita.\u00bb\nL'album ha ricevuto il doppio disco di platino per le oltre 250.000 copie vendute."}
{"id": "1501853", "revid": "1833487", "url": "https://it.wikipedia.org/wiki?curid=1501853", "title": "Costantino Rosa", "text": "Biografia.\nCostanino Rosa non si avvicin\u00f2 alla pittura fin dai primi anni della propria vita, come accedeva per gran parte degli artisti di quel tempo, ma soltanto dopo aver raggiunto la maggiore et\u00e0. Inizialmente difatti si era dedicato alla professione di orefice, relegando la pittura ad una semplice passione da soddisfare nel tempo libero.\nFu l'amico Enrico Scuri che lo spinse ad affinare le sue doti artistiche, tanto che nel 1821 decise di iscriversi all'Accademia Carrara, rinomata scuola di pittura del capoluogo bergamasco.\nFrequent\u00f2 i corsi per ben dieci anni, fino al 1831, e venne seguito direttamente dal direttore Giuseppe Diotti, che vedeva in lui grandissime potenzialit\u00e0.\nNegli anni successivi inizi\u00f2 quindi ad esporre le sue opere presso l'Accademia di Belle Arti di Brera di Milano, risentendo notevolmente della scuola dei vari Massimo D'Azeglio e Giovanni Migliara, noti paesaggisti. Seguendo la loro strada cominci\u00f2 ad acquisire una discreta fama anche nel capoluogo lombardo.\nNel frattempo si spos\u00f2 con una concittadina di nome Teresa, di professione cucitrice, nonostante la sua esuberanza sentimentale rendeva sovente protagonista di fughe d'amore con altre donne. Questi scandali lo esposero al pubblico giudizio, tanto che venne ripudiato persino dal suo maestro Diotti.\nSi trasfer\u00ec quindi a Roma per un paio di anni, per poi soggiornare anche a Napoli. Nel capoluogo partenopeo entr\u00f2 in contatto con la Scuola di Posillipo, frequentata da artisti dediti unicamente all'esecuzione di paesaggi, arte della quale il Rosa rivestiva un ruolo di primo piano, riuscendo a trarre spunti importanti per il proprio repertorio.\nAl ritorno a Bergamo seguirono numerose esposizioni, sia all'Accademia Carrara che a quella milanese di Brera, riscuotendo unanimi consensi.\nNel 1862 spos\u00f2 in seconde nozze con Ester Zambelli, che lo accompagn\u00f2 fino alla morte, avvenuta nella sua casa di Bergamo nell'anno 1878.\nLo opere.\nLe opere del Rosa riguardano principalmente paesaggi naturalistici, di stampo romantico. I temi da lui trattati furono principalmente scorci montani delle valli, bergamasche e non.\nLa sua mano dipingeva con estrema naturalezza, infondendo un senso di immedesimazione nel contesto paesaggistico dipinto con grande realismo.\nA tal riguardo molto rinomate sono opere come \"La piazza grande di Bergamo\", \"La rocca di Urgnano\", \"Il seminario nuovo\", \"Cortile di cascina con animali\" ed il grandioso \"Prato di Bergamo nel tempo della fiera\", tutte ambientate nella terra orobica, al pari di altre prese dal contesto delle valli Brembana e di Scalve.\nIl suo messaggio romantico-naturalistico riguard\u00f2 anche scorci situati nei dintorni di Roma ed in altre zone da lui visitate, tra cui la riviera ligure.\nTuttavia negli ultimi anni il valore del Rosa venne un po' messo in discussione, a causa delle nuove tendenze pittoriche che andavano affermandosi, relegando l'artista ad un ruolo di fiero esponente di una \"vecchia scuola\"."}
{"id": "1501854", "revid": "117463303", "url": "https://it.wikipedia.org/wiki?curid=1501854", "title": "Favola (album)", "text": "Favola \u00e8 il terzo album italiano di Paolo Meneguzzi. \u00c8 inserito nell'album il brano \"Non capiva che l'amavo\", presentato al Festival di Sanremo 2005.\nL'album comprende, come ghost track, una vera e propria favola scritta da Paolo Meneguzzi e Rosario Di Bella, e recitata da Sergio Fiorentini.\nTracce.\nla stessa traccia viene eseguita al festival di sanremo 2005 nella categoria \"uomini\" in coppia con luca dirisio."}
{"id": "1501855", "revid": "661526", "url": "https://it.wikipedia.org/wiki?curid=1501855", "title": "Power pop", "text": "Il power pop o powerpop, talvolta noto anche come power rock, \u00e8 un sottogenere del rock, che si caratterizza per l'utilizzo di melodie semplici ed essenziali ispirate ai gruppi anni '60, combinate con riff di chitarra abbastanza potenti e da una struttura ritmica tipiche dell'hard rock. Gli assoli di chitarra non sono molto comuni e le modalit\u00e0 delle canzoni tendono ad essere minime. \nStoria.\nLe origini del genere.\nIl power pop \u00e8 il punto di incontro tra l'hard rock dei Who e le melodie dei Beatles e dei Beach Boys, spesso con l'introduzione di chitarre squillanti tipiche dei Byrds. Il termine \"power pop\" venne utilizzato per la prima volta nel 1967 da Pete Townshend, chitarrista dei Who, per definire la musica del proprio gruppo, che \u00e8 spesso citato come un predecessore del genere insieme ad altri gruppi come The Beatles, The Byrds, The Beach Boys, The Hollies, The Zombies o The Easybeats.\nI Who, ispirati dal melodicismo dei Beatles e dai potenti \"groove\" ritmici del R&amp;B americano, pubblicarono diverse canzoni nella loro prima fase \"mod\" della carriera (1965-1966) - \"I Can't Explain\", \"The Kids Are Alright\", \"Substitute\", \"I'm a Boy\", \"Happy Jack\", \"So Sad About Us\", e nel 1967, \"Pictures of Lily\" - che possono essere considerati veri e propri precursori del \"power pop\". Questi singoli vedono l'aggressivit\u00e0 ritmica di Keith Moon e i distintivi \"power chord\" di Pete Townshend, uniti a forti melodie ed armonie euforiche.\nI Beatles presero ispirazione dai singoli contemporanei dei Who e pubblicarono canzoni abrasive, ma molto melodiche, come \"Paperback Writer\" e \"Day Tripper\" nella met\u00e0 degli anni '60. Tuttavia, quattro anni prima della coniazione del termine \"power pop\", i Beatles stavano gi\u00e0 registrando delle hit influenti che sarebbero poi state retroattivamente classificate come tali, tra cui \"From Me to You\", \"She Loves You\", \"I Want to Hold Your Hand\", e \"Can't Buy Me Love\".\nPrimi anni 70: i gruppi fondamentali.\nSi ritiene che il power-pop emerse durante durante la prima met\u00e0 degli anni settanta con il disco di debutto dei Badfinger, dove la band reinterpret\u00f2 il sound dei primi Beatles e delle prime produzioni di Paul McCartney. Anche se non ha ottenuto un alto impatto commerciale, \u00e8 stato un elemento chiave per lo sviluppo del genere.\nI the Raspberries furono il primo gruppo ad essere classificato sotto il genere power pop dalla rivista \"Rolling Stone\". La loro musica, che ottenne un grande successo negli Stati Uniti, combinava il suono dei gruppi degli anni sessanta con forti chitarre elettriche.\nUn altro gruppo essenziale furono i Big Star, che si ispirarono alla freschezza delle migliori band pop del decennio precedente diventando un gruppo di culto, che influenz\u00f2 molte band che seguirono. Altri importanti artisti durante questo periodo sono stati Todd Rundgren, Blue Ash, The Records o Dwight Twilley.\nIl successo commerciale.\nBench\u00e9 diverse band dei primi anni settanta - tra cui appunto the Raspberries, Big Star, e Badfinger - avessero stabilito il sound tipico del power pop, il genere non si afferm\u00f2 definitivamente fino ai tardi anni del decennio. Gran parte di questi gruppi presero ispirazione dai the Raspberries (che furono l'unico gruppo power-pop della loro epoca a pubblicare delle hit), o basarono le proprie sonorit\u00e0 direttamente sui vecchi gruppi della corrente British invasion. Ci\u00f2 che accomunava tutte queste band era la loro ammirazione per i classici singoli pop da tre minuti. Le band power-pop iniziarono ad emergere in contemporanea con il periodo di esplosione del punk rock (seconda met\u00e0 dei settanta), cos\u00ec vennero notati assieme ai gruppi new wave grazie ai loro brani brevi e orecchiabili che trovarono affinit\u00e0 con il successivo Post-punk. Oltre alle band precedentemente citate, i Cheap Trick, the Knack, the Romantics, e Dwight Twilley ottennero il maggior successo con delle hit, ma Shoes, the Records, the Nerves, e 20/20, The Motels, Beat, Yachts assieme a molti altri, divennero tra i favoriti tra gli appassionati.\nAnni 80: il declino e l'underground.\nDurante i primi anni ottanta, il power pop inizi\u00f2 il suo declino, e molti degli esponenti del movimento annunciarono lo scioglimento. Tuttavia, negli ultimi anni del decennio, una nuova generazione di gruppi power pop inizi\u00f2 a formarsi. Queste nuove band, principalmente influenzate dai Big Star, mescolarono i power pop tradizionale con la sensibilit\u00e0 e le sonorit\u00e0 dell'alternative rock; nel processo, gruppi come i Teenage Fanclub, Material Issue, e the Posies divennero tra i favoriti da pubblico e critica. Mentre queste band cominciarono ad ottenere visibilit\u00e0 nel circuito, molti dei primi gruppi power-pop iniziarono ad incidere nuovo materiale e diffonderlo tramite etichette indipendenti.\nIl power pop contemporaneo.\nNei primi anni novanta, la serie di compilation chiamata \"Yellow Pills\" della Another Time raccoglieva sia materiale delle vecchie band riformate, sia di nuovi artisti che si presentarono in pieno stile classico. Durante la prima met\u00e0 dei novanta, questo gruppo di band trov\u00f2 un seguito all'interno di un pubblico dedicato negli Stati Uniti.\nL'influenza del genere si pu\u00f2 facilmente notare in moderni gruppi statunitensi come i The A-Sides e i Green Day."}
{"id": "1501862", "revid": "103657037", "url": "https://it.wikipedia.org/wiki?curid=1501862", "title": "Musica (album Paolo Meneguzzi)", "text": "Musica \u00e8 il quarto album di Paolo Meneguzzi. \u00c8 inserito nell'album il brano omonimo, presentato al Festival di Sanremo 2007.\nDall'album sono stati estratti tre singoli: \"Musica\", \"Ti amo ti odio\" e \"Ho bisogno d'amore\"."}
{"id": "1501863", "revid": "838137", "url": "https://it.wikipedia.org/wiki?curid=1501863", "title": "Booster (elettrotecnica)", "text": "Il booster \u00e8 un dispositivo elettrico adoperato nella trasmissione dell'energia, allo scopo di regolare la tensione di esercizio, compensando la cadute conseguenti di diversi tipi di carico. \nNel caso generale delle correnti alternate, i booster possono essere assimilati a trasformatori e autotrasformatori, nei quali il primario \u00e8 alimentato dalla linea, mentre il secondario \u00e8 collegato in serie con gli stessi conduttori di linea, alla quale aggiunge o toglie la sua forza elettromotrice. Gli avvolgimenti di regolazione sono suddivisi in pi\u00f9 sezioni che fanno capo ad altrettante prese (contatti), in maniera da poter essere inclusi od esclusi per parti, dando cos\u00ec modo a una regolazione discontinua a gradini.\nLe categorie dei booster sono tre:"}
{"id": "1501882", "revid": "842", "url": "https://it.wikipedia.org/wiki?curid=1501882", "title": "Imperium Civitas", "text": ""}
{"id": "1501885", "revid": "28530", "url": "https://it.wikipedia.org/wiki?curid=1501885", "title": "Fx Interactive", "text": ""}
{"id": "1501887", "revid": "3082", "url": "https://it.wikipedia.org/wiki?curid=1501887", "title": "Publio Licinio Cornelio Salonino", "text": ""}
{"id": "1501888", "revid": "3082", "url": "https://it.wikipedia.org/wiki?curid=1501888", "title": "Publio Licinio Cornelio Valeriano", "text": ""}
{"id": "1501889", "revid": "3082", "url": "https://it.wikipedia.org/wiki?curid=1501889", "title": "Lucio Giulio Sulpicio Uranio Antonino", "text": ""}
{"id": "1501891", "revid": "599013", "url": "https://it.wikipedia.org/wiki?curid=1501891", "title": "Hans Vonk", "text": "Carriera.\nClub.\nA livello di club ha giocato principalmente nell'Eredivisie, la massima serie olandese. Nell'estate del 2004 ha lasciato l' per l', diventando il terzo portiere dietro a Maarten Stekelenburg e a Bogdan Lobon\u021b. Nell'estate 2006 ha firmato un contratto di due anni con l'Ajax Cape Town, squadra sudafricana di cui \u00e8 capitano.\nNazionale.\nHa totalizzato 43 partite con la nazionale sudafricana, a partire dal maggio 1998: \u00e8 stato il portiere della sua nazionale al , nonch\u00e9 il vice di Andre Arendse al ."}
{"id": "1501896", "revid": "74801", "url": "https://it.wikipedia.org/wiki?curid=1501896", "title": "Aerei di Tupolev", "text": "Di seguito sono elencati gli aeroplani prodotti dall'ufficio tecnico di Tupolev.\nCon la direttiva NKAP numero 704 del 9 dicembre 1940 del \"Commissariato del popolo per l'industra aeronautica\", intitolata \u00ab\u041e \u043f\u0435\u0440\u0435\u0438\u043c\u0435\u043d\u043e\u0432\u0430\u043d\u0438\u0438 \u0431\u043e\u0435\u0432\u044b\u0445 \u0441\u0430\u043c\u043e\u043b\u0435\u0442\u043e\u0432\u00bb, in italiano \u00absulla denominazione degli aerei da guerra\u00bb, la designazione ufficiale degli aeromobili in Unione Sovietica veniva riorganizzata. Ogni apparecchio perci\u00f2, una volta entrato allo stadio di prototipo, accettato da una commissione apposita, veniva registrato con le prime due iniziali del cognome del capo dell'OKB e da un numero progressivo, dispari per i caccia e pari per tutti gli altri apparecchi, anche se non mancano numerose eccezioni. Si veda a tal proposito la voce relativa alle sigle impiegate dalla V-VS.\nIn particolare, per quanto riguarda l'OKB di Tupolev, le sigle interne erano composte dal prefisso ANT, le iniziali del capo progettista Andrej Nikolaevi\u010d Tupolev, e da un numero progressivo. \u00c8 capitato in pi\u00f9 di un'occasione che si utilizzasse il numero assegnato dall'ufficio tecnico piuttosto che quello assegnato dall'Aeronautica sovietica una volta accettato e messo in produzione il prototipo. Ad esempio, quello che venne denominato Tu-20 dall'Aviazione (correttamente un numero pari per un bombardiere), viene chiamato a tutt'oggi Tu-95 a causa del fatto che la sigla interna all'ufficio tecnico fosse stata appunto ANT-95."}
{"id": "1501897", "revid": "1573940", "url": "https://it.wikipedia.org/wiki?curid=1501897", "title": "Chorizopes", "text": "Chorizopes \u00e8 un genere di ragni appartenente alla famiglia Araneidae.\nEtimologia.\nIl nome deriva dal greco ', \"chor\u00eczo\", cio\u00e8 \"sono separato, distinguo, disgiungo\" e ', \"ops\", cio\u00e8 \"occhio, vista\"; a significare che gli occhi sono ben distinti e separati fra loro. Originariamente descritto con la denominazione di \"Chorizoopes\", nel 1873 dall'aracnologo Thorell venne modificato in \"Chorizopes\", fondendo la due \"o\" in una sola, nome che in seguito si \u00e8 consolidato per l'uso.\nDistribuzione.\nLe ventiquattro specie oggi note di questo genere sono state rinvenute prevalentemente in Asia meridionale e orientale: ben nove specie sono endemiche dell'India e sette della Cina; solo due specie, la C. antongilensis e la C. madagascariensis sono endemiche del Madagascar.\nTassonomia.\nQuesto genere originariamente venne ascritto alla famiglia Theridiidae: solo nel 1962, a seguito di un lavoro degli aracnologi Levi &amp; Levi pass\u00f2 alla famiglia Araneidae.\nA maggio 2011, si compone di 24 specie :"}
{"id": "1501902", "revid": "123384750", "url": "https://it.wikipedia.org/wiki?curid=1501902", "title": "Musica (singolo Paolo Meneguzzi)", "text": "Musica \u00e8 un brano musicale di Paolo Meneguzzi, pubblicato come singolo nel 2007.\nIl brano viene presentato al Festival di Sanremo 2007, quarta partecipazione alla manifestazione dell'artista, che durante la serata dei duetti esegue il brano con Nate James. Il pezzo ottiene una sesta posizione nella classifica finale: precisamente risult\u00f2 primo nella graduatoria del televoto, quarto in quella della giuria demoscopica e ultimo nelle preferenze dei giornalisti.\nIl brano appare come il vincitore morale del festival per i risultati di vendita ottenuti, e fu proclamato dal presentatore della gara Pippo Baudo come il manifesto del Sanremo 2007.\nIl brano \u00e8 stato inserito nel quarto album del cantante \"Musica\", uscito il 9 marzo 2007, esattamente una settimana dopo l'uscita del singolo. Per due mesi il singolo resta primo nella classifica di vendita, risultando il quattordicesimo pi\u00f9 venduto in Italia nel 2007.\nIl brano viene in seguito registrato in spagnolo e diventa una hit nell'America Latina e negli Stati Uniti. MTV Latin USA inserisce al secondo posto della sua classifica il videoclip di \"Tu eres musica\" e il brano suoner\u00e0 in quasi tutte le radio latine d'America."}
{"id": "1501905", "revid": "339392", "url": "https://it.wikipedia.org/wiki?curid=1501905", "title": "Astro del ciel", "text": ""}
{"id": "1501906", "revid": "125661788", "url": "https://it.wikipedia.org/wiki?curid=1501906", "title": "Thomas Ferebee", "text": "Partecip\u00f2 come puntatore alla missione di sgancio della bomba atomica su Hiroshima e Nagasaki. Fu l'uomo che materialmente sganci\u00f2 la bomba provocando la morte di oltre 200.000 persone, la maggior parte civili. \nBiografia.\nThomas Ferebee era il terzo di undici figli. Nel 1935, all'et\u00e0 di 17 anni frequent\u00f2 il Lees-McRae College. Talentuoso in atletica dall'infanzia, ha ricevuto molti premi in pista, nella pallacanestro e nel football. Dopo essere stato rifiutato nella squadra dei Red Sox di Boston, Ferebee scelse l'esercito. Una lesione al ginocchio gli precluse la fanteria ma venne accettato per addestramento nella scuola di volo. Dopo due anni di addestramento venne assegnato su un bombardiere nel teatro di guerra europeo portando a termine pi\u00f9 di 60 missioni. Nell'estate del 1944 venne reclutato dal colonnello Paul Tibbets nel 509\u00ba Gruppo Composito per l'addestramento degli equipaggi per la missione atomica, Ferebee era il miglior puntatore che Tibbets avesse mai visto. Aveva appena 26 anni nel 1945, fu lui a premere il pulsante che caus\u00f2 la distruzione di Hiroshima, su ordine di Tibbets lasci\u00f2 cadere la bomba atomica nei pressi del grande ponte Aioi sul fiume Ota. Neanche lui, come del resto la maggior parte dell'equipaggio, aveva idea delle conseguenze catastrofiche che la bomba Little Boy avrebbe provocato. Pochi istanti dopo l'esplosione esclam\u00f2 \" DIO, cosa abbiamo fatto!\".\nDopo Hiroshima aveva continuato tranquillo nella sua carriera militare, combattendo in Corea, poi addirittura in Vietnam e rimase nell'esercito fino al 1970. Dopo il suo ritiro lavor\u00f2 come agente immobiliare nei dintorni di Orlando, in Florida. Nell'aprile del 1999 gli diagnosticarono un cancro al pancreas e nel 2000 mor\u00ec in casa sua a Windermere, Florida all'et\u00e0 di 81 anni. Nel salotto della sua casa di pensionato, Ferebee aveva appeso una fotografia di Enola Gay con una scritta in oro: \"Quel giorno all'alba il mondo cambi\u00f2 per sempre\". Ma non amava essere ricordato come l'uomo che tirando una leva, il 6 agosto del 1945 alle ore 08:16, provoc\u00f2 la morte di oltre 200.000 persone."}
{"id": "1501909", "revid": "124123", "url": "https://it.wikipedia.org/wiki?curid=1501909", "title": "Laura Archera", "text": "Biografia.\nNata a Torino nel 1911, da Felice Archera e Fede Belini, Laura aveva anche una sorella, Rossana, pi\u00f9 grande di due anni. Nove anni dopo nacque anche un terzo fratello, Franco, che per\u00f2 mor\u00ec a soli quattro anni di scarlattina. Laura si dimostr\u00f2 sin da giovanissima un grande talento per la musica, e all'et\u00e0 di dieci anni impar\u00f2 a suonare il violino, diventando subito una bambina prodigio. I suoi studi di musica proseguirono con grandi profitti e all'et\u00e0 di quattordici anni ebbe l'onore di eseguire un concerto in presenza della regina Elena di Savoia. Per perfezionare le sue tecniche di esecuzione la giovane Laura studi\u00f2 a Parigi, Berlino e Roma, dove si diplom\u00f2 professore di musica a soli diciassette anni. Dopo questo traguardo fu la volta degli Stati Uniti dove Laura continu\u00f2 la sua educazione musicale al Curtis Institute of Philadelphia e si esib\u00ec alla Carnegie Hall con un concerto di Mozart. Il successo fu tale che per i successivi quattro anni Laura viaggi\u00f2 oltreoceano per esibirsi ogni inverno in tutti gli Stati Uniti. Proprio durante uno di questi soggiorni, in Europa Mussolini aveva stipulato il suo patto d'acciaio con la Germania nazista e, in segno di protesta, la giovane musicista decise di restare in esilio in America, grazie all'ospitalit\u00e0 di molte persone, prima fra tutte la sua cara amica Virginia Pfeiffer.\nLaura divenne musicista per la Los Angeles Philharmonic Orchestra dal 1944 al 1947, quando, a causa della grave infermit\u00e0 di Virginia Pfeiffer, decise di abbandonare il violino per dedicarsi allo studio della psicologia e della medicina alternativa. Secondo la figlia della sua amica Virginia, Karen Pfeiffer, Laura decise di donare il suo violino Guarneri al celebre violinista Yehudi Menuhin.\nNel 1948 cerc\u00f2 nuove forme di espressione per la sua creativit\u00e0 e si diede al cinema, diventando regista di documentari e aiuto montatore per la RKO. In quello stesso anno incontr\u00f2 lo scrittore e filosofo Aldous Huxley insieme alla sua prima moglie Maria durante un Palio di Siena. Nel 1956, un anno dopo la morte di Maria si sposarono e si trasferirono in una abitazione vicina a quella di Virginia Pfeiffer, affinch\u00e9 Laura potesse continuare ad assistere la sua amica gravemente malata di cancro, fino a quando un terribile incendio non rase al suolo l'abitazione; fu cos\u00ec che i due decisero di vivere nella stessa abitazione con Virginia e i suoi due figli. Musa ispiratrice negli ultimi anni di vita dello scrittore, ne condivise le sperimentazioni di droghe psichedeliche. Il 22 novembre 1963, il marito sul suo letto di morte, incapace di parlare, le chiese per scritto di ricevere un'iniezione endovenosa di 100 \u00b5g di LSD, e accompagn\u00f2 il suo trapasso con la lettura di passi del \"Libro tibetano dei morti\".\nRimasta vedova, si dedic\u00f2 all'attivit\u00e0 letteraria, sia come custode dell'eredit\u00e0 del marito, sia come autrice: scrisse memorie autobiografiche e opere originali. Nel 1978 fond\u00f2 l'associazione \"Children: Our Ultimate Investment\", dedicata a progetti educativi per l'infanzia. Mor\u00ec nel 2007 nella sua casa di Hollywood."}
{"id": "1501910", "revid": "104458", "url": "https://it.wikipedia.org/wiki?curid=1501910", "title": "Laura Huxley", "text": ""}
{"id": "1501911", "revid": "92719", "url": "https://it.wikipedia.org/wiki?curid=1501911", "title": "Desman russo", "text": ""}
{"id": "1501912", "revid": "92719", "url": "https://it.wikipedia.org/wiki?curid=1501912", "title": "Desman pirenaico", "text": ""}
{"id": "1501919", "revid": "1632387", "url": "https://it.wikipedia.org/wiki?curid=1501919", "title": "Mascella (entomologia)", "text": "In entomologia la mascella \u00e8 un'appendice pari e simmetrica dell'apparato boccale degli insetti. Secondo alcuni autori deriva dalla differenziazione del secondo somite dello gnatocefalo . Morfologicamente rappresenta il terzo paio delle appendici boccali (dopo il labbro superiore e le mandibole ).\nLa mascella nell'apparato boccale tipo.\nNell'apparato boccale masticatore tipo le mascelle si inseriscono dopo le mandibole e prima del labbro inferiore, articolandosi con un solo condilo sul margine della cavit\u00e0 orale (\"ipostoma\"). Ogni mascella \u00e8 composta in genere da due articoli, uno prossimale e uno distale. Il segmento prossimale, detto \"cardine\", costituisce il condilo che si articola nell'ipostoma; quello distale, detto \"stipite\", rappresenta in genere la parte pi\u00f9 consistente della mascella e su esso si articola il \"palpo mascellare\".\nLo stipite si divide distalmente in due lobi, detti rispettivamente \"lacinia\" e \"galea\", il primo interno, il secondo pi\u00f9 esterno. Sul lato esterno dello stipite s'inserisce il \"palpo mascellare\", un'appendice composta da 1-7 articoli.\nLa funzione primaria delle mascelle, nell'apparato boccale tipo, \u00e8 quella di concorrere alla prensione dell'alimento; sul palpo sono localizzati organi sensoriali."}
{"id": "1501922", "revid": "124950341", "url": "https://it.wikipedia.org/wiki?curid=1501922", "title": "Guglielmo Cavalcab\u00f2", "text": "Biografia.\nAl principio del 1425 si pose al servizio di Filippo Maria Visconti, duca di Milano. Prese parte all'assedio di Brescia (17 marzo 1426) difeso dallo Sforza a assalito dal Carmagnola. Durante una sua malattia gli fu pagato un assegno vitalizio dal Visconti. Quando fu conclusa la pace tra Milano da una parte e i collegati dei fiorentini dall'altra, il Cavalcab\u00f2 fu libero. Si offerse con una compagnia di cinquanta cavalieri a Venezia. Fu tra coloro che non approvarono la tattica temporeggiatrice del Carmagnola nella rotta sul Po, del 23 giugno 1431.\nSi distinse nella presa della porta della Rocca di San Luca, a Cremona, che fu a quanto pare l'impresa maggiore della sua vita di venturiero, e Venezia lo compens\u00f2 dandogli un possesso in Casteldidone, nel 1434. L'anno dopo, in luogo di questo possesso, ricevette l'investitura di Seniga.\nNel 1438 difese Brescia contro Piccinino, ma in un fatto d'armi fu preso prigioniero.\nNel 1439, al servizio dello Sforza occup\u00f2 la cittadella di Verona. Rimane mortalmente ferito all'assalto di Brescia il 24 febbraio del 1441, quattro giorni dopo moriva."}
{"id": "1501929", "revid": "1543377", "url": "https://it.wikipedia.org/wiki?curid=1501929", "title": "Guido Carboni", "text": "Fratello maggiore di Amedeo Carboni, ex giocatore di Sampdoria, Roma, Valencia.\nCarriera.\nGiocatore.\nAttaccante, ha militato solo in squadre di Serie C prevalentemente toscane.\nHa raggiunto il suo record personale di segnature nell'annata 1989-90 col , con 13 reti che non sono sufficienti a evitare la retrocessione dei toscani.\nI maggiori successi li ha ottenuti a inizio carriera con l', squadra della sua citt\u00e0, ottenendo nella stagione 1980-1981 la vittoria in Coppa Italia di Serie C e l'annata successiva la promozione in Serie B.\nAllenatore.\nInizi all'Aglianese e l'approdo a Olbia.\nDopo la carriera da calciatore finita nel 1998 con la maglia dell'Aglianese, inizia ad allenare la stessa formazione toscana in Serie D portandola al 7\u00ba posto finale.\nNel 1999 si trasferisce in Sardegna per andare ad allenare l', in Serie D, sostituendo l'esonerato Damiano Morra. Sotto la sua direzione, i sardi raggiungono il 14\u00ba posto in campionato.\nIl Genoa e le esperienze in serie C.\nIl 4 ottobre 2000 \u00e8 chiamato dal presidente Gianni Scerni, alla guida del Genoa, in Serie B, dopo la sesta giornata di campionato, al posto dell'esonerato Bruno Bolchi (Carboni era alla guida della Primavera ligure), in un anno in cui si susseguiranno 6 cambi in panchina con 5 allenatori differenti. Il 5 novembre successivo, dopo la decima giornata, essendo sprovvisto del patentino per allenare in Serie B, \u00e8 affiancato da Alfredo Magni, che diventa allenatore a tutti gli effetti. Al termine della 25' gara di campionato e con la squadra nelle zone basse di classifica, vengono entrambi esonerati e sostituiti dal richiamato Bruno Bolchi.\nL'estate successiva \u00e8 ingaggiato dal in Serie C1; esordisce con sconfitta alla prima giornata in casa col per 0-1, cui ne segu\u00ec un'altra la giornata successiva per 1-3 nel derby con l'. Conquista quella che sar\u00e0 per lui l'unica vittoria, alla quarta giornata col per 1-2. Al termine dell'ottava giornata, dopo la sconfitta interna con l'Alzano per 0-1 (sesta in 8 gare) e con la squadra nelle zone basse di classifica, \u00e8 esonerato e sostituito da Corrado Benedetti. Al , ha ottenuto 1 vittoria, 1 pari, 6 sconfitte in 8 gare.\nNel 2002 torna a Olbia con 15\u00ba posto in Serie C2.\nNel 2004, con la Viterbese sfior\u00f2 la promozione in Serie C1 arrivando 3\u00ba, e perdendo la finale dei playoff.\nBari e altre esperienze in Serie B.\nDal 2004 al 2006, siede sulla panchina del , conquistando due salvezze consecutive nel torneo cadetto con un 13\u00ba e un 12\u00ba posto.\nNel 2007, alla 4\u00aa giornata subentra sulla panchina del Crotone ma non riesce a migliorare la 21\u00ba posizione con retrocessione diretta in Serie C1.\nNella stagione 2007/08 allena l' (serie B) al posto del dimissionario Maurizio Sarri. L'avventura termina a campionato in corso dopo 7 sconfitte consecutive, esonerato e sostituito da Alessandro Calori.\nDopo l'esonero di Elvio Selighini, il 27 aprile 2009, diventa allenatore del , esperienza terminata con retrocessione in Lega Pro dopo i play-out con l'.\nIl 25 aprile 2010, dopo la trentasettesima giornata del campionato di serie B, subentra al posto dell'esonerato Francesco Moriero alla guida del Frosinone conducendolo alla salvezza. Confermato sulla panchina frusinate nella stagione seguente, l'8 gennaio 2011, all'indomani della sconfitta del Frosinone col per 0-2 e del penultimo posto in classifica, \u00e8 esonerato.\nIl 20 novembre successivo \u00e8 assunto dall', in Serie B, sostituendo Giuseppe Pillon. Il 12 gennaio 2012 \u00e8 esonerato con la squadra al terz'ultimo posto in classifica.\nRitorno in C con Benevento, Siena, Juve Stabia e Olbia.\nIl 17 gennaio 2013 sostituisce l'esonerato Guido Ugolotti al Benevento, in Lega Pro Prima Divisione girone B; il 20 gennaio 2014 \u00e8 esonerato dopo la sconfitta col 2-0. Col Benevento ha ottenuto in 15 gare esterne una sola vittoria.\nIl 2 dicembre 2015 diventa allenatore della Robur Siena, sostituendo il dimissionario Gianluca Atzori. Termina il campionato al sesto posto del girone e non viene confermato.\nIl 14 marzo 2017 viene scelto come nuovo tecnico della Juve Stabia, al posto dell'esonerato Gaetano Fontana per le ultime otto giornate..Non riesce a migliorare il quarto posto del girone e perde agli ottavi di finale dei play-off promozione.\nIl 14 novembre 2018 torna per la terza volta all' in Serie C, dove subentra all'esonerato Michele Filippi.\nLa sua terza esperienza sarda dura fino al 7 gennaio 2019 quando viene esonerato.\nStatistiche.\nStatistiche da allenatore.\n\"Statistiche aggiornate al 22 maggio 2019.\""}
{"id": "1501930", "revid": "298055", "url": "https://it.wikipedia.org/wiki?curid=1501930", "title": "John Faa", "text": ""}
{"id": "1501933", "revid": "12973815", "url": "https://it.wikipedia.org/wiki?curid=1501933", "title": "Penisola istriana", "text": ""}
{"id": "1501940", "revid": "86599", "url": "https://it.wikipedia.org/wiki?curid=1501940", "title": "Fenomeno lunare transiente", "text": "Un fenomeno lunare transiente (\"transient lunar phenomenon\" - \"TLP\") \u00e8 un controverso tipo di eventi osservati a volte sulla superficie lunare, che si pu\u00f2 manifestare come un temporaneo cambiamento di colore o di luce della superficie.\nQuesti eventi sono stati osservati da circa un millennio, alcuni dei quali riferiti da molti testimoni o da scienziati rispettabili. Tuttavia, la maggior parte dei fenomeni non sono riproducibili e non hanno alcun controllo sperimentale che potrebbe dare una spiegazione scientifica. In alcune riviste scientifiche \u00e8 stato pubblicato qualche articolo riguardante questi fenomeni ma la comunit\u00e0 scientifica, a torto o a ragione, ha raramente discusso queste osservazioni. Sono state fornite alcune ipotesi, come la fuoriuscita di gas sotterranei o la formazione di crateri da impatto, ma la maggior parte degli scienziati sostiene che gli eventi citati nelle ipotesi dovrebbero avvenire in tempi geologici.\nDescrizione dei fenomeni.\nGli eventi che sono stati osservati variano da nebbie localizzate a cambiamenti permanenti del panorama lunare. Cameron li classifica in:\nEsistono due vasti cataloghi di fenomeni lunari transienti, il pi\u00f9 recente dei quali conta 2254 eventi il pi\u00f9 antico dei quali risale al sesto secolo. Tra gli eventi maggiormente affidabili, quasi un terzo \u00e8 stato localizzato nei pressi del cratere Aristarchus.\nEventi pi\u00f9 importanti.\nRapidi cambiamenti di albedo.\nParticolari della superficie lunare subiscono veloci cambiamenti di luminosit\u00e0 che durano da qualche minuto a qualche ora con pulsazioni di qualche secondo.\nZone della superficie vengono oscurate.\nAlcune zone della \"Luna\" subiscono un oscuramento o assumono un aspetto nebbioso, mentre le zone circostanti rimangono inalterate, gradatamente la parte oscurata si espande e col passare del tempo la superficie riprende il suo aspetto normale.\nColori.\nUn altro aspetto \u00e8 quello della assunzione di una colorazione rossastra o bluastra. Il cratere Aristarchus \u00e8 soggetto a ci\u00f2 con una certa frequenza.\nLampi di luce.\n\u00c8 un evento alquanto raro e dura solamente qualche frazione di secondo.\nArlin Crotts \u00e8 uno dei maggiori studiosi del fenomeno. Assieme ai suoi collaboratori tiene monitorato il suolo lunare con telecamere di ripresa a bassa risoluzione ed elevata velocit\u00e0 di acquisizione, ed un'altra con una risoluzione pi\u00f9 elevata, presso l'osservatorio di Cerro Tololo in Cile.\nCronologia degli avvistamenti.\nI seguenti sono alcuni tra i pi\u00f9 famosi avvistamenti storici:\n Nel 1976 Jack Hartung ipotizz\u00f2 che i monaci videro all'epoca la formazione del cratere Giordano Bruno.\nSpiegazioni.\nLe spiegazioni per i fenomeni lunari transienti possono essere suddivise in quattro tipi:\nFuoriuscita di gas.\nAlcuni fenomeni lunari transienti potrebbero essere causati da fughe di gas da cavit\u00e0 sotterranee. Molti eventi di questo tipo potrebbero mostrare una distinta colorazione rossastra, mentre altri sono apparsi come nubi bianche o nebbie indistinte. La maggioranza dei fenomeni transienti sono stati avvistati in crateri il cui fondo \u00e8 fratturato, ai bordi dei mari lunari o in altri luoghi che sono connessi dai geologi ad attivit\u00e0 vulcanica. Tuttavia, questi luoghi sono anche quelli che catturano maggiormente l'attenzione degli astronomi, quindi la loro connessione con i fenomeni lunari transienti potrebbe essere influenzata.\nI dati dello spettrometro a particelle alfa del Lunar Prospector sono a favore di questa ipotesi, indicando una recente fuoriuscita di radon dalla superficie. In particolare, questi dati confermerebbero che le fuoriuscite di radon sarebbero avvenute in prossimit\u00e0 dei crateri Aristarchus e Kepler. Queste osservazioni potrebbero essere spiegate con la diffusione lenta e impercettibile di gas dalla superficie oppure in eventi improvvisi. In supporto a questa ipotesi, \u00e8 stato suggerito che una regione con diametro di 3\u00a0km sarebbe stata modificata dalla fuoriuscita di gas, tuttavia \u00e8 stato stimato che l'evento \u00e8 accaduto un milione di anni fa. Tali fenomeni sarebbero quindi rari.\nImpatti.\nGli eventi da impatto avvengono in continuazione sulla superficie lunare. Gli eventi pi\u00f9 comuni sono quelli associati con le micrometeoriti, che colpiscono la Luna durante gli sciami meteorici. I lampi connessi a questo tipo di impatto sono stati osservati simultaneamente da diverse osservazioni a Terra. Inoltre, dall'impatto della sonda ESA SMART-1 sono state osservate nuvole di materiali che sono state generate dallo scontro. Gli impatti possono lasciare dei segni sulla superficie, e possono essere rilevati ed analizzati attraverso fotografie a risoluzione sufficientemente elevata scattate prima e dopo l'evento. Non sono state rilevate formazioni di crateri da impatto dal periodo del programma Apollo fino alla missione Clementine (risoluzione 100\u00a0m) e la pi\u00f9 recente SMART-1 (risoluzione 50\u00a0m).\nFenomeni elettrostatici.\n\u00c8 stato supposto che gli effetti relativi alla carica e la scarica elettrostatica potrebbero spiegare alcuni fenomeni lunari transienti. \u00c8 possibile che gli effetti elettrodinamici generati dalla fratturazione di materiali vicini alla superficie possano caricare dei gas eventualmente presenti. Se questo evento avviene nelle vicinanze della superficie, la successiva scarica dei gas potrebbe dare luogo a fenomeni visibili dalla Terra. In alternativa, anche il caricamento di particelle tramite l'effetto triboelettrico potrebbe dare luogo a scariche elettrostatiche. Infine un altro effetto osservabile dalla Terra potrebbe essere la levitazione elettrostatica della polvere nelle zone vicine al terminatore.\nCondizioni di osservazione sfavorevoli.\n\u00c8 possibile che alcuni fenomeni transienti lunari potrebbero essere connessi con condizioni di osservazioni sfavorevoli. Ad esempio, alcuni fenomeni che sono stati osservati erano relativi a oggetti di dimensioni vicine alla risoluzione dei telescopi che erano stati utilizzati. L'atmosfera terrestre inoltre pu\u00f2 generare delle distorsioni temporanee significative. Altre spiegazioni che non sono connesse con la Luna includono l'avvistamento di satelliti artificiali in orbita e meteore.\nSono reali?\nLa maggior parte delle osservazioni di fenomeni lunari transienti viene effettuata da un singolo osservatore e/o in un singolo luogo. La moltitudine di osservazioni riportate di questi fenomeni in punti specifici della Luna potrebbero essere considerate una prova per la loro esistenza. Tuttavia in assenza di osservazioni multiple da diverse posizioni sulla Terra di uno \"stesso evento\", si dovrebbero considerare le osservazioni con cautela. Una possibile ipotesi per la maggior parte di questi fenomeni potrebbe essere causata dall'atmosfera terrestre. Se un evento venisse osservato da due luoghi diversi della Terra allo stesso istante, allora si potrebbe concludere la sua origine non-atmosferica.\nUn tentativo in questo senso \u00e8 stato compiuto durante la missione Clementine da un network di astronomi amatoriali. Furono osservati diversi eventi, tra cui quattro supportati da fotografie riprese dalla sonda. Tuttavia, analisi attente delle immagini non hanno mostrato differenze nei siti di osservazione. Questo fatto non significa che le osservazioni erano errate, siccome eventi di fuoriuscita di gas sulla superficie lunare potrebbero non lasciare tracce visibili, ma non incoraggia l'autenticit\u00e0 degli eventi.\nAttualmente l'Association of Lunar and Planetary Observers e la British Astronomical Association stanno coordinando un programma di riosservazione dei siti interessati in passato da fenomeni lunari transienti, in modo da documentare l'aspetto di queste zone mentre hanno la stessa illuminazione e nelle stesse condizioni di librazione lunare. Si potrebbero in questo modo individuare eventuali interpretazioni errate di quello che un osservatore potrebbe interpretare come un'anomalia. Inoltre, con le immagini digitali \u00e8 possibile simulare la dispersione atmosferica, il seeing e la diffusione della luce in modo da determinare se questi effetti possono spiegare alcune osservazioni."}
{"id": "1501945", "revid": "599013", "url": "https://it.wikipedia.org/wiki?curid=1501945", "title": "Giorgio Mariani", "text": "Biografia.\nMuore l'8 dicembre 2011, all'et\u00e0 di sessantacinque anni, dopo una lunga malattia.\nEra sposato con Lucilla Ninzoli, deceduta il 3 gennaio 2017, dalla quale ebbe quattro figlie: Cristina, Simonetta, Mara e Micaela.\nCarriera.\nClub.\nMariani inizi\u00f2 a dare i primi calci al pallone nel Sassuolo. A 15 anni il passaggio alla AC Fiorentina. In riva all'Arno rimase solo un anno: la societ\u00e0 prefer\u00ec cederlo in prestito per fargli fare esperienza. Torn\u00f2 cos\u00ec al Sassuolo. Il debutto nel calcio professionistico avvenne nel 1965-1966 in Serie B con il nelle cui file gioc\u00f2 un solo incontro.\nNei due anni successivi milit\u00f2 nelle file del e dell' prima di tornare nella Fiorentina dove rimase per tre stagioni partecipando alla conquista dello scudetto 1968-1969 anche se in veste di riserva. Gioc\u00f2 infatti una sola partita in quel campionato, in occasione del successo interno sull'Atalanta del 6 ottobre 1968. Nel 1970 perse la finale di Coppa delle Alpi.\nNel 1971-1972 venne ceduto al Verona in cambio di Sergio Clerici. Contribu\u00ec alla salvezza della societ\u00e0 giallobl\u00f9 con 6 gol, alcuni decisivi, fra cui la tripletta realizzata ai danni della nella sfida del 26 marzo 1972 ribaltando il punteggio da 0-1 a 3-1.\nNel 1972-1973 avviene altro trasferimento, passando in compartecipazione al . Nel Golfo Mariani rimase solo per un anno. La societ\u00e0 era intenzionata a confermarlo per la stagione successiva ma il Verona, proprietario del cartellino, prefer\u00ec cederlo al , stavolta a titolo definitivo.\nLa permanenza di Mariani in rosanero dur\u00f2 solo tre partite: al calciomercato di novembre fu acquistato dall'Inter. Nei due anni in nerazzurro segn\u00f2 4 reti in ognuno dei due campionati.\nNel 1975-1976 pass\u00f2 al , dove la stagione fin\u00ec con la qualificazione dei romagnoli alla Coppa UEFA, che gli permise di essere riconfermato per la stagione successiva, nella quale realizz\u00f2 una rete in campionato e una in UEFA contro il Magdeburgo.\nNel 1977-1978 milit\u00f2 in Serie B nel , per la sua ultima stagione nel calcio professionistico prima di scendere di categoria tornando a giocare nel Sassuolo in Serie D fino al ritiro dall'attivit\u00e0.\nIn carriera collezion\u00f2 158 presenze e 29 reti in Serie A e 29 presenze e 2 reti in Serie B.\nTerminata l'attivit\u00e0 agonistica intraprese quella di direttore sportivo ricoprendo il ruolo, fra l'altro, con Sassuolo, Fidenza e Pavullese."}
{"id": "1501946", "revid": "287204", "url": "https://it.wikipedia.org/wiki?curid=1501946", "title": "Islamofascismo", "text": "Islamofascismo, nazislamismo o fascismo dal volto islamico \u00e8 un controverso neologismo, riferito all'islamismo, che si riferisce alla presunta somiglianza fra alcuni movimenti islamici e i movimenti fascisti europei della prima met\u00e0 del XX secolo (in particolare il nazismo) o con i movimenti neo-fascisti contemporanei.\nIl termine islamofascismo evidenza presunte somiglianze ideologiche o operative come la tendenza all'autoritarismo e all'antisemitismo, diretto principalmente contro Israele.\nStoria del termine.\nIl lemma \"Islamofascism\" \u00e8 presente anche nel New Oxford American Dictionary, dove viene definito come \"un controverso termine che equipara i movimenti islamici con i movimenti fascisti europei dell'inizio del XX secolo\". Coloro che sono contrari al suo utilizzo affermano che \u00e8 ingiusto e infondato paragonare la religione islamica, e in particolare l'odierno \"estremismo islamico\", ai movimenti fascisti.\nEsso prende in considerazione l'esperienza nazionalistica di Rashid Ali al-Kaylani, quella \"imperiale\" di Reza Pahlavi e quella ipernazionalistica del \"Gran Muft\u00ec\" Amin al-Husseini, ammiratore di Hitler. \u00c8 ipotizzabile una certa contiguit\u00e0 del \"Islam-fascismo\" al sufismo e alle cerimonie dei Mevlevi, definiti sbrigativamente \"dervisce\".\nSecondo alcuni il termine \u00e8 stato variamente criticato per la sua vaghezza ed \u00e8 stato definito come \"nient'altro che un vuoto termine di propaganda\" utilizzato dall'amministrazione Bush, oppure come un concetto \"senza senso\" dal momento che il termine fascismo si riferisce \"a un ben determinato fenomeno storico\".\nIl termine \"fascismo dal volto islamico\" \u00e8 stato diffuso dal giornalista angloamericano ateo e antislamista Christopher Hitchens, per accostamento con il \"fascismo dal volto umano\" di Jaruzelski in Polonia, ma lo stesso Hitchens ne ha negato la paternit\u00e0, mentre islamofascismo - ha affermato - \u00e8 usato da tempo dai laici turchi e afghani per descrivere i loro avversari.\n\u00c8 una parola d'uso comune nel movimento neoconservatore.\nAnche Oriana Fallaci, in base alle proprie esperienze documentate in vari libri, ha paragonato l'islamismo, in riferimento a Osama bin Laden, a un nuovo nazismo.\nCritiche al concetto.\n. Cos\u00ec, \"il fascismo fu un'ideologia specifica, secolare, modernizzante (ci\u00f2 che lo storico Stanley Payne ha chiamato \"iper-nazionalismo rivoluzionario\") che emerse dall'Europa in rovina dopo la prima guerra mondiale. Era centrato in primo luogo sull'esaltazione della nazione. Cercherete invano una qualsiasi somiglianza con un movimento religioso transnazionale che rivendica di cercare la restaurazione di uno stato teocratico.\"\nInfine, ulteriori critiche si concentrano sul fatto che gruppi con ispirazioni e obiettivi diversi vengano racchiusi in una medesima etichetta, \"riunendo forze tra loro ostili dentro una singola massa indifferenziata\". Daniel Benjamin ha asserito che \"non c'\u00e8 alcuna indicazione che i jihadisti abbiano aderito all'ideologia fascista, cos\u00ec come essa fu sviluppata da Mussolini o da qualsiasi altro associato con il termine. Questo \u00e8 un epiteto, una maniera di suscitare forti emozioni e di attaccare un avversario, ma non ci dice nulla sul contenuto delle loro idee."}
{"id": "1501947", "revid": "1887638", "url": "https://it.wikipedia.org/wiki?curid=1501947", "title": "Labbro inferiore", "text": "Il labbro inferiore o labium, in entomologia, \u00e8 un'appendice dispari dell'apparato boccale degli Insetti. Secondo alcuni autori deriva dalla differenziazione del terzo somite dello gnatocefalo . Morfologicamente rappresenta il quarto paio delle appendici boccali (dopo le mascelle ).\nIl \"labium\" nell'apparato boccale tipo.\nNell'apparato boccale masticatore tipo, il labbro inferiore si presenta come un'appendice segmentata che chiude posteriormente l'apertura boccale. L'affinit\u00e0 strutturale con le mascelle fa ipotizzare che derivi dalla fusione di un secondo paio di mascelle .\nIn genere si presenta formato da due segmenti, uno prossimale e uno distale, detti rispettivamente \"postlabio\" e \"prelabio\". Il primo \u00e8 articolato al margine dell'apertura boccale (\"ipostoma\") ed \u00e8 in genere fisso. Il secondo \u00e8 mobile e in alcuni gruppi sistematici suddiviso, a sua volta, in due segmenti articolati, detti rispettivamente \"submento\" (prossimale) e \"mento\" (distale); in assenza di suddivisione il prelabio \u00e8 detto anche \"premento\".\nIl premento (o prelabio) termina distalmente con due paia di lobi: i due lobi esterni sono detti \"paraglosse\", i due interni \"glosse\". In alcuni insetti le glosse si fondono a formare una struttura detta \"ligula\". Ai lati del premento si articolano i \"palpi labiali\", appendici segmentate composte da uno o pi\u00f9 articoli."}
{"id": "1501949", "revid": "1926649", "url": "https://it.wikipedia.org/wiki?curid=1501949", "title": "Dino Pagliari", "text": "\u00c8 fratello maggiore di Giovanni, ex calciatore e allenatore, Silvio, procuratore sportivo, e Ivo, professore e preparatore atletico professionista; con i suoi fratelli apr\u00ec per un periodo una scuola-calcio con sedi a Macerata e Tolentino.\nCelebre anche per il modo di fare stravagante e per il look hippy (portava i capelli lunghi fino alle spalle) intorno alla met\u00e0 degli anni 1970; un aneddoto lo vuole in giro per Firenze con una gallina al guinzaglio.\nCarriera.\nGiocatore.\nCentrocampista cresciuto nella , pass\u00f2 alla Fiorentina, che lo mand\u00f2 un biennio in prestito alla SPAL; fu una delle ultime scoperte di Paolo Mazza. Tornato nel 1978 a Firenze dopo un anno alla , disput\u00f2 due campionati in Serie A realizzando sei reti. Negli anni successivi disput\u00f2 campionati minori (B con Lanerossi Vicenza, C1 con Ternana e R.M. Firenze), chiudendo la carriera dopo il ritorno a Macerata in C2.\nIn carriera ha totalizzato complessivamente 44 presenze e 6 reti in Serie A, 62 presenze e 10 reti in Serie B.\nAllenatore.\nInizi\u00f2 la carriera di allenatore nel 1996-1997, sulla panchina della Vis Pesaro, in Serie C2: esonerato dopo la 9\u00aa giornata, richiamato dopo il 28\u00ba turno con la squadra in 12\u00aa posizione, chiude il campionato al 10\u00ba posto in graduatoria ottenendo la permanenza in categoria.\nL'anno seguente (1997-1998), ancora alla Vis Pesaro in Serie C2, chiuse in 7\u00aa posizione, a sole 3 lunghezze dalla zona play-off, con 12 vittorie, 11 pareggi e 11 sconfitte.\nDopo il biennio alla Vis Pesaro, guid\u00f2 per due stagioni la Maceratese, ancora in Serie C2. Nella prima (1998-1999) venne esonerato e successivamente subentr\u00f2, finendo al 12\u00ba posto in graduatoria e portando la squadra alla salvezza; nella seconda (1999-2000) concluse 9\u00ba in classifica.\nDopo 4 stagioni in Serie C2, nel 2000 sal\u00ec in Serie C1, alla Fermana, dove rimase per due stagioni e arriv\u00f2 10\u00ba nel 2000-2001 e 9\u00ba nel 2001-2002. Attualmente costituiscono gli ultimi migliori piazzamenti nella storia del club canarino dal 2000 in poi.\nIn tutti e tre i bienni sulle panchine delle tre squadre marchigiane dal 1996 al 2002, nel secondo campionato riusc\u00ec sempre a migliorare il piazzamento in graduatoria rispetto al primo: da 10\u00ba a 7\u00ba con la Vis Pesaro, da 12\u00ba a 9\u00ba con la Maceratese, da 10\u00ba a 9\u00ba con la Fermana.\nNel 2002-2003 pass\u00f2 all'Alessandria, in Serie C2, dimettendosi dopo 19 partite e 19 punti conquistati. La squadra chiuse all'ultimo posto con 10 punti fatti nelle ultime 15 gare.\nNel gennaio del 2004 divent\u00f2 l'allenatore del Chieti in Serie C1, nel torneo (2003-2004) che vide la societ\u00e0 abruzzese concludere a ridosso della zona play-off ed ottenere il record di punti ottenuti nella categoria (48) nella sua storia. Prese la squadra invischiata nella zona playout e la port\u00f2 all'ottavo posto in graduatoria.\nNella stagione 2004-2005 fu alla guida del Frosinone, ancora in Serie C1, raggiungendo il 5\u00ba posto ed il traguardo playoff, piazzamento mai raggiunto nella storia del club fino a quel momento; ai play-off venne sconfitto ed eliminato dal Mantova (sconfitta casalinga 2-4, sconfitta 1-0 in trasferta). Accanto al campionato, da segnalare la parentesi della Coppa Italia: i canarini riescono a raggiungere la finalissima (persa con lo Spezia), dopo aver battuto squadre come Benevento, Teramo, Rimini e Acireale.\nNel febbraio del 2006 approd\u00f2 al in Serie C1. Con la squadra a quota 24 dopo 21 giornate fin\u00ec il campionato 2005-2006 al 13\u00ba posto, guadagnando 16 punti in 13 partite ed assicurandosi la salvezza.\nLa stagione seguente (2006-2007) alla guida del ottenne la promozione in Serie B vincendo il campionato davanti all'Avellino con 69 punti in 34 partite ed anche la Panchina d'oro Prima Divisione come migliore allenatore della categoria.\nNel 2007-2008 guid\u00f2 il neopromosso in Serie B: venne esonerato il 2 dicembre 2007 (bilancio di 12 punti in 16 partite); sostituito da Franco Varrella (1 punto in 4 partite), fu richiamato nel corso della stessa stagione nuovamente alla guida della compagine romagnola dalla 21\u00aa alla 34\u00aa giornata, prima di un secondo esonero il 7 aprile 2008, ancora a favore di Varrella.\nDal 27 gennaio 2009 subentr\u00f2 a Eusebio Di Francesco nel ruolo di allenatore della Virtus Lanciano, in Lega Pro Prima Divisione, stagione 2008-2009. Con la squadra a quota 21 dopo 20 giornate, totalizz\u00f2 20 punti nelle restanti 14 gare, quindi and\u00f2 a giocarsi i play-out contro la Juve Stabia (sconfitta esterna 2-1, vittoria nel ritorno 1-0), salvandosi.\nConfermato sulla panchina frentana per l'intero campionato di Lega Pro Prima Divisione 2009-2010, concluse la stagione al 9\u00ba posto (9 vittorie, 17 pareggi, 8 sconfitte).\nIl 21 febbraio 2011 ha sostituito Leonardo Semplici sulla panchina del Pisa, in Lega Pro Prima Divisione, stagione 2010-2011, rilevando la squadra in zona play-out e conducendola al decimo posto finale dopo aver totalizzato 20 punti in 10 partite.\nConfermato dal Pisa per la stagione successiva, 2011-2012, viene esonerato il 13 febbraio 2012.\nCirca un anno pi\u00f9 tardi, il 19 marzo 2013, \u00e8 richiamato sulla panchina del Pisa in Lega Pro Prima Divisione. In 6 partite a disposizione conquista 6 vittorie, conducendo il Pisa ai play-off. La vittoria per 3-2 di Avellino consente al club di eguagliare il record di sei vittorie di fila ottenute con il compianto mister Corrado Benedetti nella stagione 2001-2002, per quanto riguarda campionati di serie C o Prima Divisione. Nei playoff elimina il e accede in finale (perdendo) contro il .\nNella stagione 2013-2014 \u00e8 ancora alla guida del Pisa in Lega Pro Prima Divisione. Il 23 dicembre 2013 viene esonerato.\nIl 27 dicembre 2014 ha sostituito l'esonerato Franco Lerda al Lecce, nella Lega Pro divisione unica, stagione 2014-2015. Dopo poco pi\u00f9 di un mese in carica, il 3 febbraio 2015 viene sollevato dall'incarico dopo aver ottenuto 8 punti in 5 gare disputate.\nTorna in panchina, dopo quasi due anni, il 9 dicembre 2016, prendendo il posto dell'esonerato Giovanni Cornacchini alla Viterbese Castrense, per essere esonerato il successivo 21 febbraio 2017.\nNella stagione successiva, a fine settembre 2017, rileva ancora una volta Giovanni Cornacchini stavolta sulla panchina del Gubbio. Viene sollevato dall'incarico il 21 marzo 2018."}
{"id": "1501953", "revid": "6923", "url": "https://it.wikipedia.org/wiki?curid=1501953", "title": "Tecktonik", "text": "Tecktonik (conosciuta anche come TCK) \u00e8 un marchio registrato di abbigliamento, nato in Francia per opera di Alexandre Baroudzin e Cyril Blanc.\nSpesso con il termine \"tecktonik\" si fa erroneamente riferimento allo stile di ballo chiamato \"electro dance\"; l'errore \u00e8 dovuto al fatto che la marca di abbigliamento ha fatto da sponsor principale nei primi eventi electro dance."}
{"id": "1501956", "revid": "149726", "url": "https://it.wikipedia.org/wiki?curid=1501956", "title": "Possum del miele", "text": ""}
{"id": "1501957", "revid": "149726", "url": "https://it.wikipedia.org/wiki?curid=1501957", "title": "Tarsipes", "text": ""}
{"id": "1501959", "revid": "149726", "url": "https://it.wikipedia.org/wiki?curid=1501959", "title": "Tarsipedidi", "text": ""}
{"id": "1501960", "revid": "767487", "url": "https://it.wikipedia.org/wiki?curid=1501960", "title": "Fete\u0219ti (Romania)", "text": "Fete\u0219ti \u00e8 un municipio della Romania di 34.579 abitanti, ubicato nel distretto di Ialomi\u021ba, nella regione storica della Muntenia.\nFanno parte dell'area amministrativa anche le localit\u00e0 di Buliga, Fete\u0219ti-Gar\u0103 e Vla\u0219ca.\nFete\u015fti risulta documentata per la prima volta nel 1528 e nasce inizialmente come un mercato per gli animali ed i cereali, per svilupparsi poi come un centro di scambi ed un importante nodo nel sistema dei trasporti.\nLo sviluppo industriale inizi\u00f2 ai primi del XX secolo con l'insediamento di attivit\u00e0 produttive nel settore dei prodotti alimentari ed in quello tessile. \nDopo avere ottenuto lo \"status\" di comune nel 1868 e quello di citt\u00e0 nel 1965, Fete\u0219ti \u00e8 diventata un municipio nel 1995.\nOggi la lavorazione dei prodotti agricoli della zona circostante rimane la maggiore risorsa economica della citt\u00e0, che tuttavia mantiene la sua importanza commerciale grazie alla posizione che ne fa un nodo stradale e ferroviario importante tra il porto di Costanza e la parte centrale del Paese.\nFete\u0219ti ha dato i natali allo scultore Ion Vlad (1920-1992), cittadino francese attivo soprattutto a Parigi.\nSi trova sul percorso dell'Autostrada A2."}
{"id": "1501961", "revid": "149726", "url": "https://it.wikipedia.org/wiki?curid=1501961", "title": "Tarsipedidae", "text": ""}
{"id": "1501962", "revid": "77639", "url": "https://it.wikipedia.org/wiki?curid=1501962", "title": "Nazislam", "text": ""}
{"id": "1501963", "revid": "77639", "url": "https://it.wikipedia.org/wiki?curid=1501963", "title": "Islamofascism", "text": ""}
{"id": "1501967", "revid": "171091", "url": "https://it.wikipedia.org/wiki?curid=1501967", "title": "Champoluc", "text": "Champoluc (pron. fr. : ) \u00e8 una frazione di Ayas, nell'alta val d'Ayas, in Valle d'Aosta.\nGeografia fisica.\nTerritorio.\n\u00c8 il centro pi\u00f9 importante della Val d'Ayas ed \u00e8 situato nella parte terminale della valle stessa ad un'altezza di 1568 m s.l.m. Dopo l'abitato di Champoluc si incontrano ancora i villaggi di Frachey e Saint-Jacques d'Ayas. Ad un'altezza di 1975 m s.l.m., sopra l'abitato di Champoluc, si trova l'ampio pianoro denominato Crest, che prende nome dal villaggio di Crest, uno dei punti pi\u00f9 importanti dell'area sciistica (esso \u00e8 velocemente raggiungibile tramite un'apposita telecabina, e da esso parte un'altra funivia che porta all'Alpe Ostafa). La zona \u00e8 ammantata da lussureggianti foreste di pini e larici, attrezzate d'estate per effettuare passeggiate, mentre d'inverno fanno contorno alle piste da sci.\nClima.\nDal punto di vista legislativo il comune di Ayas ricade nella Classificazione climatica F in quanto i Gradi giorno della citt\u00e0 sono 4781: non esistono quindi limitazioni n\u00e9 di periodo n\u00e9 di orario per quanto riguarda l'accensione degli impianti di riscaldamento.\nIl clima, alpino, \u00e8 assai rigido durante i mesi invernali, quando non sono rare temperature minime notturne di -15, specie durante le nottate serene. Le precipitazioni non sono copiose, ma nel periodo invernale cadono unicamente sotto forma di neve, ad eccezione dell'inverno 2015-2016 dove sono caduti circa 25\u00a0cm, con temperature, anche di notte, sopra lo zero di parecchi gradi (es.+6) All'inverno, segue una primavera breve, fredda e piuttosto piovosa, spesso nevosa nella prima parte fino alla met\u00e0 di aprile (ma sporadiche nevicate si possono osservare fino a giugno). \nNella primavera inoltrata, le temperature salgono in maniera considerevole, fino a raggiungere, nelle giornate pi\u00f9 calde, i 20/22\u00b0 In estate, il clima \u00e8 gradevole e ventilato, con frequenti temporali diurni e massime tiepide, ma le notti sono molto fresche o addirittura fredde (a volte, si verificano gelate anche a luglio e agosto), tranne il luglio 2015, dove tra il 3 e il 10 si sono sfiorati i 28-30 gradi. L'estate non dura molto, e a settembre comincia l'autunno, anche se all'inizio si presenta come una stagione generalmente secca e soleggiata, nella seconda parte le temperature si abbassano in maniera considerevole, con abbondanti nevicate.\nFauna.\nA Champoluc e nel circondario si riscontra una fauna molto vasta. Molto comuni sono le volpi, gli stambecchi, i camosci, i caprioli e le marmotte. Meno comuni, ma comunque presenti, sono i cervi, le linci, lepri bianche, tassi e molte altre specie. Negli ultimi anni, come nella maggior parte delle valli della Valle d'Aosta, c'\u00e8 stato anche un ritorno del lupo.\nEconomia e turismo.\n\u00c8 un'importante e rinomata stazione sciistica inserita nel comprensorio del Monterosa Ski. La sua area sciistica \u00e8 infatti collegata sci ai piedi con quella di Gressoney-La-Trinit\u00e9 e, da qui, con il versante di Alagna Valsesia. Il punto di massima altezza del comprensorio \u00e8 il Colle Bettaforca (2676 m s.l.m.) che permette l'accesso alla Valle del Lys (Gressoney).\nRiveste molta importanza anche il turismo estivo grazie alla possibilit\u00e0 di compiere numerosissimi itinerari naturalistici ed alpinistici. Champoluc \u00e8 infatti base ideale per le ascensioni al gruppo del Monte Rosa che da questo versante si presenta con il sottogruppo dei Breithorn (4165\u00a0m Occidentale, 4160\u00a0m Centrale e 4141\u00a0m Orientale) e con i gemelli del Polluce (4091\u00a0m) e del Castore (4226\u00a0m). In questo settore del massiccio visibile dal paese, prevalgono le linee morbide e le grandi formazioni glaciali (il ghiacciaio grande di Verra di 611 ettari \u00e8 il secondo del Monte Rosa italiano). Le cime pi\u00f9 alte del gruppo invece, la Punta Gnifetti 4559\u00a0m dove sorge il rifugio Margherita e la Punta Dufour 4638\u00a0m, sono rivolte in Piemonte ad Alagna Valsesia e a Macugnaga; in entrambe le localit\u00e0 il gruppo montuoso assume sembianze davvero imponenti sia nella parete valsesiana del Monte Rosa che nella parete est del Monte Rosa, la pi\u00f9 alta parete delle Alpi e l'unica nel sistema alpino di dimensioni himalayane.\nLingua e cultura.\nAssieme al villaggio di Saint-Jacques \u00e8 stata interessata nei secoli scorsi dalla cultura Walser. Infatti, localmente la testata della val d'Ayas \u00e8 definita \"Canton des Allemands\" (dal francese, \"il Cantone dei tedeschi\").\nCome nel resto della regione, anche in questo comune \u00e8 diffuso il \"patois\" valdostano.\nTrasporti e vie di comunicazione.\nStrade ed autostrade.\nChampoluc \u00e8 raggiungibile dal resto d'Italia (provenendo da Torino) e dalla Francia e dalla Svizzera in provenienza da Aosta percorrendo l'autostrada A5 fino all'uscita di Verr\u00e8s. Da qui si imbocca la SR 45 che in 27\u00a0km circa porta a destinazione.\nLinee ferroviarie.\nProvenendo da Torino, si arriva fino alla stazione di Chivasso dove si prende la coincidenza per Aosta (Ferrovia Aosta-Chivasso) fino alla stazione di Verr\u00e8s. Da qui si utilizza un servizio di autolinee (linea Verr\u00e8s - Ayas - Saint-Jacques della V.I.T.A.) fino a Champoluc."}
{"id": "1501981", "revid": "1381093", "url": "https://it.wikipedia.org/wiki?curid=1501981", "title": "Discografia dei Cradle of Filth", "text": "La discografia dei Cradle of Filth, gruppo musicale symphonic black metal britannico, \u00e8 costituita da numerosi album in studio ed EP pubblicati tra il 1994 e il 2021.\nA ci\u00f2 vanno aggiunti anche alcuni demo (precedenti) e svariati singoli usciti nello stesso periodo, nonch\u00e9 bootleg vari.\nConsistente anche la videografia dei Cradle of Filth, composta da tre pubblicazioni + due videosingoli e numerosi videoclip."}
{"id": "1501983", "revid": "1632387", "url": "https://it.wikipedia.org/wiki?curid=1501983", "title": "Legge Scelba", "text": "La legge Scelba (formalmente legge 20 giugno 1952, n. 645) \u00e8 una legge della Repubblica Italiana di attuazione della XII disposizione transitoria e finale della Costituzione italiana che, tra l'altro, introdusse il reato di apologia del fascismo.\nAntefatto.\nL\u2019esigenza di proteggere la democrazia contro le minacce antisistema, incompatibili con gli ordinamenti liberal-costituzionali che si delineavano con la Costituzione repubblicana, emerse \"nella difficile situazione in cui si venne a trovare l\u2019Italia dal 1943 in poi (e specialmente nel momento cruciale del \u201947-\u201948): si pensi che un personaggio del movimento liberal-socialista come Guido Calogero arriv\u00f2 a teorizzare un liberalismo istituzionalmente armato. Persino Luigi Einaudi era propenso a introdurre una legislazione difensiva contro specifiche violazioni dell\u2019ordine democratico, escludendo per\u00f2 gli orientamenti politico-ideologici\".\nNel momento di maggiore tensione sociale degli anni del centrismo, l'assedio ideologico - da cui esso si sentiva stretto, da parte delle opposizioni di destra e di sinistra - spinse il governo a richiamarsi a questa esigenza: un comitato interministeriale presieduto da Mario Scelba fu incaricato dal governo De Gasperi di coadiuvare il ministro Attilio Piccioni nell'aggiornare la legislazione circa la sicurezza del Paese.\nContenuti.\nIl 28 novembre 1951 De Gasperi osserv\u00f2 che allargare la discussione dai confini del sabotaggio economico avrebbe significato \"porre in discussione il problema del PCI e non credo che sia opportuno\". Dal disegno di legge, poi proposto in parlamento dal governo, fu mantenuto quindi fuori ogni procedimento volto a vietare la presentazione alle elezioni (e men che meno la stessa esistenza) di partiti politici \"anti-sistema\". La normativa sull'apologia del fascismo fu l'eccezione che confermava la regola: ci\u00f2 sia perch\u00e9 si riferiva all'esaltazione di un periodo storico passato, pi\u00f9 che alle attivit\u00e0 di un partito post-fascista gi\u00e0 in essere, sia perch\u00e9 ricevette un'applicazione tale da non mettere mai in dubbio la legittimit\u00e0 del MSI."}
{"id": "1501987", "revid": "1566286", "url": "https://it.wikipedia.org/wiki?curid=1501987", "title": "David Denman", "text": "Carriera.\nAttore versatile, per lo pi\u00f9 caratterista, si \u00e8 diplomato alla Juilliard Drama Division, Group 26 di New York City. Ha iniziato con \"E.R. - Medici in prima linea\", seguito poi da \"Chicago Hope\", poi da \"Jarod il camaleonte\" e da \"X-Files\". Nel 2002 \u00e8 nel cast di \"Crossing Jordan\" con svariati ruoli, poi l'incontro con David Boreanaz lo porta in due serie televisive di successo \"Angel\" (dal 2001 al 2003) e recentemente in \"Bones\".\nAl cinema ha preso parte ai film \"Big Fish - Le storie di una vita incredibile\", \"Chiamata da uno sconosciuto\" e \"The Nines\". Tra il 2005 e il 2007 ha partecipato alla serie TV \"The Office\" nel ruolo di Roy Anderson. Nel 2008 prende parte ai film \"Smart People\", \"Ombre dal passato\" e \"Fanboys\". Nel 2016 \u00e8 fra i protagonisti di \"\".\nSi \u00e8 sposato due volte: prima dal 2001 al 2010 con l'attrice Nikki Boyer e dal 2014 con Mercedes Masohn, attrice di \"Fear the Walking Dead\".\nDoppiatori italiani.\nNelle versioni in italiano delle opere in cui ha recitato, David Denman \u00e8 stato doppiato da:"}
{"id": "1501988", "revid": "110157", "url": "https://it.wikipedia.org/wiki?curid=1501988", "title": "Urziceni (Ialomi\u021ba)", "text": "Urziceni \u00e8 un comune della Romania di 17.534 abitanti, ubicato nel distretto di Ialomi\u021ba, nella regione storica della Muntenia.\nFondata da coloni romeni dediti alla pastorizia, trae il suo nome dalla parola \"urzic\u0103\" (ortica).\nLa citt\u00e0 viene citata per la prima volta in un documento del 23 aprile 1596, durante il regno di Michele il Bravo.\nNel 1831 ricevette il privilegio di ospitare un mercato e nel 1895 ottenne lo \"status\" di citt\u00e0. Tra il 1716 e il 1833 Urziceni fu il capoluogo del distretto.\nUrziceni ha dato i natali allo scrittore Alexandru Toma (1875-1954).\nSport.\nL'Unirea Urziceni \u00e8 stata la principale squadra di calcio della citt\u00e0 dal 1954 al 2011, anno del suo fallimento. Nella stagione 2008-2009 si classific\u00f2 al 1\u00ba posto in Liga I, vincendo cos\u00ec il campionato rumeno per la prima volta nella sua storia. Nell'annata successiva partecip\u00f2 alla Champions League, dove venne eliminato nella fase a gironi, giungendo 3\u00ba in un gruppo che comprendeva anche Rangers Glasgow, Siviglia e Stoccarda.\nNell'estate del 2011 l'Unirea Urziceni ha dichiarato il fallimento ed \u00e8 quindi stato escluso da ogni competizione calcistica nazionale."}
{"id": "1501995", "revid": "30445", "url": "https://it.wikipedia.org/wiki?curid=1501995", "title": "Raithu", "text": ""}
{"id": "1501996", "revid": "72396", "url": "https://it.wikipedia.org/wiki?curid=1501996", "title": "Sindaci di Ascoli Piceno", "text": "Di seguito l'elenco cronologico dei sindaci di Ascoli Piceno e delle altre figure apicali equivalenti che si sono succedute nel corso della storia."}
{"id": "1501997", "revid": "110157", "url": "https://it.wikipedia.org/wiki?curid=1501997", "title": "Amara (Romania)", "text": "Amara \u00e8 una citt\u00e0 della Romania di 7.882 abitanti, ubicata nel distretto di Ialomi\u021ba, nella regione storica della Muntenia.\nAmara ha assunto lo \"status\" di citt\u00e0 nell'aprile 2004 ed \u00e8 una localit\u00e0 turistica, grazie alla sua posizione sul lago omonimo."}
{"id": "1502006", "revid": "19933", "url": "https://it.wikipedia.org/wiki?curid=1502006", "title": "Radicali e Socialisti - Rosa nel Pugno", "text": ""}
{"id": "1502008", "revid": "767487", "url": "https://it.wikipedia.org/wiki?curid=1502008", "title": "C\u0103z\u0103ne\u0219ti (Ialomi\u021ba)", "text": "C\u0103z\u0103ne\u0219ti \u00e8 una citt\u00e0 della Romania di 3.506 abitanti, ubicata nel distretto di Ialomi\u021ba, nella regione storica della Muntenia.\nC\u0103z\u0103ne\u015fti ha assunto lo \"status\" di citt\u00e0 nel 2004."}
{"id": "1502011", "revid": "363629", "url": "https://it.wikipedia.org/wiki?curid=1502011", "title": "Gebel Musa", "text": ""}
{"id": "1502012", "revid": "52076", "url": "https://it.wikipedia.org/wiki?curid=1502012", "title": "Presentazione di Maria", "text": ""}
{"id": "1502013", "revid": "767487", "url": "https://it.wikipedia.org/wiki?curid=1502013", "title": "Fierbin\u021bi-T\u00e2rg", "text": "Fierbin\u021bi-T\u00e2rg \u00e8 una citt\u00e0 della Romania di 4.754 abitanti, ubicata nel distretto di Ialomi\u021ba, nella regione storica della Muntenia.\nFanno parte dell'area amministrativa anche le localit\u00e0 di Fierbin\u021bii de Jos, Fierbin\u021bii de Sus e Grecii de Jos.\nFierbin\u021bi-T\u00e2rg ha ottenuto lo \"status\" di citt\u00e0 nel 2004."}
{"id": "1502014", "revid": "287204", "url": "https://it.wikipedia.org/wiki?curid=1502014", "title": "Fierbinti-Targ", "text": ""}
{"id": "1502015", "revid": "647919", "url": "https://it.wikipedia.org/wiki?curid=1502015", "title": "Fierbinti Targ", "text": ""}
{"id": "1502018", "revid": "1728", "url": "https://it.wikipedia.org/wiki?curid=1502018", "title": "Res sic stantibus", "text": ""}
{"id": "1502020", "revid": "164044", "url": "https://it.wikipedia.org/wiki?curid=1502020", "title": "Miroslav Djukic", "text": ""}
{"id": "1502024", "revid": "767487", "url": "https://it.wikipedia.org/wiki?curid=1502024", "title": "Caloosahatchee National Wildlife Refuge", "text": "Il Caloosahatchee National Wildlife Refuge (Rifugio Nazionale di Animali e piante selvatiche di Caloosahatchee) \u00e8 una parte del National Wildlife Refuge System (Sistema di Rifugo Nazionale di Animali e piante selvatiche) degli Stati Uniti, collocato sul Caloosahatchee River, dietro al Caloosahatchee Bridge dell'I-75, dentro la citt\u00e0 di Fort Myers. Il rifugio di 40 acri \u00e8 stato fondato il 1\u00ba gennaio 1921. \u00c8 amministrato come una parte del J.N. \"Ding\" Darling National Wildlife Refuge Complex."}
{"id": "1502026", "revid": "599013", "url": "https://it.wikipedia.org/wiki?curid=1502026", "title": "Manuel Pablo", "text": ""}
{"id": "1502027", "revid": "104108437", "url": "https://it.wikipedia.org/wiki?curid=1502027", "title": "Ad\u00e2ncata (Ialomi\u021ba)", "text": "Ad\u00e2ncata \u00e8 un comune della Romania di 2.849 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di due villaggi: Ad\u00e2ncata e Patru Fra\u021bi."}
{"id": "1502028", "revid": "767487", "url": "https://it.wikipedia.org/wiki?curid=1502028", "title": "Mandibola (entomologia)", "text": "In entomologia la mandibola \u00e8 un'appendice pari e, in genere, simmetrica dell'apparato boccale degli Insetti. Secondo alcuni autori deriva dalla differenziazione del primo somite dello gnatocefalo. Morfologicamente rappresenta il secondo paio delle appendici boccali (dopo il labbro superiore).\nLa mandibola nell'apparato boccale tipo.\nNell'apparato boccale masticatore tipo le mandibole si inseriscono fra il labbro superiore e prima delle mascelle, articolandosi con uno o due condili sul margine laterale della cavit\u00e0 orale (\"ipostoma\"); marcate differenze possono comunque presentarsi, nei vari ordini, in relazione all'articolazione di queste appendici con il resto del capo. \nOgni mandibola si presenta di forma subpiramidale, generalmente tozza negli insetti fitofagi, pi\u00f9 o meno sottile e spesso arcuata nelle forme predatrici. Eventuali rilievi o conformazioni particolari sono presenti secondo la funzione svolta da queste appendici, cos\u00ec come pu\u00f2 variare il movimento reciproco. Nella maggior parte degli insetti ad apparato boccale masticatore, le mandibole sono utilizzate come organo di masticazione, preposto perci\u00f2 alla triturazione dell'alimento o, nelle forme carnivore, anche come organo di presa (funzione raptatoria). \nIn alcuni insetti possono ridursi fino alla completa atrofia oppure, in altri, svilupparsi in modo abnorme fino a diventare veri e propri organi di difesa o di offesa. In quest'ultimo caso si riscontra spesso un dimorfismo di casta (es. i soldati delle termiti) o sessuale (es. i maschi del cervo volante)."}
{"id": "1502031", "revid": "349054", "url": "https://it.wikipedia.org/wiki?curid=1502031", "title": "Post mortem", "text": "Post mortem \u00e8 una locuzione latina il cui significato letterale \u00e8 \"dopo la morte\".\nPu\u00f2 riferirsi a:"}
{"id": "1502032", "revid": "547034", "url": "https://it.wikipedia.org/wiki?curid=1502032", "title": "Fouad Jumblatt", "text": "Era il padre di Kamal Jumblatt ed il nonno dell'attuale leader politico druso, Walid Jumblatt. Fu assassinato il 6 agosto 1921."}
{"id": "1502033", "revid": "729019", "url": "https://it.wikipedia.org/wiki?curid=1502033", "title": "Maurice-Louis-Joseph Gigot d'Elb\u00e9e", "text": "Biografia.\nNato a Dresda da una famiglia che viveva in Sassonia, venne in Francia nel 1777, e venne naturalizzato; prima della rivoluzione francese entr\u00f2 in un reggimento di cavalleria, divenne tenente, e diede le sue dimissioni nel 1783. Si spos\u00f2 e di conseguenza si ritir\u00f2 in una propriet\u00e0 di campagna vicino a Beaupr\u00e9au ad Anjou.\nCon lo scoppio della rivoluzione francese, segu\u00ec i principi a Coblenza; ma ritorn\u00f2 per obbedire alla legge che ordinava agli emigrati di rientrare. Nel 1793, i contadini di Beaupr\u00e9au lo scelsero come loro comandante. Le sue truppe si amplieranno pi\u00f9 di quelle di Bonchamps, Cathelineau e Stofflet. Serv\u00ec inizialmente sotto Cathelineau, venne candidato come generale in capo dopo la morte di quest'ultimo, batt\u00e9 i repubblicani a Coron e a Beaulieu.\nIn qualit\u00e0 di generale si trov\u00f2, il 30 luglio 1793, nella Battaglia di Lu\u00e7on vinta dai repubblicani e nella quale si espose ai pi\u00f9 grandi pericoli e contribu\u00ec a salvare l'esercito vandeano dalla completa rovina. Una seconda sconfitta dei vandeani a Lu\u00e7on, il 13 agosto seguente, fu ancora pi\u00f9 pesante.\nL'esercito reale fu completamente demolito nella Battaglia di Cholet dal generale Kl\u00e9ber. D'Elb\u00e9e, ferito gravemente in quest'ultima battaglia, fu inizialmente trasportato a Beaupr\u00e9au, quindi a Noirmoutier; poi tre mesi dopo, i repubblicani occuparono quest'isola nella battaglia di Noirmoutier, e d'Elb\u00e9e fu portato dinanzi ad un tribunale rivoluzionario, condannato a morte e fucilato sulla pubblica piazza di Noirmoutier, era stato portato su una poltrona perch\u00e9 le sue quattordici ferite non gli permettevano di tenersi in piedi.\nAl giudizio di molti biografi, D'Elb\u00e9e fu un uomo pio, di grande coraggio. I suoi soldati lo avevano chiamato \"Generale della Provvidenza\". La sua memoria \u00e8 stata abbastanza cancellata, questo generale non gradiva mettersi davanti della scena e abbastanza ingiustamente alcuni storici non riconoscono il suo importante ruolo nelle Guerre di Vandea. Fine stratega era molto gradito dei suoi soldati, Louis Marie Turreau nelle sue memorie, dir\u00e0 che ha visto i suoi soldati piangere appena sentivano il solo nome di D'Elb\u00e9e: \"Ad un fisico piacevole e distinto, D'Elb\u00e9e univa il talento necessario ad un capo di quella fazione. Soldato veterano, aveva addestrato i vandeani nel modo di combattere pi\u00f9 adatto alla localit\u00e0 ed alla mentalit\u00e0 di questo popolo.\" ed aggiunse: \"Questo capo aveva tutte le qualit\u00e0 per svolgere un ruolo importante. D'Elb\u00e9e ha dato prova del suo talento nelle esecuzioni dei suoi piani. I suoi tenenti sono stati sconfitti tutte le volte che si sono allontanati dai suoi piani.\""}
{"id": "1502034", "revid": "1305772", "url": "https://it.wikipedia.org/wiki?curid=1502034", "title": "Albe\u0219ti (Ialomi\u021ba)", "text": "Albe\u0219ti \u00e8 un comune della Romania di 1.301 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 3 villaggi: Albe\u0219ti, Bataluri, Marsilieni."}
{"id": "1502036", "revid": "287204", "url": "https://it.wikipedia.org/wiki?curid=1502036", "title": "Carmelo Battaglia", "text": "Biografia.\nDiscendente da una famiglia di architetti, di cui si ricordano lo zio Francesco Battaglia e il cugino Antonino Battaglia, oper\u00f2 essenzialmente a Catania nel corso dell'opera di ricostruzione avvenuta dopo il terribile terremoto del 1693.\nFra i suoi lavori pi\u00f9 importanti si ricorda la progettazione del prospetto nord di Palazzo degli Elefanti e il grande loggiato della chiesa di San Nicol\u00f2 l'Arena rimasto per\u00f2 incompiuto.\nFece anche un progetto della cupola della Cattedrale di Sant'Agata ma la sua morte precoce ne imped\u00ec poi la realizzazione."}
{"id": "1502037", "revid": "156618", "url": "https://it.wikipedia.org/wiki?curid=1502037", "title": "Maurice Louis Joseph Gigot d'Elb\u00e9e", "text": ""}
{"id": "1502038", "revid": "2116751", "url": "https://it.wikipedia.org/wiki?curid=1502038", "title": "Mitsubishi Electric", "text": "La Mitsubishi Electric Corporation (\u4e09\u83f1\u96fb\u6a5f\u682a\u5f0f\u4f1a\u793e Mitsubishi Denki Kabushiki-gaisha?) () \u00e8 una compagnia giapponese con sede a Tokyo, nel Tokyo Building. Produce materiale elettrico, elettronico ed architettonico, ed \u00e8 uno dei maggiori produttori di pannelli fotovoltaici. La societ\u00e0 \u00e8 stata fondata il 15 gennaio 1921."}
{"id": "1502040", "revid": "1776051", "url": "https://it.wikipedia.org/wiki?curid=1502040", "title": "Alexeni", "text": "Alexeni \u00e8 un comune della Romania di 2.358 abitanti, ubicato nel distretto di Ialomi\u021ba, nella regione storica della Muntenia."}
{"id": "1502043", "revid": "1573940", "url": "https://it.wikipedia.org/wiki?curid=1502043", "title": "Takahashi (fiume)", "text": "Il Takahashi (\u9ad8\u6881\u5ddd \"Takahashigawa\") \u00e8 un fiume del Giappone, il pi\u00f9 grande nella parte occidentale della prefettura di Okayama. \u00c8, insieme ai suoi affluenti, uno dei tre principali bacini di drenaggio della prefettura di Okayama (gli altri sono quelli dei fiumi Yoshii ed Ashai).\nAttraversa le citt\u00e0 di Niimi, Takahashi, S\u014dja, e Kurashiki presso la quale sfocia nel Mare Interno.\nIl suo principale affluente \u00e8 il fiume Nariwa."}
{"id": "1502045", "revid": "123585594", "url": "https://it.wikipedia.org/wiki?curid=1502045", "title": "Baba O'Riley", "text": "Baba O'Riley \u00e8 un brano musicale scritto da Pete Townshend, traccia di apertura del quinto album degli Who, \"Who's Next\", del 1971. Doveva essere inserita nell'Opera rock \"Lifehouse\" che non \u00e8 mai stata terminata, e quindi \u00e8 stata inclusa in quest'album. E' anche nota informalmente come \"\"Teenage Wasteland\". Il titolo della canzone non \u00e8 collegato con il testo ma \u00e8 un riferimento ai personaggi che ne hanno ispirato il testo e la musica: il testo, riferito alla vita e alla filosofia di Meher Baba, e la musica, forma di minimalismo il cui stile ricorda molto i brani di Terry Riley. \u00c8 la n. 340 nella lista delle 500 migliori canzoni secondo \"Rolling Stone\".\nVenne pubblicato come singolo insieme a \"My Wife\"\" in diversi Paesi europei ma non nel Regno Unito. Malgrado questo, resta una delle canzoni pi\u00f9 famose della band, e un classico nelle radio rock.\nStruttura musicale.\nIl brano ha una struttura un po' insolita rispetto al suo genere, in quanto non mantiene una ripetizione costante strofa-ritornello e non sono ben identificabili strofe e ritornelli, poich\u00e9 hanno struttura molto simile. \u00c8 per\u00f2 approssimativamente riassumibile cos\u00ec: \u00e8 formato da una lunga introduzione iniziale, una strofa, un interludio, un'altra strofa, un breve assolo di chitarra, il ritornello e poi un assolo di violino.\nIl brano si apre con quella che sembra una sequenza di sintetizzatore (in realt\u00e0 Pete Townshend utilizz\u00f2 un effetto del suo organo Lowrey chiamato \"Marimba Repeat\") alla cui base stanno la prima, la quinta e l'ottava seguente, rispettivamente Fa, Do e il Fa nella scala successiva. Dalla terza battuta l'arpeggio diventa una forma di assolo che continuer\u00e0 di sottofondo per tutta la canzone, anche se alla base rimangono quelle tre note. Al minuto 0.32 si introduce il pianoforte, che recita gli accordi che saranno il tema principale del brano: un Fa lungo 3/4, un Do che completa la battuta con il quarto rimanente, e un Sib di 4/4.\nDopo 8 battute (4 ripetizioni della serie di accordi) si inserisce la batteria, con un groove abbastanza semplice (anche se poi durante la canzone verranno utilizzati parecchi fill), formato da un colpo di grancassa al primo quarto, uno sul rullante al secondo quarto, al terzo la grancassa \u00e8 raddoppiata e al quarto nuovamente il rullante, ostinato suonato su crash; i cambi di accordo (sul 4\u00b0 quarto e sul 1\u00b0 della battuta seguente) sono sottolineati sempre con crash, suonati con dinamiche pi\u00f9 forti.\nPassano altre 8 battute e si introducono insieme basso (la cui parte sono i soliti tre accordi) e una voce squillante su toni medio-alti. Dopo 16 battute, si introduce la chitarra, che segna la fine della strofa cantata e che prosegue sullo stesso tema dei tre accordi, suonati in powerchord, per 10 battute, alla fine delle quali tutti gli strumenti suonano un lungo do che sfuma e che lascia spazio alla sola voce con la base di organo, il che si pu\u00f2 definire un Interludio, e che dopo 8 battute lascia nuovamente spazio a un'altra strofa, al termine della quale trova spazio un assolo di chitarra che introduce e prosegue durante il \"ritornello\", che ha per\u00f2 una struttura molto simile, se non per la parte vocale, alla strofa.\nLa voce si ferma qui, mentre gli strumenti continuano con un assolo di chitarra e poi di violino, durante il quale il brano cambia radicalmente struttura spostandosi su un ritmo Klezmer (\u00e8 stato il batterista Keith Moon a proporne l'utilizzo in quest'ultima parte). Il brano si conclude con un progressivo aumento di velocit\u00e0, fino a finire d'improvviso.\nIl testo.\nPete Townshend scrisse Baba O'Riley come parte di un'opera rock chiamata \"Lifehouse\" che non ha mai completato. Voleva prendere le idee del guru spirituale indiano Meher Baba e in qualche modo tradurle in musica - in particolare, il tipo di suoni ripetitivi, modali prodotti dal compositore minimalista Terry Riley. Il brano \u00e8 stato cos\u00ec chiamato Baba O'Riley, in omaggio ai suoi idoli.\nIl testo, forse tra i primi del periodo a trattare problematiche giovanili, parla di un ragazzo che si \u00e8 \"dovuto fare da s\u00e9\", che ha dovuto lavorare per vivere e che \"non ha bisogno di lottare per provare che ha ragione, n\u00e9 di essere perdonato\". Alla fine questo ragazzo, insieme a Sally (che probabilmente \u00e8 la sua ragazza) viagger\u00e0 per raggiungere \"the happy ones\", ovvero coloro che sono felici.\nCover.\nQuesta canzone \u00e8 stata oggetto di cover da parte di molti gruppi:\nDiffusione mediatica.\nLa canzone \u00e8 stata usata in svarialti film e telefilm, i pi\u00f9 conosciuti dei quali sono:"}
{"id": "1502047", "revid": "123015223", "url": "https://it.wikipedia.org/wiki?curid=1502047", "title": "Nicola Pistoia", "text": "Biografia.\nHa iniziato la sua carriera di attore a fine anni settanta con i film-commedia all'italiana. Nel 1988 ha partecipato al giallo per bambini \"Operazione pappagallo\", opera prima del regista romano Marco Di Tillo su sceneggiatura scritta dallo stesso Marco Di Tillo insieme a Piero Chiambretti e Claudio Delle Fratte. Nel cast vi erano anche Syusy Blady, Leo Gullotta, Tiberio Murgia e Didi Perego.\nHa recitato in \"Quattro bravi ragazzi\" con Michele Placido, Tony Sperandeo e Giancarlo Dettori, \"Caro maestro\" con Marco Columbro e Elena Sofia Ricci, \"Finalmente soli\" e \"Finalmente Natale\" con Gerry Scotti e Maria Amelia Monti. Ha partecipato inoltre alla miniserie televisiva \"Giovanni Paolo II\".\nNel 2001 ha recitato e diretto \"Stregati dalla Luna\", con Pino Ammendola e Maurizio Casagrande.\nNel 2004 \u00e8 stato nel cast del film \"In questo mondo di ladri\" diretto da Carlo Vanzina.\nIn teatro \u00e8 stato uno dei protagonisti de \"Uomini sull'orlo di una crisi di nervi\" del 1993 e, dal 2010, di \"Ben Hur - una storia di ordinaria periferia\", spettacolo di cui ha curato pure la regia."}
{"id": "1502052", "revid": "287204", "url": "https://it.wikipedia.org/wiki?curid=1502052", "title": "Antonino Battaglia", "text": "Biografia.\nFiglio del pi\u00f9 noto architetto Francesco Battaglia, Antonino lavor\u00f2, con il padre e con il cugino Carmelo Battaglia, all'opera di riedificazione della citt\u00e0 di Catania dopo il disastroso terremoto del 1693 che rase al suolo Catania.\nFra le opere da lui realizzate o alle quali prest\u00f2 la sua opera si ricorda Palazzo Biscari, nel quale subentr\u00f2 al padre dopo la morte di quest'ultimo, la chiesa della Purit\u00e0, un intervento di risanamento nel Palazzo dell'Universit\u00e0 di Catania, e lavori nel grande cantiere della chiesa di San Nicol\u00f2 l'Arena dove oper\u00f2 in collaborazione con il padre ed il cugino. Altri suoi lavori sono la balaustra della cattedrale di Sant'Agata ed il prospetto della chiesa di Santa Maria dell'Aiuto."}
{"id": "1502057", "revid": "1873126", "url": "https://it.wikipedia.org/wiki?curid=1502057", "title": "Labbro superiore", "text": "In entomologia il labbro superiore o labrum \u00e8 un'appendice dispari dell'apparato boccale degli Insetti. Secondo alcuni autori deriva dalla differenziazione del primo somite del procefalo , perci\u00f2 a rigore non dovrebbe essere considerata un'appendice boccale. Funzionalmente \u00e8 tuttavia integrato nell'apparato boccale e chiude anteriormente l'apertura boccale.\nIl \"labrum\" nell'apparato boccale tipo.\nNell'apparato boccale masticatore tipo il labbro superiore \u00e8 situato anteriormente (o dorsalmente usando un punto di vista pi\u00f9 rigoroso) rispetto all'apertura boccale. Si presenta come un segmento pi\u00f9 o meno quadrangolare, non provvisto di una funzionalit\u00e0 specifica, articolato dorsalmente con il \"clipeo\", con il quale \u00e8 talvolta fuso. Pu\u00f2 concorrere alla presa degli alimenti."}
{"id": "1502061", "revid": "484362", "url": "https://it.wikipedia.org/wiki?curid=1502061", "title": "Prefaringe", "text": "In entomologia, la prefaringe o ipofaringe \u00e8 un organo presente nell'apertura boccale degli Insetti, assimilabile impropriamente ad una sorta di lingua.\nDi varia forma e sviluppo, suddivide l'apertura boccale in due cavit\u00e0: in quella ventrale, detta \"salivarium\", sboccano i condotti escretori delle ghiandole salivari; quella dorsale, detta \"cibarium\", \u00e8 il tratto iniziale del canale digerente, che prosegue nella \"faringe\"."}
{"id": "1502063", "revid": "339392", "url": "https://it.wikipedia.org/wiki?curid=1502063", "title": "Vorw\u00e4rts Francoforte", "text": ""}
{"id": "1502064", "revid": "729019", "url": "https://it.wikipedia.org/wiki?curid=1502064", "title": "Riserva di valore", "text": "Una riserva di valore \u00e8 un bene (materiale o immateriale) che tende a conservare il suo valore nel tempo, e per tale motivo pu\u00f2 essere detenuto per un utilizzo futuro senza il pericolo che si \"deteriori\".\nIl carattere di riserva di valore non pu\u00f2 essere assente negli strumenti di pagamento, in quanto l'uso di uno strumento di pagamento presuppone il fatto che la sua temporanea detenzione non ne faccia perdere il valore (in termini di potere d'acquisto).\nNon a caso i primi strumenti di pagamento furono beni non deperibili, fino ad arrivare ai metalli preziosi (poi coniati sotto forma di moneta metallica), dotati di particolare resistenza; nel caso della moneta cartacea convenzionale la stabilit\u00e0 del potere d'acquisto (conservazione del valore di scambio) risiede nella garanzia rappresentata dalla gestione anti-inflazionistica della politica monetaria da parte della banca centrale.\nPer un dato bene la presenza del carattere di riserva di valore \u00e8 condizione necessaria ma non sufficiente perch\u00e9 sia presente anche il carattere di strumento di pagamento (si pu\u00f2 quindi avere una riserva di valore che non funge da strumento di pagamento, ma non si pu\u00f2 avere uno strumento di pagamento che non abbia un minimo di propriet\u00e0 di conservare il proprio valore nel tempo)."}
{"id": "1502066", "revid": "298229", "url": "https://it.wikipedia.org/wiki?curid=1502066", "title": "Festivit\u00e0 della Chiesa ortodossa", "text": "Le principali festivit\u00e0 della Chiesa ortodossa sono suddivise in dodici grandi feste e cinque festivit\u00e0 maggiori."}
{"id": "1502077", "revid": "969332", "url": "https://it.wikipedia.org/wiki?curid=1502077", "title": "Alonzo di Benedetto", "text": "Biografia.\nPoco si conosce sulla vita di questo architetto che, assieme a molti altri, fra i quali si ricorda Francesco Battaglia, partecip\u00f2 alla ricostruzione di Catania dopo il Terremoto del Val di Noto del 1693. \nFra le opere a lui attribuite si ricordano Palazzo Biscari, Palazzo Tezzano e Palazzo del Seminario dei Chierici."}
{"id": "1502078", "revid": "62221", "url": "https://it.wikipedia.org/wiki?curid=1502078", "title": "Apparato boccale", "text": ""}
{"id": "1502088", "revid": "119958544", "url": "https://it.wikipedia.org/wiki?curid=1502088", "title": "Contratto unilaterale", "text": "Un contratto unilaterale \u00e8 un contratto che fa sorgere obblighi in capo solo a una o ad alcune delle parti. I contratti unilaterali si contrappongono, pertanto, ai \"contratti sinallagmatici\" o \"bilaterali\",Il vigente Codice civile italiano parla di \"contratti a prestazioni corrispettive\". Parte della dottrina ritiene, per\u00f2, che tale concetto non coincida con quello di contratto sinallagmatico che fanno sorgere obblighi in capo a tutte le parti.\nCaratteri generali.\nA dispetto del nome, i contratti unilaterali sono pur sempre atti giuridici (e, pi\u00f9 precisamente, negozi giuridici) bilaterali o, addirittura, plurilaterali, in quanto imputati a due o pi\u00f9 soggetti (le parti del contratto); vanno perci\u00f2 distinti dai negozi giuridici unilaterali, ad esempio il testamento, che sono invece imputati a un solo soggetto (nell'esempio, il testatore).\nEsempi di contratto unilaterale sono il deposito gratuito (per parte della dottrina, anche quello oneroso), il mutuo, la fideiussione, il comodato e la donazione laddove, come in Italia, ha natura contrattuale. Il concetto di contratto unilaterale non coincide con quello di \"contratto a titolo gratuito\", nel quale una parte ottiene un vantaggio senza affrontare alcun sacrificio patrimoniale, che \u00e8 sopportato unicamente dall'altra o da altre parti: il mutuo oneroso, ad esempio, non fa sorgere obbligazioni in capo a una delle parti, il mutuante, ed \u00e8 quindi contratto unilaterale, ma comporta sacrifici patrimoniali in capo sia al mutuatario (il pagamento degli interessi), sia al mutuante (la privazione della disponibilit\u00e0 di quanto prestato fino alla restituzione).\nLa categoria dei contratti unilaterali \u00e8 propria degli ordinamenti di civil law; infatti, negli ordinamenti di common law non sono considerati \"contract\" gli accordi non connotati dalla \"consideration\", lo scambio di prestazioni, e quindi dal sorgere di obblighi in capo a tutte le parti. In questi ordinamenti una promessa priva di \"consideration\" pu\u00f2 essere resa vincolate solo se fatta con le forme del \"deed\", atto connotato da una serie di requisiti formali. Anche in questi ordinamenti si parla di \"unilateral contract\", ma con un significato diverso: \u00e8 il \"contract\" con il quale una parte fa una promessa non in cambio di una promessa dell'altra parte (come avviene nel \"bilateral contract\") ma di un suo concreto comportamento (\"executed consideration\"), sicch\u00e9 il contratto si conclude solo nel momento in cui tale comportamento viene effettivamente tenuto.\nOrdinamento italiano.\nNell'ordinamento italiano il vigente Codice civile non parla pi\u00f9 di contratto unilaterale, n\u00e9 contiene una definizione dello stesso, come faceva l'art. 1100 del Codice del 1865. All'art. 1333, rubricato \"Contratto con obbligazioni del solo proponente\", stabilisce che: \u00abLa proposta diretta a concludere un contratto da cui derivino obbligazioni solo per il proponente \u00e8 irrevocabile appena giunge a conoscenza della parte alla quale \u00e8 destinata. Il destinatario pu\u00f2 rifiutare la proposta nel termine richiesto dalla natura dell'affare o dagli usi. In mancanza di tale rifiuto il contratto \u00e8 concluso.\u00bb\nLa disposizione ha suscitato ampio dibattito in dottrina, a cominciare dalla sua portata; \u00e8, infatti, diffusa l'idea che non si applichi a tutti i contratti unilaterali. Molti autori ritengono sia applicabile ai soli contratti che sono a titolo gratuito e non prevedono oneri a carico del beneficiario. Sovente si esclude anche che sia applicabile alla donazione, non foss'altro perch\u00e9, altrimenti, offrirebbe la possibilit\u00e0 di aggirare i requisiti formali degli artt. 769 e segg. c.c. \u00c8 stata esclusa anche l'applicabilit\u00e0 ai contratti che trasferiscono diritti reali, per lo meno nei casi in cui tali diritti comportano obblighi e responsabilit\u00e0 in capo al titolare. Pare, inoltre, evidente che la norma non trovi applicazione per i contratti reali (deposito, mutuo, comodato ecc.), per il cui perfezionamento \u00e8 necessaria la materiale consegna della cosa oggetto del contratto.\nLa dottrina si \u00e8 anche interrogata sull'incidenza del particolare modo di conclusione disciplinato dall'art. 1333 sulla natura stessa del negozio. Una diffusa ricostruzione vede nel silenzio, serbato dal destinatario sulla proposta, un'accettazione tacita della stessa, ma non manca chi, invece, ritiene che in questo modo la conclusione del contratto prescinda dall'incontro tra proposta e accettazione o, addirittura, che non si sia in presenza di un contratto ma di un negozio unilaterale a effetti bilaterali."}
{"id": "1502090", "revid": "52076", "url": "https://it.wikipedia.org/wiki?curid=1502090", "title": "Dormizione della Tuttasanta De\u00ecpara", "text": ""}
{"id": "1502092", "revid": "484362", "url": "https://it.wikipedia.org/wiki?curid=1502092", "title": "Nativit\u00e0 di Cristo", "text": ""}
{"id": "1502093", "revid": "52076", "url": "https://it.wikipedia.org/wiki?curid=1502093", "title": "Nativit\u00e0 della Tuttasanta De\u00ecpara", "text": ""}
{"id": "1502094", "revid": "52076", "url": "https://it.wikipedia.org/wiki?curid=1502094", "title": "Santa Teofania", "text": ""}
{"id": "1502096", "revid": "52076", "url": "https://it.wikipedia.org/wiki?curid=1502096", "title": "Esaltazione della Croce del Signore", "text": ""}
{"id": "1502097", "revid": "52076", "url": "https://it.wikipedia.org/wiki?curid=1502097", "title": "Santa Annunciazione", "text": ""}
{"id": "1502098", "revid": "484362", "url": "https://it.wikipedia.org/wiki?curid=1502098", "title": "Ingresso del Signore a Gerusalemme", "text": ""}
{"id": "1502099", "revid": "52076", "url": "https://it.wikipedia.org/wiki?curid=1502099", "title": "Ingresso al Tempio del Signore", "text": ""}
{"id": "1502100", "revid": "123908009", "url": "https://it.wikipedia.org/wiki?curid=1502100", "title": "Ascensione (festivit\u00e0)", "text": "L'Ascensione (nome completo: Ascensione del Signore, in latino: \"Ascensio Domini nostri Jesu Christi\") \u00e8, nell'anno liturgico, una festa cristiana del tempo pasquale celebrata quaranta giorni dopo la Pasqua. In essa si fa memoria dell'evento dell'Ascensione di Ges\u00f9. La sua celebrazione, nella Chiesa cattolica, pu\u00f2 essere posticipata alla domenica successiva.\nIl termine deriva dal latino \"ascensio\" e significa salita, ascensione.\nNel cattolicesimo.\nNel rito romano la celebrazione ha il grado di solennit\u00e0 e, secondo il Codice di diritto canonico, \u00e8 una delle feste di precetto. Nei tre giorni che precedono l'Ascensione viene data la possibilit\u00e0, secondo quanto indicato nell'adattamento del \"Benedizionale\" a cura della CEI, di celebrare un \"triduo\", noto anche come rogazioni. L'Ascensione ha una celebrazione vigilare che prevede l'antifona introitale \"Regna terr\u00e6.\"\nLa spiritualit\u00e0 di questa Solennit\u00e0 \u00e8 bene riassunta nelle parole di dom Gu\u00e8ranger: \nStoria liturgica.\nAgostino riporta che la celebrazione della \"Ascensio Domini in coelum\" \u00e8 diffusa \"Toto terrarum orbe\" e, secondo il vescovo di Ippona, sarebbe stata istituita dagli stessi Apostoli o da un successivo Sinodo generale sub-apostolico. Come il Righetti nota, questa ipotesi agostiniana \u00e8 poco probabile giacch\u00e9 \"nessuno dei Concili e degli scrittori ecclesiastici anteriori al IV secolo mostra di conoscerne l'esistenza\". La narrazione di Egeria, invece, testimonierebbe la commemorazione della Ascensione all'interno della festa di Pentecoste a Gerusalemme che sarebbe conservata da una antica tradizione siriaca di celebrare questa solennit\u00e0 proprio a Pentecoste.\nA Roma, la celebrazione della Ascensione \u00e8 testimoniata per la prima volta da papa Leone Magno quaranta giorni dopo la Pasqua.\nPio V stabil\u00ec che in questa solennit\u00e0, dopo il canto del Vangelo, venisse rimosso il cero pasquale che, anticamente, era spento nella Dominica in albis. Tale disposizione \u00e8 stata modificata dalla riforma liturgica di Paolo VI, che prevede che il cero resti vicino all'ambone fino a Pentecoste. Nella tradizione ambrosiana, diversamente, veniva innalzato per simboleggiare il Cristo ascendente.\nA partire dal XV secolo venne introdotta una ottava che fu poi soppressa da Papa Pio XII nel 1955 in favore della novena di Pentecoste.\nLa solennit\u00e0 \u00e8 conosciuta anche con il nome di \"Viri Galilaei\", le parole iniziali dell'Antifona d'Ingresso alla Messa della Festivit\u00e0.\nCanti gregoriani della celebrazione.\nGi\u00e0 al mercoled\u00ec che precede la feria V della sesta settimana dopo Pasqua, ha inizio, nel \"Liber Usualis\" precedente il Concilio Vaticano II, il \"Tempus Ascensionis\" e troviamo \"In Ascensione Domini in I Vesperis.\" \u00c8 prevista la Vigilia dell\u2019Ascensione di N. Signore Ges\u00fa Cristo (II classe). Al gioved\u00ec ha luogo la \"Missa\" che, dove la solennit\u00e0 non \u00e8 di precetto, viene posticipata alla domenica. Il proprio della celebrazione, rimasto sostanzialmente simile anche dopo la riforma liturgica, \u00e8 riportato di seguito con le indicazioni LU (\"Liber Usualis\") per i testi precedenti il Concilio e RA (rito attuale) per il rito romano attuale.\nSono testimoniate anche alcune sequenze per il giorno dell'Ascensione: \"Adest dies sanctus\", \"Festum nunc celebre\", \"Summi triumphum regis\", \"Christus hunc diem\" e dei tropi per il \"Kyrie\": \"Christus ascendit in caelis\", \"Christus ascendit dulcibus hymnis\".\nAntichi riti e piet\u00e0 popolare.\nCome \u00e8 testimoniato da dom Gu\u00e9ranger, la celebrazione liturgica della Ascensione \u00e8 affiancata, nella tradizione, da alcune pratiche legate alla piet\u00e0 popolare. Tra esse si ricorda la processione medievale prima della Messa che voleva ricordare il cammino di Ges\u00f9 e dei suoi discepoli al monte degli Ulivi e la benedizione del pane e di alcune primizie di frutta in memoria dell'ultimo pasto che Ges\u00f9 fece nel Cenacolo.\nProprio della \"Processio in die Ascensionis Domini\" troviamo una testimonianza nella \"Summa\" liturgica di Guglielmo di Auxerre:\nTra le pratiche di piet\u00e0 popolare, l'Ascensione di Ges\u00f9 \u00e8 meditata nella dodicesima stazione della Via Lucis e nel secondo dei misteri gloriosi del Santo Rosario."}
{"id": "1502101", "revid": "52076", "url": "https://it.wikipedia.org/wiki?curid=1502101", "title": "Ingresso al Tempio della Tuttasanta De\u00ecpara", "text": ""}
{"id": "1502104", "revid": "52076", "url": "https://it.wikipedia.org/wiki?curid=1502104", "title": "Santa Trasfigurazione", "text": ""}
{"id": "1502111", "revid": "729019", "url": "https://it.wikipedia.org/wiki?curid=1502111", "title": "Ugolino Cavalcab\u00f2", "text": "Biografia.\nDal 1397 fu per sei anni prigioniero di Gian Galeazzo Visconti e liberato soltanto per la morte di questi, il 30 maggio del 1403.\nFattosi acclamare signore di Cremona, diede manforte a tutti i Guelfi di Lombardia, con i quali, stretta una lega, combatt\u00e9 contro i figli di Gian Galeazzo e i Ghibellini, ma fatto prigioniero a Manestrio il 14 dicembre del 1404, perdette la Signoria, che fu assunta da Carlo, suo cugino.\nFuggito dalla prigione nel 1406, contese al cugino l'usurpato potere, ma Cabrino Fondulo, offertosi come paciere, diede alle parti avversarie un gran banchetto nel suo castello, che doveva essere l'auspicio di una pace generale, e fece trucidare barbaramente tutti, il 26 luglio del 1406, rimanendo cos\u00ec il solo signore di Cremona. Si ritiene che Cavalcab\u00f2 mor\u00ec proprio in questo agguato. La moglie Donatalla con il figlio Guglielmo e il resto della famiglia, scapp\u00f2 trovando rifugio a Viadana nel castello di propriet\u00e0. La figlia Giovanna, a ricordo della sua tragica morte, fece costruire una cappella all'esterno della chiesa di Sant'Agostino di Cremona, sulla cui volta vi sono affrescati i fatti della sua vita."}
{"id": "1502115", "revid": "75435", "url": "https://it.wikipedia.org/wiki?curid=1502115", "title": "Fonte sacerdotale", "text": ""}
{"id": "1502119", "revid": "254059", "url": "https://it.wikipedia.org/wiki?curid=1502119", "title": "Carlo Cavalcab\u00f2 (signore di Cremona dal 1307)", "text": "Biografia.\nFu signore di Cremona, avendovi conquistando il potere nel 1307.\nPrese parte a tutte le vicende che sommossero la bassa Lombardia, tra le quali il suo assalto alla citt\u00e0 di Parma, in compagnia del fratello Giacomo, per rimettere nella signoria i Rossi. La venuta di Arrigo VII lo distolse da molti propositi frenando le sue ire.\nLasciata Cremona per paura dell'imperatore, vi ritorn\u00f2 quando questi prese la via per Roma. Tent\u00f2 l'acquisto di Soncino, e dopo un assedio riusc\u00ec ad impossessarsene, ma i Barb\u00f2, che ne erano i padroni, invocarono l'aiuto di Guarnieri conte di Hoemburg, vicario imperiale di Brescia e riuscirono a sconfiggere Carlo il 14 giugno 1312."}
{"id": "1502120", "revid": "125225490", "url": "https://it.wikipedia.org/wiki?curid=1502120", "title": "Targhe d'immatricolazione dell'Armenia", "text": "Le targhe d'immatricolazione dell'Armenia sono destinate ad identificare i veicoli immatricolati nel Paese caucasico.\nCaratteristiche e modifiche intervenute.\nLe targhe pi\u00f9 diffuse sono rettangolari, di dimensioni conformi agli standard europei (520 \u00d7 112 mm) e con caratteri neri alfanumerici su sfondo bianco riflettente. Sono composte, da sinistra a destra, da due cifre che identificano l'area di immatricolazione (non presenti nei motocicli e nei ciclomotori), due lettere ed altre tre cifre. &lt;br&gt;Si trovano in circolazione anche targhe disposte su due righe, sia per autoveicoli (320 \u00d7 160 mm) che per motoveicoli. &lt;br&gt;A sinistra \u00e8 scritta la sigla internazionale AM sopra la quale, dal 6 agosto 2014, \u00e8 posizionata la bandiera armena. Sempre a sinistra sono impressi un ologramma di sicurezza, adesivo e di forma circolare, attestante l'avvenuto pagamento del bollo automobilistico, e un codice Data Matrix. Una striscia olografica verticale \u00e8 anteposta al primo numero. &lt;br&gt;Le targhe dei motocicli e dei ciclomotori hanno le due lettere in alto e il numero di tre cifre in basso. Nelle targhe dei rimorchi e delle macchine agricole, al contrario, le cifre (quattro) sono posizionate sulla linea superiore e le lettere su quella inferiore.\nNelle targhe emesse dal 1996 alla data sopra specificata le lettere erano pi\u00f9 piccole delle cifre, come nelle targhe russe, e i caratteri meno marcati rispetto a quelli del FE-Schrift attualmente utilizzati.&lt;br&gt;Fino al 2010 i motocicli e i rimorchi mantennero il formato sovietico e la sigla AP.\nNelle targhe attuali vengono usate le seguenti lettere: A, B, C, D, E, F, G, H, I, J, K, L, M, N, O, P, Q, R, \u054f (che nell'alfabeto armeno corrisponde alla lettera latina \"T\"), T. \u054d (che corrisponde alla lettera latina \"S\"), V, W, X, Y e Z. &lt;br&gt;\"G\" e \"I\", nelle combinazioni \"GG\" e \"II\", sono utilizzate dal 6 agosto 2014 esclusivamente nei veicoli della Polizia e della Procura Generale della Repubblica. Sono state aggiunte: la lettera \"X\" nei primi mesi del 2016, la \"B\" e la \"H\" nel 2017, la \"J\" nel 2018, la \"E\", la \"K\", la \"W\" e la \"Y\" nel 2019.\nCome nel formato precedente, il numero composto da due cifre (vedi l'elenco sotto riportato), che nei veicoli intestati a proprietari privati precede le lettere, indica la provincia di immatricolazione; segue le lettere se il veicolo \u00e8 intestato ad una persona giuridica, cio\u00e8 a societ\u00e0, corpi, enti pubblici. \nRepubblica di Artsakh (ex Nagorno-Karabakh).\nLe targhe d'immatricolazione della repubblica di Artsakh, emesse nella repubblica autoproclamatasi indipendente il 10 dicembre 1991, utilizzano lo stesso sistema e formato di quelle armene. Poich\u00e9 attualmente non esiste un vincolo obbligatorio di un numero a una regione, non \u00e8 sempre possibile distinguerle dalle targhe corrispondenti alle altre aree di immatricolazione, sebbene vengano solitamente usati i codici numerici identificativi 22 e 90 (es.:codice_1)."}
{"id": "1502122", "revid": "15756", "url": "https://it.wikipedia.org/wiki?curid=1502122", "title": "Coro il Rifugio", "text": "Il Coro il Rifugio di Seregno (Monza e Brianza) \u00e8 stato fondato nel 1966 ed \u00e8 diretto dal Maestro Fabio Triulzi. Il repertorio attinge dal Canto Popolare e Folcloristico della tradizione Lombarda e dell'Italia settentrionale, con alcune armonizzazioni dello stesso Maestro Triulzi.\nDirezione Coro.\nDal 1966 si sono succeduti i maestri: Ambrogio Colciago (1966 - 1967), Tarcisio Noseda, Giovanni Barzaghi, Oreste Tagliabue (1968 - 1999), Antonio Colombo (2000 - 2005). Dal settembre 2005 il Coro \u00e8 diretto dal maestro Fabio Triulzi, diplomato in Musica Corale e Direzione di Coro.\nTourn\u00e9e e concerti.\n\"Dal 1966 il Coro si \u00e8 esibito in innumerevoli concerti.\"\nRassegna Citt\u00e0 di Seregno.\nNel maggio del 2007 il Coro il Rifugio ha organizzato la 1\u00aaRassegna di Canto Corale Popolare denominata: \"Citt\u00e0 di Seregno\". La Rassegna avr\u00e0 cadenza annuale con la partecipazione di rinomate corali sia italiane che estere. Alla prima edizione ha partecipato il Coro Monte Cauriol di Genova."}
{"id": "1502123", "revid": "600229", "url": "https://it.wikipedia.org/wiki?curid=1502123", "title": "Doppia corda", "text": "Per doppie corde si intende la messa in vibrazione contemporanea di due corde contigue per mezzo dell'archetto.\nLo sfregamento dei crini sulle corde con gli archetti moderni non consente di metter in vibrazione pi\u00f9 di due corde contemporaneamente.\nNegli strumenti rinascimentali e protobarocchi della famiglia delle \"lire\", il ponticello molto meno arcuato che negli altri strumenti ad arco consente di eseguire accordi anche su tre corde."}
{"id": "1502126", "revid": "21880", "url": "https://it.wikipedia.org/wiki?curid=1502126", "title": "Phascolarctos", "text": ""}
{"id": "1502140", "revid": "729019", "url": "https://it.wikipedia.org/wiki?curid=1502140", "title": "Anencefalia", "text": "L'anencefalia \u00e8 una malformazione congenita grave che si pu\u00f2 riscontrare durante il primo mese di gravidanza, quando il nascituro appare privo totalmente o parzialmente della volta cranica e dell'encefalo.\nEpidemiologia.\nLa percentuale sul totale dei nascituri si attesta su valori molto bassi (meno di 1 su 1000).\nSegni clinici.\nIl primo segno clinico \u00e8 la mancanza di neurulazione craniale (mancata chiusura del neuroporo anteriore al 24\u00ba giorno), che comporta gravi squilibri e scompensi.\nEziologia.\nGeneralmente la causa \u00e8 idiopatica, con molteplici fattori all'origine.\nCause di morte.\nL'assenza non soltanto della volta ma anche dei tessuti che si trovano attorno (vengono a mancare, quindi, cervello, emisferi cerebrali, cranio, ecc.), portano alla sicura morte del nascituro."}
{"id": "1502154", "revid": "185700", "url": "https://it.wikipedia.org/wiki?curid=1502154", "title": "Collegio giudicante", "text": ""}
{"id": "1502160", "revid": "1326403", "url": "https://it.wikipedia.org/wiki?curid=1502160", "title": "Il marinaio", "text": "Il marinaio. Dramma statico in un quadro \u00e8 un'opera dello scrittore portoghese Fernando Pessoa.\nIl dramma venne composto da Pessoa in una sola notte fra l'11 e il 12 ottobre del 1913 e due anni dopo, nel 1915, esso venne pubblicato sul primo numero dalla rivista \"Orpheu\" dopo sostanziali modifiche.\nSi tratta di un dialogo a tre voci condotto da tre \"donzelle\" che vegliano in una stanza circolare per una sola notte un'amica morta e, che nel timore di dissolversi con la luce dell'alba, decidono di parlare e raccontarsi i loro sogni per credersi reali.Uno dei sogni della seconda vegliatrice \u00e8 quello di un vecchio marinaio che aveva fatto naufragio \nCritica.\n\"Il marinaio\" \u00e8 stato definito dalla maggior parte della critica, a partire dal 1952 ad oggi, un dramma di carattere simbolista che risente dell'influenza di Maeterlinck, ma, lo stesso Tabucchi che nel 1970 sosteneva questa tesi, nel saggio intitolato \"Una sciarada per il marinaio\" scritto nel 1988 che accompagna come commento l'opera, rivede le sue affermazioni e, pur sostenendo che dal punto di vista linguistico \"Il marinaio\" \u00e8 un testo dai molti caratteri simbolisti, egli scrive che: \"...non sarebbe implausibile pensare che il sigillo del \"Marinaio\", piuttosto che nel simbolismo del poeta belga, sia da cercarsi nella poesia shakespeariana che Pessoa ha studiato ed esaminato con fervore e puntiglio\".\nNella sua nota alla traduzione, Tabucchi fa notare che quella de \"Il marinaio\" \u00e8 una lingua che non potrebbe essere usata nel discorso parlato e che, se per paradosso il poema \u00e8 stato chiamato dallo stesso autore \"dramma statico\", esso \u00e8 un teatro scritto non tanto per essere recitato quanto per essere letto."}
{"id": "1502161", "revid": "339392", "url": "https://it.wikipedia.org/wiki?curid=1502161", "title": "Stazione di Campo di Marte", "text": ""}
{"id": "1502162", "revid": "125846149", "url": "https://it.wikipedia.org/wiki?curid=1502162", "title": "Permafrost", "text": "Il termine inglese permafrost (pron. ; composto di \"perma\"(\"nent\"), \"permanente\", e \"frost\", \"gelato\"), in italiano permagelo, designa un terreno tipico delle regioni fredde ad esempio dell'estremo Nordeuropa, della Siberia e dell'America settentrionale dove il suolo \u00e8 perennemente ghiacciato (non necessariamente con presenza di masse di acqua congelata).\nLocalizzazione geografica.\nIl \"permafrost\" \u00e8 presente primariamente nelle regioni artiche, in prossimit\u00e0 dei poli, ma anche in alta montagna (nelle Alpi a partire da quote di circa s.l.m, in funzione dell'esposizione). \u00c8 valutato che le superfici con permagelo riguardino il e ben il 20-24% dell'emisfero settentrionale. Il permagelo pu\u00f2 raggiungere la profondit\u00e0 di nel nord della Siberia e di alcune centinaia di metri in Alaska e Canada.\nIl \"permafrost\" si pu\u00f2 trovare nei deserti freddi e prosegue oltre la costa sotto i mari freddi poco profondi.\nCaratteristiche.\nL'estensione della superficie coperta dal \"permafrost\" e il suo spessore variano in funzione delle condizioni climatiche. Per questo la sua formazione, la consistenza o l'eventuale scomparsa legata al riscaldamento del pianeta, sono studiate da una rete di osservazione mondiale coordinata dall\"International Permafrost Association\" (\"Associazione internazionale del \"permafrost\").\nAl di sopra del \"permafrost\" permanente si pu\u00f2 trovare uno strato attivo superficiale, esteso in profondit\u00e0 da pochi centimetri a diversi metri. Lo strato superficiale \u00e8 sensibile ai cambiamenti climatici stagionali, arrivando a scongelarsi in parte durante il periodo estivo per poi ricongelare d'inverno, mentre quello profondo non si \u00e8 pi\u00f9 scongelato dal tempo dell'ultima glaciazione, circa anni fa, costituendo quindi un prodotto della glaciazione conservatosi fino ai nostri giorni. La presenza di flora vegetale \u00e8 possibile soltanto sullo strato attivo superficiale, in quanto lo sviluppo di forme vegetali pu\u00f2 avvenire solo su terreni che siano scongelati (con acqua allo stato liquido) per almeno una parte dell'anno.\nA causa del flusso di calore proveniente dall'interno del pianeta (lo stesso che origina i fenomeni vulcanici), lo strato di \"permafrost\" profondo \u00e8 limitato inferiormente. In condizioni particolari (quando la temperatura media annua risale fino a sfiorare lo zero centigrado), lo spessore del \"permafrost\" pu\u00f2 essere limitato a pochi metri di spessore. In tal caso se ne pu\u00f2 avere, per siti particolarmente soleggiati, o in epoche particolarmente calde, la temporanea scomparsa; tale fenomeno \u00e8 detto \"permafrost\" sporadico\".\nIntrappolato al disotto del \"permafrost\" permanente, che funge da copertura impermeabile si pu\u00f2 trovare anche in grande quantit\u00e0 gas metano, accumulatosi nel corso dei millenni. Ad oggi questi giacimenti metaniferi sono naturalmente sigillati verso l'alto dalle vaste estensioni di terreni congelati, impermeabili quindi ai gas. Nel territorio artico dell'emisfero boreale (dove sono la maggior parte di terre emerse del pianeta, e quindi esposte al congelamento e scongelamento), si teme, come conseguenza dello scioglimento del \"permafrost\", la liberazione di grandi quantit\u00e0 di metano nell'atmosfera terrestre, che si aggiungerebbero agli altri gas che gi\u00e0 favoriscono l'effetto serra, ed innescando cos\u00ec in circolo vizioso un ulteriore riscaldamento globale.\nPer quanto si consideri il \"permafrost\" semplicemente un \"suolo solido congelato\", a basse temperature e soprattutto ad elevate pressioni si \u00e8 notato, ad esempio in giacimenti di consistenza fangosa dei fondali marini profondi, che tali \"fanghi solidi\", (detti anche: glasse gassose) sono una sorta di \"permafrost\" costituito in gran parte da metano stabilizzato in tale stato. La elevazione della temperatura (o l'abbassamento della pressione) induce il passaggio del metano allo stato gassoso, quindi anche il riscaldamento dell'acqua nelle correnti marine profonde produce, in tal caso, la liberazione del metano gassoso verso la superficie.\nSul medio periodo, nei prossimi 30-50 anni, si teme che le acque di fusione del \"permafrost\" possano contribuire in modo significativo a \"raffreddare\" i mari artici e ad abbassarne la salinit\u00e0, alterando sostanzialmente le correnti sottomarine che trasferiscono calore e soluzioni idrosaline a diversa concentrazione, come la corrente del Golfo che funge da \"regolatore termico\" su scala globale. \u00c8 scientificamente dimostrato che questo tipo di evento si \u00e8 gi\u00e0 verificato nel passato, scatenando violente reazioni climatiche anomale, anche di lunghissimo periodo.\nIl \"permafrost\" \u00e8 frequente soprattutto nelle due zone artiche dove il clima gelido ne permette lo sviluppo.\nEssendo notevole la coerenza dei materiali congelati e per contro la incoerenza di quelli scongelati, in alta montagna lo scioglimento del \"permafrost\" pu\u00f2 innescare frane e colate detritiche.\nNell'ultimo periodo \u00e8 stata rivelata la presenza di quello che sembra \"permafrost\" su Marte, precisamente sul suo polo nord, ove si spera di trovare acqua, e quindi potenzialmente organismi extraterrestri.\nCondizioni peculiari del \"permafrost\".\nIl \"permafrost\" ha una struttura particolarmente solida per il fissaggio delle strutture o per le fondazioni dei fabbricati.\nOccorre per\u00f2 considerare che lo scongelamento, anche se temporaneo, pu\u00f2 compromettere tale stabilit\u00e0 nella parte scongelata, mentre \u00e8 ovviamente mantenuta nella parte che rimane congelata. Occorre infatti considerare che il termine non si riferisce ad un materiale ma allo stato fisico dello stesso; molto spesso tale materiale di struttura solida all'apparenza, in condizioni normali pu\u00f2 essere friabile, fangoso o incoerente, per cui anche l'appoggio di strade e ferrovie diventa pi\u00f9 labile.\nIn fabbricati che poggiano sul \"permafrost\" \u00e8 necessario l'appoggio su suolo uniformemente congelato o su suolo ugualmente stabile in ambedue gli stati.\nIl mantenimento del suolo congelato, in caso che sia necessario, pu\u00f2 essere compromesso dalla stessa applicazione delle strutture, che trasferiscono calore in profondit\u00e0, se di grandi dimensioni.\nUgualmente le tubazioni di norma non possono essere interrate, sia perch\u00e9 possono congelare se depositate nel \"permafrost\" (ad esempio tubi dell'acqua), sia perch\u00e9 trasferiscono calore al suolo scongelandolo, e compromettendone le caratteristiche, se hanno temperature superiori.\nTipico \u00e8 il caso degli oleodotti artici che devono avere tubazioni rilevate dal suolo con coibentazione e riscaldamento del fluido per permetterne lo scorrimento, mentre i piloni di sostegno se infissi nel suolo, in estate, \u00e8 possibile che debbano essere singolarmente refrigerati: ci\u00f2 per evitare che il pilone riscaldato dal sole estivo trasferisca il calore nel suolo, scongelandolo in profondit\u00e0, fatto che provocherebbe il progressivo lento sprofondamento del pilone stesso.\nPermafrost e virus.\nLe regioni artiche conservano ancora habitat microbici che fungono da laboratori naturali per comprendere i meccanismi di adattamento microbico a condizioni estreme; ci\u00f2 pur se stanno cambiando rapidamente, dal momento che si riscaldano da 2 a 3 volte pi\u00f9 velocemente della media globale. Ricerche mostrano come la comprensione meccanicistica dello scambio genetico tra microbi in condizioni di stress mostra l'evidenza di un trasferimento genico orizzontale mediato dai virus.\nIl riscaldamento climatico osservato in Siberia e nell'Artide e lo scongelamento del permafrost potrebbero comportare il rilascio di agenti patogeni intrappolati nel permafrost nell'atmosfera.\nRappresentando un possibile meccanismo di genesi di virus che in futuro potrebbero emergere per lo sviluppo del riscaldamento globale del nostro pianeta nei decenni a venire.\nSecondo ricercatori del \"Department of Earth and Planetary Science, Washington University, St. Louis\", del \"Department of Biomedical Engineering, Case Western Reserve University, Cleveland\" e del \"Webster Central School District, Webster\" negli USA; il microbioma del permafrost insieme al trasporto aereo a lunga distanza di virus che raggiungono livelli stratosferici, l'immunosoppressione ultravioletta, le variazioni della luce solare, i vari modelli meteorologici, il disgelo artico, e il riscaldamento globale potrebbero essere all'origine di nuove pandemie che si rilevano storicamente con ciclica regolarit\u00e0 sul nostro pianeta. In particolare sembra esserci in queste cicliche epidemie, tra cui la recente epidemia di COVID-19, una sequenza di eventi tipici:\nL'inquinamento e la geografia del vento influenzano l'assorbimento e la ridistribuzione come pu\u00f2 essere verificato analizzando campioni, di altri anni, di permafrost e di aria artica conservati.\nI laghi e gli stagni termocarstici causati dal disgelo del permafrost sono caratteristiche sempre presenti dei paesaggi subartici e artici; essi sono dei punti caldi dell'attivit\u00e0 microbica. L'immissione di materia organica terrestre nel circuito microbico planctonico di questi laghi pu\u00f2 amplificare notevolmente le emissioni globali di gas serra. Questo circuito microbico, dominato in estate da microrganismi aerobici compresi i fototrofi, \u00e8 radicalmente diverso in inverno, quando i processi metabolici si spostano verso la degradazione anaerobica della materia organica. Poco si sa sui virus che infettano questi microbi, nonostante l'evidenza che i virus possano controllare le popolazioni microbiche e influenzare il ciclo biogeochimico in altri sistemi. Inoltre, il permafrost immagazzina circa il 50% del carbonio (C) globale del suolo in una forma congelata; esso si sta scongelando rapidamente a causa dei cambiamenti climatici e si sa poco delle comunit\u00e0 virali in questi terreni o dei loro ruoli nel ciclo del carbonio e poich\u00e9 i virus hanno un ampio impatto sull'ecosistema e sulla comunit\u00e0 occorre tener conto di essi negli studi sull'ecologia del suolo.\nA livello globale, gli aumenti esponenziali dei focolai di influenza aviaria non sono solo una questione di mutazioni casuali nei virus influenzali, ma anche il risultato di fattori sociali e ambientali antecedenti. Come mostra il caso di studio dello scioglimento del permafrost dello Qinghai nell'altopiano del Tibet, esso fornisce un chiaro esempio di come sia nata una epidemia di influenza (H5N1) correlata ai persistenti focolai di ceppi di influenza aviaria del Qinghai negli ultimi dodici anni. Questo \u00e8 stato un momento chiave nella diffusione globale dell'H5N1 al pollame in tre continenti."}
{"id": "1502164", "revid": "767487", "url": "https://it.wikipedia.org/wiki?curid=1502164", "title": "Jules Humbert-Droz", "text": "Milit\u00f2 nel Partito Comunista Svizzero e internazionale, e nel Partito Socialista Svizzero.\nBiografia.\nDi famiglia operaia e nipote di un militante della Prima Internazionale, studi\u00f2 nel ginnasio di La Chaux-de-Fonds e concluse gli studi universitari di teologia con una tesi su socialismo e Cristianesimo, divenendo pastore. Membro del Partito socialista svizzero, fu redattore del quotidiano \"La Sentinelle\" dal 1916 al 1919. Di idee tolstoiane, nel 1916 fu condannato a sei mesi di carcere per obiezione di coscienza: la sua difesa fu pubblicata con il titolo \"Guerre \u00e0 la guerre! A bas l'arm\u00e9e!\". Entrato in conflitto con i suoi compagni di partito, fond\u00f2 nel marzo 1921 il Partito comunista svizzero che ader\u00ec alla Terza Internazionale. \nPartito per Mosca nel 1919, vi fu nominato, insieme con l'ungherese M\u00e1ty\u00e1s R\u00e1kosi e il finlandese Otto Kuusinen, segretario dell'Internazionale comunista, responsabile dei paesi latini insieme ai corrispondenti Palmiro Togliatti e Maurice Thorez.\nIncontr\u00f2 spesso Lenin definendolo \u00abun pratico nell'accezione completa del termine, che viveva la teoria di Marx nella situazione, intensamente\u00bb. Egli negava l'esistenza di un marxismo-leninismo perch\u00e9 n\u00e9 Marx n\u00e9 Lenin vollero mai creare un sistema, una linea di condotta definita una volta per tutte per la classe operaia. Escluso dalle sue funzioni nel 1931 da Stalin con l'accusa di \"bucharinismo\", fu riabilitato quando l'Internazionale riadott\u00f2 la politica del fronte unico nel 1935.\nTornato in Svizzera, fu eletto segretario del Partito comunista e deputato al Consiglio nazionale dal 1938 dal 1939 del cantone di Zurigo ma nel 1942 la maggioranza stalinista del suo Partito decret\u00f2 la sua espulsione. Passato al Partito socialista, ne fu segretario dal 1946 al 1965 e si oppose alle proposte di armamento atomico della Svizzera. Fu anche cronista di politica estera nel quotidiano \u00abLa Sentinelle\u00bb, dichiarandosi ostile alla politica coloniale francese, guardando con favore al processo di destalinizzazione che si svolgeva in Unione Sovietica ma criticandone le contraddizioni della repressione ungherese e praghese: \u00abla degenerazione della Rivoluzione russa \u00e8 stata la maggiore sconfitta nella mia vita di militante\u00bb, scrisse nel 1969.\nOpere.\nScrisse delle memorie, ora raccolte in quattro volumi:\nScrisse inoltre \"L'origine de l'Internationale communiste de Zimmerwald \u00e0 Moscou\" e \"L'\u0153il de Moscou \u00e0 Paris\"."}
{"id": "1502167", "revid": "729019", "url": "https://it.wikipedia.org/wiki?curid=1502167", "title": "Stazione di Boscoreale (Circumvesuviana)", "text": "La stazione di Boscoreale \u00e8 una stazione della Circumvesuviana posta sulla linea ferroviaria Napoli-Poggiomarino, che si trova nel comune di Boscoreale vicino a piazza Vargas.\nStoria.\nInaugurata il 18 dicembre 2009 insieme a quella di Boscotrecase, la nuova stazione sotterranea di Boscoreale sostituisce la vecchia che sorgeva in superficie. L'interramento dei binari ha consentito la soppressione di sei passaggi a livello.\nStrutture e impianti.\nLa stazione ha un fabbricato viaggiatori e quindi ospita una biglietteria ed un servizio viaggiatori.\nI binari sono due, ma i lavori alla seconda galleria sono ancora incompleti. I treni passano tutti sul primo binario con la frequenza di un'ora circa a tratta.\nNon \u00e8 presente scalo merci.\nMovimento.\nNella stazione fermano tutti gli accelerati diretti a Napoli e Poggiomarino\nServizi.\nLa stazione dispone di:"}
{"id": "1502168", "revid": "416175", "url": "https://it.wikipedia.org/wiki?curid=1502168", "title": "Sh\u014dgo Kawada", "text": " a.k.a. studente numero 5, \u00e8 uno dei 42 studenti protagonisti di \"Battle Royale\". Nel film \u00e8 interpretato da Tar\u014d Yamamoto. Il suo gruppo sanguigno \u00e8 0.\nCaratteristiche.\nCome \u00e8 stato rivelato nel numero 3 di Battle Royale, in passato \u00e8 stato il vincitore del Programma. A causa delle ferite riportate in quella circostanza ha perso l'anno scolastico ed \u00e8 stato trasferito in un'altra localit\u00e0, nella scuola media di Shiroiwa, nello Shikoku. Tuttavia il sistema sul quale si basa il Programma, che consiste nell'estrarre a sorte una classe, lo ha costretto a tornare ancora una volta sul campo di battaglia per prendere parte al massacro. \u00c8 un veterano anche per la sua esperienza con le armi da fuoco.\nTutti si aspettano che vinca questa edizione del gioco, ed \u00e8 il favorito dagli scommettitori, membri del governo.\nAfferma di conoscere un sistema per fuggire, e Kamon (il \"professore\" ndHebi), che osserva i suoi spostamenti assieme a Shuya (studente numero 15) e Noriko (studentessa numero 15), dice che \u00e8 tutta una menzogna per guadagnarsi l'appoggio dei due partner.\nGrazie alla sua esperienza come assistente del padre, che lavorava come medico, ha buone conoscenze di pronto soccorso. \u00c8 un accanito fumatore.\nStoria.\nNel libro e nel manga Shogo proviene dal liceo del Secondo Distretto di Kobe, prefettura Hy\u014dgo, e viene trasferito nella classe 3-B del liceo di Shirowa, prefettura di Kagawa, qualche mese prima del Programma. Nel film proviene dal liceo Numero 4 di Kobe e compare in scena solo dopo che tutto il resto della classe si risveglia sull'isola. Nel film il resto della classe proviene dalla prefettura di Kanagawa.\nNel libro \u00e8 descritto come un ragazzo dal \u201cfisico simile a quello di un lottatore di peso medio\u201d. I suoi capelli sono \u201ctalmente corti da farlo somigliare ad un monaco\u201d e ha \u201cuna lunga cicatrice somigliante a una ferita da coltello che parte dal sopracciglio sinistro, e\u2026 due cicatrici ricurve sulla spalla destra, come se fosse stato ferito da un colpo di fucile\u201d.\nHa partecipato al Programma nella sua vecchia classe, la 3-C, un anno prima (tre anni prima, nel film) e ne \u00e8 uscito vincitore. Era il figlio di un dottore, ma nel film dice anche che suo padre era un pescatore e un cuoco. Nel manga c'\u00e8 una scena in cui cura un bambino ustionato ed rimprovera duramente la madre in lacrime. Shogo parla spesso di una ragazza chiamata Keiko Onuki che era insieme a lui nel precedente Programma: \u00e8 lei a regalargli il richiamo per uccelli.\nNel film a Shogo capita un fucile a pompa Franchi SPAS-12, mentre nel libro e nel manga ha un fucile Remington 870.\nGrazie alla sua esperienza maturate nello scorso Programma, Shogo sa sempre qual \u00e8 la cosa giusta da fare ed \u00e8 molto ben organizzato. Nel libro, la prima notte, prima di incontrare Shuya e Noriko, ruba molti viveri dai magazzini del paese ed esplora il territorio per segnare gli edifici sulla sua mappa; sempre la prima notte incrocia Shinji Mimura, ma i due ragazzi si ignorano.\nIncontra Shuya Nanahara e Noriko Nakagawa all'alba, mentre Kyoichi Motobuchi attacca Shuya con un revolver, e li salva sparando a Kyoichi. Nel libro e nel manga, Shogo si unisce ai due subito dopo l'attacco di Kyoichi; nel film si uniranno dopo. Shogo uccide Kaori Minami nel manga, cura la febbre di Noriko e aiuta lei e Shuya a scappare dall'isola. Protegge Noriko mentre Shuya viene curato al faro, nel rifugio di un gruppo di studentesse, dopo che Kazuo Kiriyama lo ferisce.\nAlla fine riesce ad uccidere Kiriyama, ma viene ferito gravemente durante il combattimento, e muore sulla barca durante la fuga dall'isola, il giorno seguente. Riesce anche a uccidere l'istruttore del Programma (rispettivamente Kinpatsu Sakamochi nel libro e Fonemi Kamon nel manga). In entrambe le versioni, l'istruttore muore dopo che Shogo lo pugnala al collo con una matita.\nNel libro Shogo muore di una ferita al collo, mentre nel manga di una ferita allo stomaco infertagli da Kiriyama. Nel film non viene specificato.\nPersonalit\u00e0.\nPrima del Programma, Shogo Kawada non era il duro combattente che \u00e8 durante il gioco. La sua personalit\u00e0 \u00e8 diversa a seconda della versione: nel manga e nel libro \u00e8 un infermiere capace, e come il padre medico, \u00e8 molto intelligente anche se un po' freddo e antipatico nei rapporti col prossimo. Nel film non viene rivelato molto della sua vita prima del Programma, soltanto che ha appreso alcune cose da suo padre, ad esempio come cucinare e come guidare una barca.\nAnche la sua relazione con Keiko \u00e8 trattata in modi diversi: in un flashback nel libro e nel manga, i due sono fidanzati e nonostante siano una coppia felice la maggior parte del tempo, lei si arrabbia spesso a causa della natura scontrosa di lui.\nDurante il programma.\nCome la personalit\u00e0 e la sua relazione con Keiko Onuki, anche le vicissitudini di Shogo durante il Programma differiscono nelle tre versioni:\nNel libro e nel manga, Shogo non vince per fortuna. Infatti \u00e8 lui a detenere il record di uccisioni nell'intero gioco, durante la ricerca di Keiko squarta un ragazzo con una katana, poi spara a una ragazza dopo che lei gli ha sparato per prima, mancandolo. Durante il resto del gioco uccide pi\u00f9 di 10 studenti (addirittura uno gettandolo dalla finestra), e si ferisce al sopracciglio, ferita che gli lascer\u00e0 la cicatrice visibile nel secondo Programma.\nNel libro, viene detto che Keiko muore prima di incontrare Shogo e che lei era rimasta nel luogo dov'\u00e8 morta per molto tempo (viene detto che lei \u2018muore di un'orribile morte'). Dopo aver ucciso Kazuo, Shogo mente a Shuya e Noriko dicendo che non ha mai avuto una relazione con Keiko; nel libro e nel manga dice che la donna nella fotografia \u00e8 una donna chiamata Kyoka Shimazaki. Shogo mente per ingannare Kinpatsu Sakanmochi perch\u00e9 sa che Sakamochi sta ascoltando la loro conversazione.\nIn seguito, nel manga, Shogo uccide un altro ragazzo sparandogli alla pancia. Lo studente pensa che Keiko debba stare con qualcuno che la ami davvero, e odia Shogo perch\u00e9 non lo ritiene degno e sembra aver perso la testa. Shogo sorride e fa finta di niente, dice di aver gi\u00e0 ucciso 13 persone e afferma di voler giocare per vincere. A questo punto Shogo dice al ragazzo che non ha tolto la sicura dall'arma e intanto gli spara alla testa, uccidendolo. Quando Keiko gli chiede se ci\u00f2 che aveva detto poco prima fosse vero, dice che s\u00ec, ha ucciso davvero 13 ragazzi, ma ha intenzione di uccidersi, lasciando che Keiko sopravviva e vinca il gioco. Ma Keiko gli punta la pistola addosso all'improvviso, Shogo reagisce e la ragazza viene uccisa da un colpo sparatole alla testa dall'ultimo sopravvissuto.\nImmediatamente dopo, Shogo scopre che Keiko non stava mirando a lui, ma all'ultimo studente rimasto in vita alle sue spalle. Shogo, ora vincitore, viene portato via dall'isola, ricoverato in ospedale e poi riportato a casa, dove scopre che suo padre \u00e8 stato ucciso quando si \u00e8 ribellato ai soldati che erano andati a informarlo che la classe di Shogo era stata scelta per il Programma.\nIl Kawada del film differisce molto dal libro e dal programma. Innanzitutto, anche se non si sa quante persone uccide, di certo sono molto meno di 13. Quello che si evince da ci\u00f2 che lui stesso rivela, \u00e8 che lui e Keiko sono costretti a uccidere uno dei loro migliori amici che aveva cercato di eliminarli. Durante l'ultima ora del gioco Shogo e Keiko, entrambi feriti, attraversano una collina che \u00e8 stata teatro di una battaglia di massa, con cadaveri sparsi ovunque attorno a loro. All'ultimo minuto, con l'avvicinarsi della scadenza del gioco, i loro collari iniziano a lampeggiare e a emettere il \u2018bip\u2019 che preannuncia l'esplosione. Consci di stare per morire, si abbracciano, ma prima che i collari esplodano Keiko spara a Shogo. I due rotolano e Shogo spara Keiko ferendola mortalmente: lei gli sussurra \u201cGrazie\u2026\u201d e muore.\nI collari si fermano e Shogo vince. Questo spiega, nel film, perch\u00e9 lui vuole conosce il motivo per il quale Keiko sacrifica la propria vita per lui, e lo scopre quando si ritrova a fare la stessa cosa durante il secondo programma, quando rischia la vita combattendo con Kazuo Kiriyama per permettere a Shuya e Noriko di sopravvivere. Sopravvive allo scontro, ma il giorno seguente le ferite causategli dall'Uzi di Kazuo si rivelano fatali. Durante la fuga in barca, Shogo insegna a Shuya come guidarla, poi si accascia sul ponte e ripete l'ultima parola di Keiko, dicendo che finalmente ha capito che ci\u00f2 che lei voleva dire: \u201c Grazie\u2026 e\u2026 e\u2026 sono felice di aver trovato infine dei veri amici\u201d. Avendo compreso Keiko e trovato i suoi veri amici, Shogo muore felice, sorridendo come Keiko nel primo Programma."}
{"id": "1502173", "revid": "729019", "url": "https://it.wikipedia.org/wiki?curid=1502173", "title": "Acrodermatite enteropatica", "text": "Per acrodermatite enteropatica in campo medico si intende una condizione autosomica recessiva con eventi di diarrea, dermatite ed alopecia.\nTale condizione \u00e8 conosciuta anche come:\nSintomatologia.\nLa dermatite interessa le guance, i gomiti, le ginocchia.\nL'alopecia interessa i capelli, le ciglia e le sopracciglia.\nAltri segni clinici sono anemia, epatopsplenomegalia, ipogonadismo.\nEziologia.\nUna genetica mutazione del gene SLC39A4 del cromosoma 8q situato nel 24.3, sembra essere la causa di tale condizione.\nTerapie.\nCome trattamento occorre la semplice somministrazione di zinco per via orale, ma senza alcun trattamento tale malattia pu\u00f2 risultare fatale in pochi anni."}
{"id": "1502174", "revid": "1573940", "url": "https://it.wikipedia.org/wiki?curid=1502174", "title": "Notostraca", "text": "I Notostraca sono un ordine di piccoli crostacei appartenenti alla classe Branchiopoda. L'ordine comprende una sola famiglia (Triopsidae) suddivisa in due generi.\nGli appartenenti al genere \"Triops\" hanno due occhi composti ed un solo occhio naupliare posto fra gli altri due. La morfologia esterna apparentemente non ha subito modifiche da quella del \"Triops cancriformis\" nel Triassico 220 milioni di anni fa. Il \"Triops cancriformis\" potrebbe essere la pi\u00f9 antica specie animale ancora vivente. I membri dell'ordine ormai estinto dei Kazacharthra sono molto simili, essendo discendenti di questo stesso ordine.\nDescrizione.\nAnche se i notostraci somigliano agli anostraci, la struttura \u00e8 profondamente diversa. La testa e la parte anteriore del torace di questi crostacei sono coperti da uno scudo piatto ed ovale. Sul bordo anteriore della corazza, su una piccola sporgenza, sono posti due occhi composti scuri e senza palpebre. Tra di essi \u00e8 posto un singolo occhio naupliare. Dietro i tre occhi si trova uno strano organo composto di quattro cellette la cui funzione non \u00e8 chiara, potrebbe essere un organo che secerne internamente qualche sostanza. Il bordo posteriore della corazza ha un incavo semicircolare che lascia scoperta la parte posteriore del torace. L'addome termina con un telson sul quale sono posti due lunghi uropodi segmentati chiamati \"furcae\".\nOsservando un notostraco dalla faccia ventrale, si pu\u00f2 facilmente notare la struttura dei suoi segmenti e degli arti. Nella parte anteriore il carapace piega verso la parte ventrale dove si unisce ad un grosso labbro (labbro superiore) di forma pressoch\u00e9 quadrata. Il primo e secondo paio di antenne sono molto piccoli mentre le mandibole sono piuttosto grandi con molte proiezioni dentali. La bocca \u00e8 collocata tra le mandibole dietro il labbro. Dietro le mandibole ci sono due mascelle. Come negli anostraci, su ognuno dei restanti 10 segmenti toracici sono poste due zampe. Le zampe hanno, sul lato interno, sei lobi che spingono il cibo verso la bocca; sul lato esterno c'\u00e8 un grande lobo natatorio ed uno per la respirazione trasformato in una branchia (gli anostraci hanno due lobi per la respirazione per ogni zampa). Studi dettagliati sui muscoli hanno portato alla conclusione che le zampe dei notostraci e degli anostraci non hanno relazione filogenetica, apparentemente si sono evoluti in modo indipendentemente pur avendo la stessa funzione.\nIl primo e, meno ovviamente, il secondo paio di zampe di un notostraco differisce dalle altre paia di zampe perch\u00e9 i quattro lobi interni si sono modificati in una struttura allungata e segmentata a forma di flagello che sporge dai lati del carapace. Questi sono degli organi sensoriali che somigliano alle antenne degli altri crostacei. Questa modifica dei lobi interi delle zampe anteriori \u00e8 sicuramente associata alla riduzione delle antenne.\nNelle femmine l'undicesimo paio di arti \u00e8 dotato di una struttura abbastanza particolare: il grande lobo esterno, che negli alti arti \u00e8 utilizzato per il nuoto, si \u00e8 modificato in una capsula in grado di accogliere le uova. Nei maschi l'undicesimo paio di zampe \u00e8 uguale agli altri.\nUn'altra caratteristica sorprendente dei notostraci \u00e8 che ogni segmento toracico dal tredicesimo in poi, porta da quattro a sei paia di zampe quindi queste specie possono avere fino a settanta zampe, pi\u00f9 degli altri crostacei. Le zampe diventano pi\u00f9 piccole mano a mano che si va verso i segmenti posteriori, gli ultimi segmenti sono privi di zampe.\nUna evidente differenza fra i notostraci e gli anostraci \u00e8 che nei primi le zampe anteriori sono dotate alla base di alcuni aculei che puntano verso l'interno. I notostraci usano questi aculei per raccogliere grossi pezzi di cibo e passarli da una zampa all'altra fino alla bocca. Gli anostraci filtrano il cibo sospeso nell'acqua mentre i notostraci non sono in grado di farlo. I loro arti posteriori servono soprattutto alla respirazione, difatti si pu\u00f2 notare che anche quando sono fermi continuano a muovere gli arti posteriori mentre quelli anteriori sono fermi. Durante il nuoto le zampe si piegano e si raddrizzano con un movimento ad onda. Lo zoologo svedese Lundblad fece un esperimento versando alcune gocce di carminio nell'acqua vicino alle zampe posteriori e not\u00f2 che l'acqua si muoveva lentamente in avanti verso la fessura formata dalle zampe posteriori, appena raggiunto il decimo paio di zampe il flusso si intensific\u00f2 mostrando l'importanza degli arti anteriori nel portare il cibo alla bocca.\nLa visione \u00e8 importante durante il nuoto dei notostraci: illuminando il fondo di un acquario posto in un ambiente buio questi crostacei cominciano a nuotare capovolti quindi gli occhi posti sul dorso sono sensibili alla luce. L'esperimento porta allo stesso risultato anche coprendo gli occhi ed il crostaceo \u00e8 posato col ventre sul fondo. Apparentemente i notostraci reagiscono alla luce perch\u00e9 l'occhio naupliare attraversa il corpo fino al lato ventrale di fronte al labbro superiore dove \u00e8 posta una zona non pigmentata. In conclusione i notostraci sono sensibili alla luce simultaneamente proveniente da sopra e sotto.\nIl senso della vista non \u00e8 utilizzato per la ricerca del cibo ma si avvalgono di speciali recettori chimici concentrati sulle strutture a forma di antenna poste sul primo paio di zampe. Un notostraco pu\u00f2 scovare facilmente un lombrico in un acquario e mangiarlo. Gli studi mostrano che se viene aggiunto del chinino al verme, il crostaceo lo percepisce con le antenne e si rifiuta di mangiarlo.\nBiologia.\nNell'emisfero nord i notostraci nascono solitamente da uova non fecondate. In Nord America ed Eurasia la popolazione presente nelle pozze e negli stagni \u00e8 composta quasi esclusivamente da femmine, meno di un maschio ogni cento femmine ed alcuni stagni non contengono neanche un maschio. Spostandosi verso sud la percentuale di maschi sale fino ai tropici dove il loro numero pu\u00f2 essere anche superiore a quello delle femmine.\nA causa della rarit\u00e0 dei maschi, rapporti sessuali nei notostraci son stati osservati solo due volte. Il maschio si attacca al carapace della femmina e piega il suo corpo in modo che la gran parte si viene a trovare sotto quello della femmina poi afferra l'undicesimo paio di zampe della femmina col suo undicesimo paio.\nLe uova, sia fecondate che non, sono conservate in un apposito compartimento posto sull'undicesimo paio di zampe. La femmina porta le uova per un breve periodo di tempo per poi deporle sul fondo dello stagno. \u00c8 interessante osservare che non c'\u00e8 alcuna differenza n\u00e9 nella forma n\u00e9 nella natalit\u00e0 fra uova fecondate o meno.\nLe piccole uova sono dotate di un guscio spesso e robusto. Esse possono resistere al gelo ed alla siccit\u00e0 per poi schiudersi anche nove anni dopo la deposizione. Possono rimanere ad una temperatura di 80\u00a0\u00b0C o passare attraverso l'apparato digerente di una rana senza subire alcun danno. Possono essere trasportate dal vento anche per lunghe distanze. La diffusione di notostraci in ogni parte del mondo \u00e8 dovuta proprio alle caratteristiche delle uova, sembrano apparire improvvisamente in una pozza per via delle uova in stato di quiescenza e non perch\u00e9 esemplari adulti sono caduti dal cielo come recitano alcune credenze popolari.\nSe un uovo giunge in uno stagno con le caratteristiche adatte, l'uovo si schiude un anno dopo. Nella specie \"Triops cancriformis\" la larva \u00e8 un tipico nauplius con tre paia di arti e nessuna traccia di segmentazione. In altre specie di notostraci l'uovo si schiude con la larva ad uno stadio successivo chiamato metanauplius caratterizzato dall'avere la parte posteriore del corpo segmentata. Per giungere alla maturit\u00e0 sessuale, il \"Triops cancriformis\" deve mutare circa 40 volte. Queste mute seguono una dopo l'altra molto rapidamente durante la stagione estiva, il passaggio dal nauplius all'adulto avviene in un paio di settimane. Il \"Lepidurus apus\" raggiunge la lunghezza di 12\u00a0mm dopo 17 mute, mentre il dimorfismo sessuale compare dopo 14 mute.\nLa longevit\u00e0 osservata in laboratorio coincide con i dati osservati sul campo. Il \"T. longicaudatus\" vive per circa 50 giorni mentre il \"T. cancriformis\" ha una aspettativa di vita di circa 90 giorni con alcuni individui che cominciano a morire gi\u00e0 dopo un paio di settimane dalla schiusa. Alcuni individui possono morire prematuramente per complicanze durante la muta o altro.\nEcologia.\nI notostraci vivono solitamente sul fondo di pozze di acqua stagnante dove si spostano col ventre volto verso il basso. In ambienti con scarsit\u00e0 di ossigeno possono nuotare capovolti con le zampe vicino alla superficie dell'acqua. I notostraci sono onnivori, scavano nel fango del fondo con parte anteriore della corazza cercando non solo plancton ma anche prede pi\u00f9 grandi come vermi, larve di chironomidi, \u00e8 diffuso anche il cannibalismo verso altri esemplari pi\u00f9 piccoli, deboli o morti (in particolare dopo la muta). Altra preda comune sono gli anostraci che spesso condividono lo stesso habitat.\nI notostraci vivono spesso in pozze d'acqua temporanee quindi anche la loro vita \u00e8 breve. Queste pozze spesso si seccano durante alcuni periodi dell'anno quindi, mentre gli esemplari adulti muoiono, sopravvivono gli embrioni in uno stato di animazione sospesa per un periodo anche di alcuni anni fino a che le piogge non riempiranno di nuovo la pozza.\nI notostraci sono spesso al vertice della catena alimentare delle pozze effimere in quanto mangiano qualunque cosa pi\u00f9 piccola di loro. Costituiscono spesso preda di uccelli. In alcune aree, certe specie di \"Triops\" sono considerate dannose perch\u00e9 danneggiano i germogli del riso in quanto li estirpano cercando cibo sul fondo.\nDistribuzione e habitat.\nI notostraci si possono trovare in ogni continente esclusa l'Antartide. In Austria sono documentate due specie, una primaverile ed una estiva: \"Lepidurus apus\" e \"Triops cancriformis\". Nelle Americhe sono state identificate molte specie tra cui \"Triops longicaudatus\" e \"Triops newberryi\". In Australia si trova il \"Triops australiensis\". Altre specie comuni sono il \"Triops numidicus\" in Africa anche se molte fonti si riferiscono ad esso con il vecchio nome di \"Triops granarius\" che vive in Sudafrica, Cina, Giappone ed Italia. Il \"Triops cancriformis\" si trova ovunque in Europa.\nTassonomia.\nNonostante la diffusione in tutto il mondo, l'ordine dei \"Notostraca\" comprende un numero di specie stranamente piccolo. Gli zoologi moderni riconoscono solo 16 specie di notostraci, sei del genere \"Triops\" e dieci del genere \"Lepidurus\". Alcune di queste come il \"Triops cancriformis\" e il \"Lepidurus apus\" sono diffuse in tutto il mondo mentre altre come il \"Lepidurus arcticus\" si trovano solo nelle pozze dell'Artico. Alcune specie sono esclusive dell'Africa, altre sono specifiche dell'Australia.\nEvoluzione.\nL'ordine dei notostraci ha origini molto antiche. Sono stati trovati fossili di \"Triops cancriformis\" risalenti al Triassico. Un'attenta analisi delle tracce di questi crostacei ha determinato che sono praticamente identici agli esemplari attuali, l'habitat era lo stesso. Sono stati ritrovati fossili anche di moderne specie africane che per\u00f2 appartengono al Giurassico.\n per cui questi animali rappresentano dei fossili viventi.\nI notostraci nell'acquario.\nI notostraci, soprattutto \"Triops longicaudatus\" sono spesso venduti ai bambini sotto forma di pacchetti contenenti uova per realizzare interessanti esperimenti scientifici o il loro primo acquario. \u00c8 sufficiente versare un po' d'acqua sorgiva sulle uova ed esse si schiuderanno in breve tempo \u2014 spesso meno di un giorno \u2014 per poi crescere molto rapidamente. La crescita \u00e8 apprezzabile da un giorno all'altro fino a raggiungere la massima dimensione di circa 5 centimetri, coda compresa. Se non \u00e8 disponibile cibo in abbondanza (a volte anche se lo \u00e8) non esitano a mangiarsi a vicenda.\nQueste creature sono utili negli acquari d'acqua dolce perch\u00e9 aiutano a mantenere pulito il fondo cibandosi di qualunque cosa. Possono comunque rappresentare un pericolo per i pesci molto piccoli o altri crostacei oppure possono diventare preda dei pesci pi\u00f9 grandi. Possono provocare danni alle radici delle piante dell'acquario se non hanno cibo a sufficienza. La loro vita \u00e8 breve ma \u00e8 semplice aggiungerne altri.\nSi pu\u00f2 dare il via ad una nuova generazione di individui semplicemente svuotando dell'acqua il contenitore che li ospita e lasciandolo asciugare per almeno un mese ed infine riempiendolo di acqua distillata o di sorgente. Questi individui nascono dalle uova lasciate dalla precedente generazione sul fondo del contenitore. Questa procedura simula il periodico asciugarsi ed allagarsi del loro habitat naturale."}
{"id": "1502178", "revid": "79968", "url": "https://it.wikipedia.org/wiki?curid=1502178", "title": "Operazione Iceberg", "text": ""}
{"id": "1502179", "revid": "1013865", "url": "https://it.wikipedia.org/wiki?curid=1502179", "title": "Provincia di Cakaudrove", "text": "Cakaudrove \u00e8 una provincia delle isole Figi, nella Divisione Nord, costituito principalmente da parte dell'isola di Vanua Levu, la seconda dell'arcipelago.\nLa provincia \u00e8 costituita dal terzo sud-orientale dell'isola e include le vicine isole di Taveuni, Rab\u00ed, Kioa, e molte altre isole del Gruppo di Vanua Levu, per una superficie totale di 2.816 km\u00b2.\nPrincipale citt\u00e0 della provincia \u00e8 Savusavu che secondo il censimento del 1996 raggiungeva i 4.962 abitanti.\nIl territorio \u00e8 governato da un \"Consiglio Provinciale\", attualmente guidato da Sitiveni Rabuka."}
{"id": "1502185", "revid": "7", "url": "https://it.wikipedia.org/wiki?curid=1502185", "title": "Monumento ai caduti (Genova)", "text": ""}
{"id": "1502188", "revid": "287204", "url": "https://it.wikipedia.org/wiki?curid=1502188", "title": "Sebastiano Lo Monaco (attore)", "text": "Biografia.\nDiplomato all'Accademia nazionale d'arte drammatica prima di diventare (nel 1989) \"capocomico\" e produttore dei suoi spettacoli, lavora in teatro anche con Enrico Maria Salerno, Salvo Randone, Adriana Asti, Annamaria Guarnieri, Giustino Durano. Con la propria compagnia produce spettacoli (nel quale \u00e8 sempre protagonista) scritturando attrici come Paola Borboni e Alida Valli e registi come Giuseppe Patroni Griffi, Roberto Guicciardini e Mauro Bolognini.\nTra i molti testi interpretati da Lo Monaco, figurano \"Enrico IV\", \"Cos\u00ec \u00e8 (se vi pare)\", \"Il berretto a sonagli\", \"Questa sera si recita a soggetto\", \"Sei personaggi in cerca d'autore\", \"Non si sa come\" di Luigi Pirandello, \"Cyrano de Bergerac\" di Edmond Rostand, \"Uno sguardo dal ponte\" di Arthur Miller, \"Otello\" di William Shakespeare, \"Per non morire di mafia\" da un testo di Pietro Grasso, \"Non \u00e8 vero... ma ci credo\" di Peppino De Filippo.\nRecita anche in alcuni film tra i quali \"Festa di laurea\" di Pupi Avati (1985), \"I Vicer\u00e9\" di Roberto Faenza (2007), \"Dove siete? Io sono qui\" di Liliana Cavani (1993) e \"Body Guards - Guardie del corpo\" di Neri Parenti (2000). In televisione \u00e8 tra gli interpreti de \"La piovra 9\", \"Un prete tra noi\", \"Sar\u00f2 il tuo giudice\", \"La romana\" per la regia di Giuseppe Patroni Griffi, \"Joe Petrosino\"."}
{"id": "1502223", "revid": "767487", "url": "https://it.wikipedia.org/wiki?curid=1502223", "title": "Falso movimento", "text": "Falso movimento (\"Falsche Bewegung\") \u00e8 un film del 1975, diretto da Wim Wenders, ispirato al romanzo \"Gli anni di apprendistato di Wilhelm Meister\" di Johann Wolfgang von Goethe. Fa parte della cosiddetta \"Trilogia della strada\", secondo film in ordine di tempo dopo \"Alice nelle citt\u00e0\"(1973) e prima di \"Nel corso del tempo\"(1975).\nTrama.\nWilhelm Meister \u00e8 un giovane aspirante scrittore, in viaggio dalla citt\u00e0 natale Gl\u00fcckstadt a Bonn. Meister fugge da una madre oppressiva e dal suo passato. Viaggiando da un posto all'altro della Germania occidentale, l'uomo raccoglie attorno a s\u00e9 uno strano gruppo di amici, per poi giungere, da solo, sullo Zugspitze, al confine fra Germania ed Austria.\nSceneggiatura.\nIl film nasce dalla collaborazione a distanza fra il regista e lo scrittore Peter Handke. Dopo la lettura dell'opera di Goethe, \"Wilhelm Meisters Lehrjahre\" ( \"Gli anni di apprendistato di Wilhelm Meister\") sentono il bisogno di ripensare e riflettere per raccogliere le idee su una loro personale rielaborazione.\nTitolo.\nPeter Handke dichiara in un'intervista:\nGli spazi.\nWim Wenders racconta:\nLa scrittura.\nIl film pu\u00f2 essere interpretato come una riflessione sul meccanismo e sulla funzione della scrittura: i personaggi si scambiano sogni, ricordi, confessioni, storie. Lunghe conversazioni si intrecciano mentre camminano per le strade della citt\u00e0, o sono in treno, o sono ospiti nella villa dell'industriale. La liberazione delle ansie, delle paure, dei rimorsi \u00e8 affidata alla parola, al racconto. Sembrano personaggi in cerca d'autore e ripongono la speranza che il loro vissuto offra spunti e materiali a Wilhelm, lo scrittore."}
{"id": "1502224", "revid": "1318658", "url": "https://it.wikipedia.org/wiki?curid=1502224", "title": "Cesare Am\u00e8", "text": "Carriera.\nEntrato giovanissimo nel Regio Esercito, Cesare Am\u00e8 viene nominato Sottotenente di fanteria nel 1912, anno in cui verr\u00e0 mobilitato per la guerra di Libia: \u00e8 qui che il giovane ufficiale poco pi\u00f9 che ventenne far\u00e0 le sue prime esperienze nel campo dell'intelligence militare, venendo assegnato agli Uffici ITO (Informazioni Truppe Operanti) aggregati alle armate italiane, particolari distaccamenti che operavano raccogliendo informazioni sul nemico e l\u2019ambiente circostante da fornire poi alle forze impegnate sul campo. Come ricordano alcuni autori che hanno trattato lo spionaggio italiano nel Novecento, soprattutto quello a cavallo dei due conflitti mondiali,\"fu proprio durante la campagna di Libia che un embrionale Servizio I (Informazioni) ebbe il suo battesimo sui campi di battaglia, in preparazione della spedizione italiana: tra gli uomini che si distinsero, il Capitano Pietro Verri, considerato gi\u00e0 allora uno degli agenti pi\u00f9 promettenti\".Fu, poi, in Libia che il Sottotenente Am\u00e8, durante il conflitto che porter\u00e0 alla conquista di quella \"quarta sponda\", come venne definita dallo storico e saggista Sergio Romano, incrocer\u00e0 il suo cammino con un altro ufficiale italiano, Giacomo Carboni: sar\u00e0 quest'ultimo a chiamare Cesare Am\u00e8 quale Vice Capo del SIM, il Servizio Informazioni Militare diretto erede proprio degli Uffici ITO. Terminata l'esperienza libica, promosso al grado superiore di Tenente pochi mesi prima dell'inizio delle ostilit\u00e0, il 24 maggio 1915, contro l'Impero Austro-Ungarico, alla dichiarazione di guerra Am\u00e8 sar\u00e0 destinato al fronte sul Col di Lana, dove verr\u00e0 destinato quale Ufficiale di Collegamento allo Stato Maggiore della 25\u00aa Armata: prese successivamente parte alle battaglie sulle Alture di Flondar, sul Carso e sul Piave, fino alla cessazione delle ostilit\u00e0 nel novembre 1918. Termin\u00f2 la Prima Guerra Mondiale con il grado di Capitano e venendo insignito di ben tre Medaglie al Valor Militare, una d'Argento e due Bronzo, soprattutto per essersi distinto, nell'agosto 1917, per aver individuato alcune postazioni di mitragliatrici, cos\u00ec da fornire le giuste coordinate all'artiglieria italiana per controbatterle.\nDopo la guerra si aprirono definitivamente le porte che porteranno l'allora Capitano Cesare Am\u00e8 a scalare i vertici dei servizi segreti italiani, che videro proprio negli anni successivi al conflitto una loro prima ristrutturazione, soprattutto all'acume e all'intelligenza del Colonnello Attilio Vigevano, che decise di chiamare presso di s\u00e9 questo giovane ufficiale. A tal proposito, nel libro di Bagnoli, dedicato proprio alla vita di Cesare Am\u00e8, \u00e8 evidenziato come\"la sua intelligenza [di Cesare Am\u00e8], il suo acume nell\u2019analizzare fatti e circostanze e forse soprattutto la sua capacit\u00e0 di restare fuori dalle varie \u201cfazioni\u201d all\u2019interno delle Forze Armate, furono notate dal Colonnello Attilio Vigevano, capo del neonato SIM (istituito il 15 ottobre 1925). L\u2019ufficiale chiam\u00f2 dunque Cesare Am\u00e9 a collaborare con la nuova struttura, inviandolo in missione nel Nord Africa francese affinch\u00e9 stilasse, sull\u2019area in questione, una dettagliata relazione\".Ed \u00e8 mentre si trovava agli ordini del Colonnello Vigevano, che in Cesare Am\u00e8 si fa strada l'idea concreta che all'intelligence italiana serva una vera e propria ristrutturazione, cominciando da una continuit\u00e0 nella direzione e nella collaborazione con i vari servizi informazioni delle rispettive Forze Armate. La sua carriera, nel frattempo, proseguiva spedita: promosso ai gradi di Maggiore e Tenente Colonnello, nel 1937, Am\u00e8 aveva assunto dapprima il comando dell\u20198\u00ba Reggimento Fanteria Cuneo, per poi diventare Capo di Stato Maggiore della 58\u00aa Divisione di Fanteria Legnano e, infine, del Corpo d\u2019Armata di Udine. Un percorso del tutto obbligato, che per i regolamenti di allora costringeva gli Ufficiali del Regio Esercito a seguire un iter di comando prestabilito, indispensabile per le promozioni: un fatto, questo, che allontan\u00f2 Am\u00e9 dalle stanze dei servizi segreti, estraniandolo dall'ambiente, ma anche preservandolo dalle varie cordate di alti ufficiali che si alterarono, tra il 1925 e il giugno 1940, alla guida del Servizio Informazioni Militare, sintomo questo di cordate diverse tutte interne al Regio Esercito. Basti pensare che, in soli quindici anni, si erano alternati al comando della struttura di intelligence ben nove diverse persone, se si esclude l'era Roatta, in carica dal 1934 al 1939, sostituito dal Generale Carboni proprio alla vigilia del conflitto mondiale.\nTutta questa alternanza, per\u00f2, come ricorder\u00e0 nelle sue memorie un anziano Generale Am\u00e8, non fece altro che peggiorare la situazione, avendo come conseguenza diretta la mancata realizzazione di piani a medio e lungo termine, la mancata istituzione di centri informativi e di spionaggio all'estero, soprattutto nelle aree di interesse italiano e che si riveleranno spesso determinanti quando anche il Regno d'Italia, dal 10 giugno 1940, prender\u00e0 parte al secondo conflitto mondiale. Per di pi\u00f9, poco era stato fatto anche a ridosso dell'entrata in guerra, tanto che un giornalista di allora, Paolo Zappa, autore proprio nel 1940 di un testo sullo spionaggio, sottolineer\u00e0 come\"Prima dello scoppio di ogni guerra, una delle principali preoccupazioni dei vari uffici informazioni consiste nell\u2019organizzare e assicurare il servizio segreto in territorio nemico per la durata della guerra medesima. Se in tempo di pace, malgrado un abile controspionaggio, \u00e8 relativamente facile per un agente lavorare e muoversi, in tempo di guerra le difficolt\u00e0 si centuplicano e i pericoli pure\".Proprio a riguardo del vuoto informativo alla vigilia del secondo conflitto, ricorder\u00e0 Cesare Am\u00e8, come un enorme \"vuoto esisteva al di l\u00e0 delle frontiere dell\u2019Albania, verso la Jugoslavia e verso la Grecia, dove venne subito diretto ogni sforzo per colmare la lacuna\". Ma il vero problema rimaneva il coordinare i vari servizi di intelligence, cui Am\u00e8 profuso ogni sforzo, soprattutto quando il Generale Carboni lo nomin\u00f2 suo diretto collaboratore, quale Vice Capo del SIM a partire dal 1\u00ba gennaio 1940. Da questo punto di vista, infatti,\"oltre al SIM esistevano infatti il Servizio Informazioni Segrete (SIS) della Regia Marina e il Servizio Informazioni Aeronautica (SIA). Strutture queste che operavano in contesti estremamente simili ma senza un adeguato coordinamento: il che si traduceva in continui problemi che mettevano a rischio intere operazioni. In proposito lo stesso Am\u00e9 ricorder\u00e0 che capitava spesso che agenti dell\u2019un servizio fossero segnalati dall\u2019altro come sospetti, che organi dell\u2019uno arrestassero agenti dell\u2019altro interferendo in azioni importanti e delicate. Sulla carta i tre servizi di intelligence avrebbero dovuto collaborare tra di loro, incrociare i dati, passarsi rapporti e interloquire per adottare una linea comune ma operarono invece fin troppo spesso a compartimentazione stagna, custodendo gelosamente le loro informazioni ed elaborando autonomamente indirizzi e strategie. Non bisogna poi dimenticare che oltre alle strutture indicate c\u2019era anche il Centro di Controspionaggio Militare e Servizi Speciali (CCMSS), che dipendeva dal Ministero della Guerra. E che a pochi mesi dal 10 giugno 1940 (per la precisione il 24 aprile), il Servizio Informazioni Militare, per volere del Sottosegretario di Stato alla Guerra Generale Ubaldo Soddu, venne privato della Sezione Difensiva, resa autonoma\".Dal 20 settembre 1940, Cesare Am\u00e8 sostitu\u00ec il suo superiore Carboni alla guida del Servizio Informazioni. Tra le principali azioni svolte dagli uomini ai suoi ordini, si ricordano quelle svolte dalla Sezione P (Prelevamento), costituita in larga parte da militari appartenenti all'Arma dei Carabinieri, maestri nell'impossessarsi di documenti riservati e classificati provenienti dalle ambasciate straniere accreditate presso lo Stato del Vaticano, tra cui il furto del cosiddetto Black Code, un particolare cifrario impiegato dai funzionari americani per comunicare con gli Inglesi in Nord Africa: quando venne sottratto, infatti, gli Stati Uniti erano ancora neutrali e con estrema leggerezza, non venne cambiato al momento dell'entrata in guerra dell'Italia. Fu allora che gli uomini del Tenente Colonnello Manfredi Talamo, su ordine di Am\u00e8, ne entrarono in possesso: ed esso si riveler\u00e0 di estrema importanza per le iniziali vittorie condotte dal Generale Erwin Rommel in Nord Africa. Solo quando una sezione crittografica dell'Afrika Korps cadde nelle mani degli Inglesi, questi ultimi si resero conto che le loro comunicazioni erano quotidianamente intercettate e decodificate. Sull'operato di questi agenti segreti pi\u00f9 simili a degli scassinatori, Carlo De Risio ha scritto che\"codici e tabelle cifranti continuarono ad essere assicurati al SIM, che soltanto nel 1941 riusc\u00ec a entrare in possesso di tremila documenti segreti e una cinquantina di materiali crittografici. Particolarmente nutrito era risultato il bottino fatto con le incursioni all\u2019ambasciata jugoslava, con l\u2019acquisizione di moltissimi elementi sull\u2019organizzazione del servizio radiotelegrafico militare nemico: onde, orari, maglie, localit\u00e0\".Anche nella lotta alle spie nemiche, Cesare Am\u00e8 impresse nuovo impulso e nuova linfa ai suoi agenti, riuscendo a catturare e a sgominare reti nemiche che operavano per conto di nazioni straniere in guerra con l'Italia. Operato, questo, ricordato anche nei diari dell'allora Ministro degli Esteri Galeazzo Ciano, che appuntava:\"il nostro SIM ha scoperto un centro di spionaggio all\u2019Ambasciata tedesca. \u00c8 gi\u00e0 stato tratto in arresto il Dottor Sauer, addetto culturale, che \u00e8 confesso. Ha soltanto messo in chiaro che non agiva per denaro, ma in odio al Nazismo e al Fascismo. Passava informazioni d\u2019ordine militare all\u2019addetto militare svizzero\".Ma fu un'azione condotta direttamente da Cesare Am\u00e9, che se ne assunse ogni responsabilit\u00e0 in caso di fallimento, a dover essere ricordata: il salvataggio di interi reparti italiani, travolti nell'aprile 1941 dall'offensiva greca, e che avrebbe potuto provocare gravi perdite e un possibile arretramento della linea del fronte. Nel cercare un modo per consentire alle forze italiane di passare al contrattacco, il nuovo Capo del Servizio Informazioni si ricord\u00f2 di una lista di ufficiali jugoslavi, recuperata da un suo agente pochi giorni prima dell'entrata in guerra dell'Italia, che la sottrasse dall'Ambasciata inglese. Fu in questa circostanza che In completa autonomia e senza informare n\u00e9 Mussolini n\u00e9 lo Stato Maggiore, Am\u00e9 decise di inviare due falsi messaggi firmati dal Generale Dusan Simovic, allora capo dell\u2019Esercito jugoslavo. Il primo part\u00ec da Forte Braschi il 12 aprile 1941 e recitava: \"Al Comando Divisione Cettigne. Le dipendenti truppe sospendano ogni azione offensiva stop. Si ritirino in direzione di Podgorica organizzandosi a pronta difesa. Firmato: Generale Simovic\u201d. Poche ore dopo, i comandi slavi ricevevano un secondo ordine: \u201cAl Comando Divisione Kosowska Mitrovica. Ritiratevi subito con tutte dipendenti truppe in direzione Kosowska Mitrovica. Firmato: Generale Simovic\u201d. L\u2019astuta mossa venne scoperta dagli slavi solo tre giorni dopo: un periodo breve ma comunque sufficiente affinch\u00e9 l\u2019attacco contro le posizioni italiane si attenuasse fino, in alcuni tratti del fronte, ad arrestarsi del tutto al punto da consentire agli italiani di riprendere l\u2019iniziativa.Di lui sono alterne le valutazioni: da una parte vi \u00e8 l'ammirazione per la paziente opera riorganizzativa di un Servizio che inizialmente \u00e8 stato parcellizzato e diluito, con la creazione di SIS, SIA, SIE e CSMSS. Al contempo furono eccellenti le azioni volte alla raccolta di informazioni, all'analisi delle situazioni strategiche, politiche ed economiche, ed al \"rivoltamento\" di reti straniere in Italia. Dall'altra parte si sa che la sua personale posizione fu ambigua nei mesi immediatamente antecedenti il 25 luglio 1943, al punto che i \"congiurati\" lo tennero all'oscuro di quanto stava per avvenire.\nNel famoso incontro del 2 agosto 1943 al Lido di Venezia, con il collega tedesco ammiraglio Wilhelm Canaris mantenne una posizione molto prudente nei confronti dei tedeschi. Il 18 agosto del 1943 il Capo di Stato Maggiore Generale Generale Vittorio Ambrosio lo destituisce per motivi non ancora del tutto chiari. Nel dopoguerra il generale Ambrosio spiegher\u00e0 il cambio motivandolo ad una eccessiva vicinanza con i tedeschi. \u00c8 possibile che la sua sostituzione sia stat\u00e0 motivata dai pessimi rapporti che il capo del SIM aveva con il maresciallo d'Italia Pietro Badoglio. Am\u00e8 imputa ad un intervento di Badoglio la rimozione dall'incarico.\nAl suo posto \u00e8 nominato, quale commissario, il generale Giacomo Carboni, gi\u00e0 suo predecessore per pochi mesi e superiore diretto. Viene quindi destinato da settembre a comandare la fanteria della 22\u00aa divisione fanteria Cacciatori delle Alpi con sede a Lubiana, senza per\u00f2 mai raggiungerla.\nAm\u00e8 muore a Roma nel 1983 per disturbi circolatori."}
{"id": "1502228", "revid": "547034", "url": "https://it.wikipedia.org/wiki?curid=1502228", "title": "L'amante (film 1992)", "text": "L'amante (\"L'amant\") \u00e8 un film del 1991 diretto da Jean-Jacques Annaud, tratto dal romanzo omonimo e semi-autobiografico di Marguerite Duras.\nRacconta della prima esperienza sessuale e amorosa di un'adolescente francese con un facoltoso trentenne cinese, relazione ritenuta illecita per l'et\u00e0 e l'etnia. La vicenda si snoda intorno agli scenari stupendi della foce del fiume Mekong e le vie trafficate di Saigon, nell'Indocina francese degli anni trenta.\nTrama.\nA bordo di un traghetto che attraversa il lento corso del Mekong i due protagonisti, una ragazza occidentale e un uomo cinese, si incontrano. Lei \u00e8 una francese di quindici anni, frequenta un istituto femminile a Saigon ed \u00e8 di estrazione poverissima. La madre, infatti, ha investito male tutto ci\u00f2 che la famiglia possedeva per inseguire il sogno di costruire una diga che impedisse all'acqua del fiume di inondare i suoi terreni. A peggiorare questa gi\u00e0 precaria situazione contribuisce la situazione del fratello maggiore, oppiomane e violento, e di quello minore con gravi problemi mentali. Il trentenne cinese \u00e8 invece un ricco uomo avvenente mantenuto dal padre, che pu\u00f2 permettersi un tenore di vita molto alto.\nIl loro primo incontro \u00e8 del tutto casuale: lei sta tornando in collegio dopo le vacanze estive, mentre lui \u00e8 appena stato in Europa. Lo sguardo del giovane si fissa immediatamente sulla ragazza e, dopo un inizio di conversazione imbarazzata, prende coraggio e le offre un passaggio. Lei accetta, anche se a malapena scambiano due parole durante tutto il tragitto ma si prendono per mano.\nIl giorno seguente l'attende fuori del collegio. I due si dirigono poi in una camera presa in affitto nel quartiere cinese. Nasce e si sviluppa cos\u00ec una relazione erotica: la ragazza (che ha 15 anni ma dice d'averne 17) vuole essere iniziata all'amore fisico dall'uomo che ne ha 32 e che si dice subito innamorato. Si rendono presto conto per\u00f2 che un futuro insieme \u00e8 impensabile e cos\u00ec, consapevoli del tempo limitato che hanno, s'immergono completamente in una passione assoluta: ogni giorno, dopo la scuola, la ragazza va nella stanza dell'uomo che \u00e8 diventato il suo amante.\nTutto per\u00f2 cambia quando i parenti di lei vengono a sapere della relazione e, dopo una violenta reazione perch\u00e9 la ragazza frequenta \"un cinese\", iniziano a sfruttarla: i doni di lui diventano una fonte di lucro per la madre e il figlio maggiore. Quello che era un rapporto erotico sincero viene corrotto dal denaro e finisce per essere irrimediabilmente compromesso dal matrimonio combinato dell'uomo con una ricca donna cinese. La madre decide di partire per la Francia e lui si impegna a pagare il viaggio. Solo quando si ritrova una notte da sola sulla nave, la ragazza si rende conto dei veri sentimenti che provava per quell'uomo ormai lontano.\nDecenni pi\u00f9 tardi la ragazza \u00e8 diventata oramai una scrittrice di notevole successo, e riceve una telefonata: si tratta del cinese che la informa che sta visitando la Francia in compagnia della moglie. Le assicura che non ha mai smesso d'amarla e che avrebbe continuato ad amarla per il resto dei suoi giorni.\nDistribuzione.\nNella versione originale del film la voce narrante iniziale \u00e8 realizzata da Jeanne Moreau e, nella versione italiana del film, da Deddi Savagnone."}
{"id": "1502229", "revid": "365417", "url": "https://it.wikipedia.org/wiki?curid=1502229", "title": "Carl Ludwig", "text": "Biografia.\nCarl Ludwig nacque a Witzenhausen, una piccola citt\u00e0 sulle rive del Werra, dove visse fino all'et\u00e0 di 9 anni. Suo padre fu ufficiale dell\u2019esercito durante le guerre napoleoniche e, dopo il pensionamento, ottenne una posizione ad Hanau, vicino Francoforte, trasferendosi con la sua famiglia. Qui Ludwig si diplom\u00f2 nel 1834 e successivamente inizi\u00f2 a studiare medicina presso l\u2019universit\u00e0 di Marburgo. Dopo essere stato espulso per aver difeso un altro ragazzo, continu\u00f2 i suoi studi medici ad Erlangen e in seguito alla scuola di chirurgia di Bamberga. Qui non si sent\u00ec mai davvero a casa e per questo fa ritorno a Marburgo nel 1839, dove termina i suoi studi laureandosi in medicina nel 1840.\nDurante questo periodo Ludwig ebbe modo di avvicinarsi alla politica unendosi ad una confraternita studentesca, sostenitrice dell'unificazione nazionale e del principio di autodeterminazione. Inoltre fece parte della redazione del \"Neuer Verfassungsfreund\", un giornale liberale che promuoveva la riforma del sistema universitario.\nDopo aver lavorato in laboratorio con Robert Bunsen fino al 1841, ottenne la carica di secondo commissario nel dipartimento di anatomia dell'universit\u00e0 di Marburgo grazie all'influenza di Ludwig Fick, fratello maggiore di Adolf Fick. Quando Ludwig Fick divenne presidente del dipartimento di anatomia, Carl Ludwig fu promosso ottenendo la carica di primo commissario. Nel 1846 fu nominato per una cattedra straordinaria di anatomia comparata.\nNel 1842 aveva gi\u00e0 pubblicato una tesi che illustrava la corretta funzionalit\u00e0 dei glomeruli renali. Nello stesso anno, inizi\u00f2 i suoi esperimenti sulla fisiologia della circolazione e sulla metodologia per la misurazione della pressione sanguigna. Nel 1846 invent\u00f2 il chimografo, un apparecchio di registrazione su cilindro rotante che divenne da allora uno strumento di indagine indispensabile negli studi di fisiologia.Questa invenzione gli valse una grande notoriet\u00e0 all'interno della comunit\u00e0 scientifica. Nella primavera del 1847, durante una visita a Johannes M\u00fcller a Berlino incontr\u00f2 coloro che saranno i suoi discepoli, Hermann Helmholtz, Ernst Br\u00fccke, Emil du Bois-Reymond e Rudolf Virchow.\nLa situazione a Marburgo divenne molto complicata a causa delle numerose difficolt\u00e0 finanziarie legate alla vita professionale, della sua convinzione politica e della tesa relazione con il fisiologo Christian Friedrich Nasse, un fisiologo. Nell'inverno del 1849 venne nominato professore di anatomia e fisiologia all\u2019universit\u00e0 di Zurigo. Questa carica gli consent\u00ec di risollevare la sua situazione economica e di sposarsi con Christiane Ludwig a dicembre dello stesso anno. Nel 1851 nacque la loro primogenita, che tuttavia sfortunatamente mor\u00ec alla tenera et\u00e0 di 3 anni. Anche a Zurigo purtroppo le cose per Ludwig non furono semplici: infatti la moglie si ammal\u00f2 gravemente e la mole di lavoro all'universit\u00e0 divent\u00f2 sempre pi\u00f9 pesante. Al tempo stesso, la stesura del trattato di fisiologia iniziata durante la permanenza a Marburgo richiedeva molto tempo ed energia, sottraendoli ai suoi esperimenti sulla diffusione, sulla secrezione delle ghiandole e sulla circolazione e respirazione fisiologica. Carl Ludwig non si sent\u00ec mai accettato a Zurigo sia perch\u00e9 i rifugiati tedeschi non erano ben integrati nella societ\u00e0 svizzera, sia perch\u00e9 il suo approccio sperimentale non era condiviso da molti medici della facolt\u00e0.\nNel 1855 fu nominato professore di fisiologia e zoologia all\u2019accademia medica e chirurgica militare di Vienna. Durante i suoi 10 anni a Vienna studi\u00f2 i principali processi di scambio dei gas, il movimento della linfa e scopr\u00ec il centro vasomotorio midollare. Il 1 maggio del 1865 ottenne la cattedra nel dipartimento di fisiologia all\u2019universit\u00e0 di Lipsia in Sassonia, un incarico che accett\u00f2 molto volentieri. Ebbe fra i suoi allievi anche gli italiani Luigi Luciani e Angelo Mosso.\nNel 1884 ottenne la Medaglia Copley.\nMor\u00ec il 23 aprile 1895 a Lipsia.\nInfluenze.\nDurante la sua vita, Carl Ludwig esercit\u00f2 un'enorme influenza in quanto rappresentante di un gruppo di giovani fisiologi, che si definivano fisici organici, schierati contro la filosofia naturalistica e il vitalismo come fattore determinante nella fisiologia. La pubblicazione del \"Lehrbuch der Physiologie des Menschen\" nel 1852 fu uno shock per i conservatori, che ritennero premature le idee proposte da Ludwig. In particolare Rudolf Wagner sostenne che \"\"Questo libro \u00e8 arrivato almeno decenni troppo presto, forse addirittura secoli\".\" La prima frase della prefazione del trattato pu\u00f2 essere considerata il \u201cmanifesto\u201d di questo gruppo: \"\u201cla fisiologia scientifica ha il compito di determinare le funzioni del corpo animale e derivarle come necessaria conseguenza delle condizioni elementari\u201d\".\nLa ricerca moderna sulla fisiologia della circolazione sanguigna \u00e8 stata influenzata in modo decisivo da Carl Ludwig. Le sue idee sembrano infatti conferme o anticipazioni di risultati delle moderne indagini. Tra le intuizioni pi\u00f9 importanti c'\u00e8 ad esempio la divisione in due parti del sistema circolatorio e l'esistenza di connessioni aperte tra i compartimenti interstiziali e l'interno dei vasi linfatici.\nCarl Ludwig e i suoi allievi hanno dato numerosi e importanti contributi alla nostra comprensione della struttura e funzione dell'organismo vivente. La sua formazione approfondita in anatomia gli ha fornito importanti informazioni che possono derivare da studi puramente morfologici. Infatti riusc\u00ec a intuire che la forma di un organo avesse una qualche relazione con la sua funzione, ma che quest'ultima potesse essere spiegata solamente con principi fisici determinati sperimentalmente. Ad esempio la teoria della filtrazione glomerulare venne sviluppata a seguito di una lunga serie di studi sulla diffusione dei fluidi attraverso le membrane.\nNel 1846 Ludwig invent\u00f2 il chimografo, uno strumento che combinava uno stilo collegato ad un manometro a mercurio con un fumaiolo rotante per registrare graficamente eventi fisiologici nel tempo. Anche nella realizzazione di questo strumento ha adattato principi e progetti precedentemente sviluppati da altri per registrare graficamente fenomeni fisici e vitali. Grazie al chimografo fu possibile misurare diverse variabili fisiologiche come la pressione sanguigna, la frequenza del polso e la frequenza respiratoria. Registrando simultaneamente l'onda del polso e il pattern respiratorio, Ludwig descrisse per la prima volta l'aritmia sinusale nel 1847.\nAnche l'innervazione cardiovascolare era un'area di particolare interesse per Ludwig. Infatti, estendendo gli studi di Weber sull'influenza del sistema nervoso sulla frequenza cardiaca, scopr\u00ec il \"nervo acceleratore\" del cuore con il suo allievo Oswald Schmiedeberg . Con il suo allievo americano, Henry Bowditch, Ludwig scopr\u00ec due leggi fondamentali della fisiologia cardiaca: la \"legge \"tutto o niente\"\" del muscolo cardiaco e il \"fenomeno della scala\", oggi conosciuto come inotropismo. Poco dopo che Claude Bernard ebbe dimostrato l'esistenza di nervi vasodilatatori e vasocostrittori, Ludwig intraprese una serie di esperimenti che misero in evidenza l'importanza del tono vascolare nel mantenimento della pressione sanguigna.\nAssieme a Ivan Sechenov fece importanti scoperte nel campo della fisiologia respiratoria inventando una pompa del sangue al mercurio che consentiva di separare i gas respiratori nel sangue in vivo. In una vasta serie di esperimenti, Ludwig e i suoi allievi chiarirono la fisiologia dell'ossigenazione dei tessuti e dello scambio di gas respiratorio. La sua tecnica ha permesso di misurare la saturazione di ossigeno e anidride carbonica nel flusso sanguigno. I risultati di questi esperimenti portarono Ludwig a concludere che l'assorbimento di ossigeno da parte di un organo fosse correlato al lavoro svolto da quell'organo.\nTra i suoi importanti contributi all'anatomia vi furono gli studi sulla struttura del miocardio, il rene, e la vascolarizzazione dell'occhio e dell'orecchio interno. Nel corso delle indagini per valutare la fornitura vascolare di vari organi, Ludwig raffin\u00f2 le vecchie tecniche di iniezione nei sistemi vascolare e linfatico con sostanze che facilitavano lo studio della loro minuscola anatomia. Questa abile correlazione tra anatomia e fisiologia gli permise di scoprire nuove informazioni riguardanti la funzione di vari organi.\nMolti fattori hanno contribuito al successo di Carl Ludwig e del suo istituto di fisiologia a Lipsia. Sebbene la sua abilit\u00e0 e intelligenza furono fattori importanti, anche altre circostanze individuali, istituzionali e sociali hanno contribuito alla produttivit\u00e0 e alla prosperit\u00e0. Sulla base dei risultati scientifici di Ludwig, alcuni medici americani hanno cercato di riformare la formazione medica in modo che la ricerca e la formazione scientifica avanzata fossero incoraggiate. In nessun luogo questo sforzo ha avuto pi\u00f9 successo che alla Johns Hopkins School of Medicine, aperta nel 1893. Non \u00e8 un caso che dei quattro professori di scienze di base originari, tre fossero stati suoi allievi: William H. Welch in patologia, Franklin P. Mall in anatomia e John J. Abel in farmacologia.\nAltri alunni americani di Ludwig incoraggiarono riforme anche alla Harvard Medical School e all'Universit\u00e0 del Michigan.\nIn onore del 100\u00b0 anniversario della morte di Ludwig il Dipartimento di Fisiologia dell'Universit\u00e0 di Lipsia organizz\u00f2 un simposio scientifico in suo onore dal 18 al 20 maggio 1995 incentrato su 5 diverse aree scientifiche a cui lo stesso Ludwig aveva dato un importante contributo: fisiologia cardiovascolare, fisiologia renale, sistema nervoso autonomo, fisiologia respiratoria, fisiologia muscolare e neurofisiologia.\nIstituto.\nCarl Ludwig fu nominato docente di fisiologia a Lipsia il 1 maggio 1865 e pot\u00e9 aprire un nuovo istituto di fisiologia il 26 aprile 1869. L'istituto si trovava in Waisenhausstrasse, l'odierna Liebigstrasse, di fronte all'Istituto di anatomia. Al momento della sua fondazione l'istituto non aveva eguali al mondo, diventando un modello per molti altri laboratori sia in Germania che all\u2019estero. Il successore di Carl Ludwig, Ewald Hering, che aveva assunto la direzione dell'istituto nel 1895, fece ampliare la struttura attraverso la costruzione di altre aule e laboratori nell'ala sud, arrivando al confine tra l'Istituto Fisiologico e la sede dell'Istituto oftalmologico.\nIl 4 dicembre 1943 l'istituto venne danneggiato da un attentato dinamitardo. In seguito, il 6 aprile 1945, fu completamente distrutto da un altro pesante attentato.\nLa ricostruzione avvenne tra il 1955 e il 1961 grazie all'intervento di Erich Bauereisen, rettore dal 1952 al 1959. L'aula magna \u00e8 stata la prima parte dell'istituto ad entrare in funzione con una capienza di 525 posti. Al di sopra di quest'ultima fu costruita anche un'aula magna pi\u00f9 piccola che poteva ospitare circa 150 persone. Le sale di tirocinio sono invece ubicate in un'ala separata dai laboratori di ricerca."}
{"id": "1502247", "revid": "1534511", "url": "https://it.wikipedia.org/wiki?curid=1502247", "title": "Nucleocosmocronologia", "text": "La nucleocosmocronologia, nota anche come cosmocronologia, \u00e8 una tecnica relativamente recente utilizzata per determinare l'et\u00e0 di oggetti astronomici e l'ordine dei tempi di particolari eventi. Questa tecnica studia l'abbondanza dei nuclidi radioattivi e la produzione delle relative specie a seguito del decadimento in maniera analoga datazione radiometrica usata in fisica, archeologia e geologia.\nLa tecnica generalmente prende in esame, generalmente, il Torio232, l'Uranio235e l'Uranio238 sostanzialmente per due fattori fondamentali:\nA causa di fattori limitanti quali l'incertezza riguardo l'abbondanza dei suddetti nuclei nelle fasi di formazione galattica e la talvolta difficile misurazione del rapporto fra nuclidi originali e prodotti del decadimento negli oggetti meno luminosi, la nucleocosmocronologia viene usata per stabilire limiti (inferiori o superiori) per l'ordine di grandezza dell'et\u00e0 di galassie o del nostro universo piuttosto che stabilire misure precise.\nMalgrado questo, date le condizioni particolarmente favorevoli) \u00e8 stato possibile determinare con successo l'et\u00e0 del Sole (4,57\u00b10,02 miliardi di anni) giungendo ad un risultato conforme ai modelli di evoluzione stellare, emissione energetica del Sole e all'et\u00e0 del sistema solare."}
{"id": "1502248", "revid": "765341", "url": "https://it.wikipedia.org/wiki?curid=1502248", "title": "Fosso Vaccina", "text": "Il fosso Vaccina (o Fosso della Mola) \u00e8 un corso d'acqua minore del Lazio, interamente compreso nella citt\u00e0 metropolitana di Roma.\nPercorso.\nIl corso d'acqua prende origine dai monti Sabatini, intorno al lago di Bracciano nel comune omonimo, e dopo aver costeggiato il pianoro di Cerveteri (antica citt\u00e0 etrusca di \"Caere\"), sfocia nel mar Tirreno nel centro di Ladispoli.\nLungo il tratto iniziale, il fosso attraversa aree rurali ed un fitto bosco di querce. Nel medio corso nel territorio circostante il corso d'acqua \u00e8 invece interessato da coltivazioni e pascoli, in una valle con i fianchi scoscesi, ben visibile dalla strada provinciale 4 che collega Ladispoli a Bracciano. Giunto al piano il fosso perde la sua naturalit\u00e0, soprattutto per quanto riguarda le sponde, che comunque non vengono mai cementate, e attraversa terreni coltivati ed aree urbanizzate fino alla foce.\nStoria.\nIl fiume corrisponde probabilmente al \"Caeritis amnis\", fiume dell'antica citt\u00e0 etrusca di \"Caere\", menzionato da Virgilio nell'Eneide, e al \"Caeretanus amnis\" di Plinio.\nUn tratto del corso d'acqua \u00e8 chiamato \"Torrente delle Ferriere\" a causa dell'attivit\u00e0 che si svolgeva sulle sponde di quel tratto.\nPresso la foce si trovano i resti di un ponte romano chiamato \"Ponte dell'Incastro\".\nCascate.\nSorgente alle spalle, le cascate che si incontrano sono:"}
{"id": "1502249", "revid": "183483", "url": "https://it.wikipedia.org/wiki?curid=1502249", "title": "Cosmocronologia", "text": ""}
{"id": "1502250", "revid": "14691", "url": "https://it.wikipedia.org/wiki?curid=1502250", "title": "Bandundu (provincia)", "text": ""}
{"id": "1502254", "revid": "339392", "url": "https://it.wikipedia.org/wiki?curid=1502254", "title": "Bas-Congo", "text": ""}
{"id": "1502255", "revid": "339392", "url": "https://it.wikipedia.org/wiki?curid=1502255", "title": "Kongo Central", "text": ""}
{"id": "1502257", "revid": "1745361", "url": "https://it.wikipedia.org/wiki?curid=1502257", "title": "\u00c9quateur", "text": ""}
{"id": "1502258", "revid": "125477153", "url": "https://it.wikipedia.org/wiki?curid=1502258", "title": "Fine Young Cannibals", "text": "I Fine Young Cannibals (spesso abbreviati F.Y.C.) sono stati un gruppo inglese fondato a Birmingham nel 1984 dal bassista David Steele, dal chitarrista Andy Cox (entrambi componenti il gruppo The Beat) e dal cantante Roland Gift (proveniente dagli Akrylykz). Il nome fu preso dal film \"All the Fine Young Cannibals\" (in italiano: \"I giovani cannibali\") del 1960, con Robert Wagner e Natalie Wood.\nSono conosciuti soprattutto per i singoli \"Johnny Come Home\", \"Suspicious Minds\" (cover dell'omonimo brano di Elvis Presley), \"She Drives Me Crazy\" e \"Good Thing\". Nel loro periodo di maggior successo, hanno curato la colonna sonora del film comico \"Tin Men - Due imbroglioni con signora\" (1987), con Richard Dreyfuss e Danny DeVito per la regia di Barry Levinson.\nSi sono sciolti nel 1992, ma nel 1996 si sono riuniti per la registrazione del singolo \"The Flame\", che \u00e8 stato inserito nella raccolta \"The Finest\".\nStoria.\nIl gruppo fu fondato nel 1984 dopo la dissoluzione dei The Beat, da cui provenivano Cox e Steele. David Steele ed Andy Cox passarono circa otto mesi ad ascoltare musicassette di potenziali cantanti prima di scegliere Roland Gift. Inizialmente ebbero problemi a trovare un contratto, ma quando il video del loro brano \"Johnny Come Home\" fu trasmesso durante la trasmissione televisiva \"The Tube\", cominciarono immediatamente a piovere offerte. L'album eponimo di debutto fu pubblicato nel 1985 e produsse due hit nelle classifiche del Regno Unito, la gi\u00e0 citata \"Johnny Come Home\" ed una cover di \"Suspicious Minds\" di Elvis Presley, brano in cui \u00e8 presente anche il cantante Jimmy Somerville. Questi due brani divennero dei successi anche a livello internazionale, entrando nelle prime quaranta canzoni in classifica in Europe, Canada e Australia, mentre non ebbero un impatto significativo nelle classifiche degli Stati Uniti.\nNel 1987 i Fine Young Cannibals apparvero nel ruolo di una \"house band\" di un nightclub nella commedia \"Tin Men\", di cui contribuirono anche alla colonna sonora.\nNel periodo intercorrente tra il primo ed il secondo album, nel 1987 Steele e Cox pubblicarono con il nome di \"Two Men, a Drum Machine and a Trumpet\" un album strumentale di musica house intitolato \"Tired Of Getting Pushed Around\", che raggiunse il 18\u00ba posto nella UK Singles Chart ed ottenne successo anche nella Hot Dance Club Songs americana. Contemporaneamente invece Gift fece un'altra apparizione cinematografica in \"Sammy e Rosie vanno a letto\".\nLa band conferm\u00f2 il suo successo internazionale con i singoli \"She Drives Me Crazy\" e \"Good Thing\" estratti dall'album \"The Raw &amp; the Cooked\" del 1989: entrambi i brani raggiunsero la prima posizione negli Stati Uniti. \"Good Thing\" fu la loro seconda numero uno nella \"Billboard\" Hot 100 l'8 luglio 1989 e raggiunse anche il 7\u00ba posto nella UK Singles Chart. \"The Raw &amp; the Cooked\" comprendeva anche tre brani che erano stati incisi per il film \"Tin Men\" (compresa la stessa \"Good Thing\") nonch\u00e9 una cover di \"Ever Fallen in Love (With Someone You Shouldn't've)\" dei Buzzcocks, registrata per il film \"Qualcosa di travolgente\".\nNel 1990 il gruppo contribu\u00ec con una cover di \"Love for Sale\" all'album \"Red Hot + Blue\" prodotta dalla Red Hot Organization, una collezione di venti canzoni di Cole Porter registrati da vari artisti per raccogliere fondi a favore della ricerca sull'AIDS. Nello stesso anno si aggiudicarono due Brit Awards: come miglior gruppo inglese e come miglior album inglese (per \"The Raw &amp; the Cooked\").\nI Fine Young Cannibals si sciolsero nel 1992, anche se nel 1996 tornarono brevemente in studio per registrare un nuovo singolo, \"The Flame\", a complemento del loro album di greatest hits \"The Finest\" uscito quello stesso anno. Nei primi anni 2000 Gift riattiv\u00f2 il nome del gruppo per una tourn\u00e9e (senza Steele e Cox) con il nome di \"Roland Gift and the Fine Young Cannibals\"."}
{"id": "1502259", "revid": "14691", "url": "https://it.wikipedia.org/wiki?curid=1502259", "title": "Kasai-Occidental", "text": ""}
{"id": "1502260", "revid": "339392", "url": "https://it.wikipedia.org/wiki?curid=1502260", "title": "Kasai-Oriental", "text": ""}
{"id": "1502261", "revid": "599013", "url": "https://it.wikipedia.org/wiki?curid=1502261", "title": "Fyc", "text": ""}
{"id": "1502263", "revid": "188116", "url": "https://it.wikipedia.org/wiki?curid=1502263", "title": "Kasai", "text": ""}
{"id": "1502264", "revid": "188116", "url": "https://it.wikipedia.org/wiki?curid=1502264", "title": "Katanga", "text": ""}
{"id": "1502265", "revid": "14691", "url": "https://it.wikipedia.org/wiki?curid=1502265", "title": "Maniema", "text": ""}
{"id": "1502268", "revid": "14691", "url": "https://it.wikipedia.org/wiki?curid=1502268", "title": "Nord-Kivu", "text": ""}
{"id": "1502269", "revid": "14691", "url": "https://it.wikipedia.org/wiki?curid=1502269", "title": "Sud-Kivu", "text": ""}
{"id": "1502273", "revid": "767487", "url": "https://it.wikipedia.org/wiki?curid=1502273", "title": "L'uomo della strada fa giustizia", "text": "L'uomo della strada fa giustizia \u00e8 un film poliziottesco del 1975, diretto da Umberto Lenzi.\nTrama.\nA Milano durante la rapina a una gioielleria di via Monte Napoleone una bambina, figlia dell'ingegner Vannucchi, viene uccisa da un colpo di pistola sparato da alcuni banditi in fuga. Sulla base della testimonianza fornita dalla minore in punto di morte si deduce che uno dei componenti della banda abbia uno scorpione tatuato sul corpo, da qualche parte. Dato che la polizia non riesce a far luce sul delitto, il padre della piccola, andando contro la volont\u00e0 di sua moglie, inizia a indagare per conto suo.\nDistribuzione.\nDistribuito nei cinema italiani l'8 maggio 1975, \"L'uomo della strada fa giustizia\" ha incassato complessivamente 711.500.000 lire dell'epoca."}
{"id": "1502276", "revid": "110157", "url": "https://it.wikipedia.org/wiki?curid=1502276", "title": "Andr\u0103\u0219e\u0219ti", "text": "Andr\u0103\u0219e\u0219ti \u00e8 un comune della Romania di 2.221 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 2 villaggi: Andr\u0103\u0219e\u0219ti e Orboe\u0219ti."}
{"id": "1502277", "revid": "287204", "url": "https://it.wikipedia.org/wiki?curid=1502277", "title": "Andrasesti", "text": ""}
{"id": "1502279", "revid": "1573940", "url": "https://it.wikipedia.org/wiki?curid=1502279", "title": "\u0160imanovsk", "text": "\u0160imanovsk (anche traslitterata come \"Shimanovsk\") \u00e8 una cittadina dell'Estremo Oriente Russo, situata nell'Oblast' dell'Amur, sul fiume Bol'\u0161aja P\u00ebra, 251\u00a0km a nord del capoluogo Blagove\u0161\u010densk; \u00e8 capoluogo del distretto omonimo.\nFondata nel 1910 con il nome di \"P\u00ebra\" (russo \u041f\u0451\u0440\u0430) durante la costruzione e lo sviluppo della Transiberiana, venne ribattezzata \"Gondatti\" (\u0413\u043e\u043d\u0434\u0430\u0442\u0442\u0438) nel 1914, in onore dell'etnografo e governatore della regione dell'Amur \"N. L. Gondatti\". Cambi\u00f2 ancora nome in \"Vladimiro-\u0160imanovskij\" (\u0412\u043b\u0430\u0434\u0438\u043c\u0438\u0440\u043e-\u0428\u0438\u043c\u0430\u043d\u043e\u0432\u0441\u043a\u0438\u0439) nel 1920, passando al nome attuale nel 1950 quando le venne concesso lo \"status\" di citt\u00e0.\n\u0160imanovsk \u00e8 una fermata sulla ferrovia Transiberiana; \u00e8 inoltre servita da un aeroporto.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1502280", "revid": "287204", "url": "https://it.wikipedia.org/wiki?curid=1502280", "title": "Simanovsk", "text": ""}
{"id": "1502281", "revid": "767487", "url": "https://it.wikipedia.org/wiki?curid=1502281", "title": "Arm\u0103\u0219e\u0219ti", "text": "Arm\u0103\u0219e\u0219ti \u00e8 un comune della Romania di 2.725 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 4 villaggi: Arm\u0103\u0219e\u0219ti, B\u0103rbule\u0219ti, Malu Ro\u0219u, Neni\u0219ori."}
{"id": "1502282", "revid": "80339", "url": "https://it.wikipedia.org/wiki?curid=1502282", "title": "Shimanovsk", "text": ""}
{"id": "1502283", "revid": "287204", "url": "https://it.wikipedia.org/wiki?curid=1502283", "title": "Armasesti", "text": ""}
{"id": "1502285", "revid": "767487", "url": "https://it.wikipedia.org/wiki?curid=1502285", "title": "Sette orchidee macchiate di rosso", "text": "Sette orchidee macchiate di rosso \u00e8 un film diretto da Umberto Lenzi nel 1972. \u00c8 il terzo giallo di Lenzi.\nTrama.\nUn assassino compie due omicidi con vittime donne e si firma lasciando sul luogo del delitto una mezzaluna d'argento. Una donna di nome Giulia viene aggredita con la stessa metodica durante il viaggio di nozze ma riesce a salvarsi, anche se il suo viene fatto passare per un omicidio. La polizia capeggiata dal commissario Vismara inizia ad indagare su questi casi di violenza, ma \u00e8 il marito di Giulia, Mario, a scoprire che le tre vittime del maniaco hanno un legame: tutte hanno trascorso del tempo in un centro turistico (un hotel) di una localit\u00e0 balneare.\nMario mette immediatamente al corrente il Commissario di ci\u00f2 che ha scoperto, e questi provvede rintracciando e proteggendo tutte le altre donne, tuttavia l'assassino riesce a uccidere alcune di loro nonostante la protezione fornita dalla polizia.\nAlla fine, dopo che la signora Anna riesce a salvarsi a scapito della sorella gemella Maria, Mario riesce ad impedire all'assassino di uccidere Giulia, e si scopre anche il movente: il maniaco \u00e8 un pastore evangelico fratello di un uomo che era morto per omissione di soccorso in quella localit\u00e0 balneare, all'epoca dei fatti venne ipotizzato che il colpevole fosse una giovane donna e il pastore reso folle dalla rabbia decise di uccidere tutte le possibili colpevoli."}
{"id": "1502296", "revid": "104458", "url": "https://it.wikipedia.org/wiki?curid=1502296", "title": "Rivoluzionari", "text": ""}
{"id": "1502299", "revid": "753473", "url": "https://it.wikipedia.org/wiki?curid=1502299", "title": "Quarta di copertina", "text": ""}
{"id": "1502300", "revid": "122393232", "url": "https://it.wikipedia.org/wiki?curid=1502300", "title": "Honda CRF", "text": "La sigla CRF \u00e8 stata utilizzata dalla casa giapponese Honda per una serie di motociclette con motore a quattro tempi prodotte nelle cilindrate 50, 70, 100, 150, 250 e 450 cm\u00b3 e specificatamente destinate ad un uso crossistico. La stessa sigla iniziale \u00e8 stata peraltro utilizzata in tempi diversi per altri tipi di motocicletta, quali la versione del 2015 della Honda Africa Twin la cui denominazione completa \u00e8 \"Honda CRF1000L Africa Twin\".\n50.\nLa cilindrata pi\u00f9 piccola \u00e8 basata su un motore 4 tempi orizzontale, del tipo originariamente impiegato sugli scooter \"cub\" dai primi anni '60. Ha tre marce con frizione automatica. \n70.\nStessa tipologia della 50, ma con ciilndrata superiore\n100.\nDisponibile dal 2006, adotta cilindro verticale, raffreddato ad aria\n150.\nDisponibile dal 2006, simile alla 100, con cilindrata maggiorata. \u00c8 disponibile sia con raffreddamento ad aria, nella versione \"F\" sia con raffreddamento a liquido, nella versione \"R\" expert. \n250.\nFu la seconda cilindrata disponibile di questa nuova serie di moto, gi\u00e0 dal 2004\nDal 2008 adotta l'ammortizzatore di sterzo HPSD (Honda Progressive Steering Damper).\nNel 2010 fa il debutto l'iniezione elettronica indiretta (PGM-FI), come nuovo impianto d'alimentazione.\nIl motore viene aggiornato per la prima volta nel 2010, passando dalle misure 78x52,2, alle misure 76,8x53,8.\n450.\nIl 450 fu la prima cilindrata disponibile gi\u00e0 a partire dal 2002.\nDal 2008 adotta l'ammortizzatore di sterzo HPSD (Honda Progressive Steering Damper),\nNel 2009 fa il debutto l'iniezione elettronica indiretta, come nuovo impianto d'alimentazione. La versione 2021 porta come novit\u00e0 un nuovo telaio ed nuovo forcellone modificati nella geometria, mentre il motore presenta importanti miglioramenti grazie a nuovi condotti di aspirazione e scarico, nuovo sistema di decompressione e silenziatore singolo per ottimizzare e rendere pi\u00f9 fluida la guidabilit\u00e0 ai bassi e medi regimi, mentre il motore \u00e8 stato migliorato grazie a nuovi condotti di aspirazione e scarico, nuovo sistema di decompressione e silenziatore singolo.\nVersioni Rally.\nQuesta serie venne ripresa anche per le gare Rally Dakar, nel 2013 debutta la Honda CRF 450 Rally nell'omonimo campionato e nel 2015 debutta sia la Honda CRF 250 Rally che la Honda CRF 450 Rally nel mercato."}
{"id": "1502301", "revid": "767487", "url": "https://it.wikipedia.org/wiki?curid=1502301", "title": "Maciste nella Valle dei Re", "text": "Maciste nella Valle dei Re \u00e8 un film del 1960 diretto da Carlo Campogalliani.\n\u00c8 il primo film su Maciste del periodo sonoro e capostipite di una lunga saga, reintroduttore in Italia del genere peplum.\nTrama.\nKenamun \u00e8 il figlio del faraone ed erede al trono. Quando l'Egitto \u00e8 invaso dai persiani, egli progetta una rivolta ma la malefica Smedes, sua matrigna (che ha ucciso il faraone suo marito) lo tiene in pugno e lo comanda grazie ad un medaglione che annienta la sua volont\u00e0.\nNel frattempo Maciste si mette a capo dei ribelli contro il mal governo di Kenamun; annienta la regina durante la rivolta e libera il nuovo faraone dall'incantesimo, consentendogli di poter riprendere il suo trono e sposare la sua amata.\nProduzione.\nLe coreografie del film sono di Leopoldo Rosi e Tito LeDuc."}
{"id": "1502305", "revid": "767487", "url": "https://it.wikipedia.org/wiki?curid=1502305", "title": "Axintele", "text": "Axintele \u00e8 un comune della Romania di 2.509 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 3 villaggi: Axintele, B\u0103rb\u0103tescu, Horia."}
{"id": "1502306", "revid": "767487", "url": "https://it.wikipedia.org/wiki?curid=1502306", "title": "Balaciu", "text": "Balaciu \u00e8 un comune della Romania di 1.811 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 4 villaggi: Balaciu, Copuzu, Cr\u0103sanii de Jos, Cr\u0103sanii de Sus."}
{"id": "1502311", "revid": "12978468", "url": "https://it.wikipedia.org/wiki?curid=1502311", "title": "Paraguaiani", "text": ""}
{"id": "1502312", "revid": "767487", "url": "https://it.wikipedia.org/wiki?curid=1502312", "title": "B\u0103rc\u0103ne\u0219ti (Ialomi\u021ba)", "text": "B\u0103rc\u0103ne\u0219ti \u00e8 un comune della Romania di 3.765 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 2 villaggi: B\u0103rc\u0103ne\u0219ti e Condee\u0219ti."}
{"id": "1502313", "revid": "287204", "url": "https://it.wikipedia.org/wiki?curid=1502313", "title": "Ahmad ibn Hanbal", "text": "Fondatore di una delle quattro grandi scuole giuridiche sunnite (l'hanbalismo), divenne l'ispiratore del wahhabismo, grazie all'opera di Ibn Taymiyya, ed in parte del riformismo conservatore della Salafiyya.\nBiografia.\nAhmad b. Hanbal era un arabo appartenente alla trib\u00f9 dei Ban\u016b Shayh\u0101n che avevano svolto un ruolo attivo nella conquista dell'Iraq e del Khorasan. Suo nonno era originario del Najd.\nDapprima Ibn Hanbal visse a Basra, poi si trasfer\u00ec con la famiglia a Marw, guidata dal nonno Hanbal b. Hil\u0101l, governatore di Sarakhs sotto gli Omayyadi.\nNacque poco dopo che il padre Muhammad b. Hanbal \u2013 che faceva parte dell'armata del Khorasan \u2013 si era stabilito a Baghdad dove morir\u00e0 tre anni pi\u00f9 tardi. Una piccola eredit\u00e0 familiare permise ad Ahmad di condurre un'esistenza modesta ma una vita indipendente. Dopo essersi dedicato alla lessicografia e alla giurisprudenza, dal 795 si concentrer\u00e0 unicamente sulla tradizione, il cui studio lo porter\u00e0 a viaggiare in Persia, Yemen e Siria. I suoi studi di \"fiqh\" e di \"\u02bea\u1e25\u0101d\u012bth\" furono guidati da un gran numero di maestri, da Abu Yusuf nella citt\u00e0 di Baghdad, a Sufyan b. \u2018Uyayna, sua fondamentale guida e autorit\u00e0 principale della scuola del Hijaz.\nIbn Hanbal rifiuter\u00e0 d'accettare la tesi mutazilita del Corano creato, andando cos\u00ec contro l'ideologia a quel tempo predominante. Al-Ma\u2019m\u016bn, di orientamento mutazilita, ordin\u00f2 che Ibn Hanbal e un altro studioso ostile al principio della createzza del testo sacro islamico si presentassero davanti a lui. Cos\u00ec una volta giunto a Baghdad, Ahmad b. Hanbal fu imprigionato prima a Yasiriyya e infine a Darb al-Mawsil.\nIl nuovo califfo al-Mu'tasim, incline ad abbandonare la \"mi\u1e25na\" (che accertava l'orientamento mutazilita dei funzionari pi\u00f9 importanti del califfato), lo convoc\u00f2 nonostante i mutaziliti continuassero a ritenere pericoloso per l'autorit\u00e0 dello stato abbandonare una posizione ufficialmente affermata. Davanti al califfo continu\u00f2 a rifiutare il riconoscimento della creazione del Corano, e per tal motivo sarebbe stato frustato, ma ebbe la possibilit\u00e0 comunque di riottenere la sua libert\u00e0, dopo due anni di prigionia, ritirandosi a vita privata.\nNonostante l'avvento di al-Wathiq, Ibn Hanbal decise di non riprendere i suoi corsi d'insegnamento a Baghdad sulle tradizioni islamiche, non perch\u00e9 qualche interdizione ufficiale glielo impedisse, ma perch\u00e9 gli sembr\u00f2 convenevole evitare di suscitare contrasti con gli esponenti pi\u00f9 oltranzisti del mutazilismo.\nSar\u00e0 la restaurazione del Sunnismo da parte di al-Mutawakkil (847) a permettergli di riprendere la sua attivit\u00e0 di docente, ma non sar\u00e0 inserito dal califfo tra i tradizionalisti a cui egli affid\u00f2 l'incarico di combattere la Jahmiyya e la Mutazila.\nIl califfo gli confer\u00ec tuttavia il compito di istruire sui \"\u02bea\u1e25\u0101d\u012bth\" il giovane principe al-Mu'tazz, che si serv\u00ec dell'illustre teologo per la sua politica di restaurazione sunnita. Giunto a Samarra su invito di al-Mutawakkil, pot\u00e9 venire a contatto con il mondo della corte abbaside. Ritorner\u00e0 a Baghdad poco dopo, senza aver incontrato il califfo.\nMor\u00ec nel giugno 855 all'et\u00e0 di 75 anni, dopo una breve malattia. Fu seppellito nel Cimitero dei Martiri (\"Maq\u0101bir al-Shuhad\u0101\u2019\" ). La sua tomba diventer\u00e0 una delle pi\u00f9 frequentate mete di pellegrinaggio di Baghdad, ricordato e onorato dal califfo con un'iscrizione per ricordare il pi\u00f9 illustre difensore della Sunna.\nOpere.\nL'opera pi\u00f9 importante di Ibn Hanbal \u00e8 la sua raccolta di tradizioni, il \"Musnad\". Sar\u00e0 il figlio \u2018Abd All\u0101h a raccogliere l'enorme quantit\u00e0 di materiale accumulato, apportandone delle aggiunte. La raccolta non divide le tradizioni per materie come fanno i \"Sahih\" di Bukhari e Muslim, ma le classifica sotto il nome del garante che per primo le ha riportate. L'attitudine intellettuale di Ibn Hanbal deve essere considerata come un \"mujtahid indipendente\". Altri due piccoli trattati sono fondamentali per lo studio della sua posizione dogmatica: il \"Radd \u2018al\u0101 l-Jahmiyya wa l-zan\u0101dika\", in cui espone e rifiuta le dottrine di Jahm b. Safw\u0101n, e il \"Kit\u0101b al-Sunna\".\nNell'opera del \"Kit\u0101b al-\u1e62al\u0101t\" si concentrer\u00e0 sull'importanza della preghiera in comune e su tutte le regole che l'imam e i fedeli devono seguire. Altri due manoscritti meritano di essere segnalati: il \"Musnad min mas\u0101'il\" e il \"Kit\u0101b al-amr\" trasmesso da Ghul\u0101m al- Khall\u0101l. Nella prima Ibn Hanbal dibatte sulle questioni (\"masa'il\" ) pi\u00f9 diverse, dal dogmatismo alla morale e al diritto. Quest'opera sembra realizzare l'intenzione profonda del suo insegnamento, e cio\u00e8 una reazione contro la codificazione del \"fiqh\", in quanto il diritto musulmano primitivo era una dottrina di trasmissione essenzialmente orale e lasciava a livello strutturale un grande margine di variazioni individuali. Codificare per iscritto e sistematicamente il \"fiqh\" significava cambiarne e corromperne la natura.\nDottrina.\nGli attributi divini.\nIl dio di Ibn Hanbal \u00e8 il Dio del Corano. Credere in Dio significa credere alla descrizione che Dio ha fatto di se stesso nel Suo libro. Quindi si dovranno considerare come realt\u00e0 non solo gli attributi di Dio come la saggezza, la potenza etc., ma anche quelle espressioni che invocano la mano di Dio, il Suo Trono ecc. Rifiuta quindi anche la teologia negativa (\"ta't\u012bl\" ) dei Jahmiyya e le loro esegesi allegoriche (\"ta'w\u012bl\" ) del Corano e delle tradizioni, e l'antropomorfismo (tashbih) dei Mushabbiha. Secondo il fideismo di Ibn Hanbal, si deve credere in Dio senza domandarne il \"come\" (\"bi-l\u0101 kayf\" ) delle cose divine e lasciare a Dio l'intelligenza del Suo proprio mistero, rinunciando alle derive della teologia dogmatica ( \"kal\u0101m\" ).\nCorano e Sunna.\nIl Corano \u00e8 la parola di Dio non creata (\"kal\u0101m Allah ghayr makhl\u016bq\" ), intendendo con Corano le sue lettere, le sue espressioni e le sue idee.\nPer quanto riguarda la Sunna, e cio\u00e8 l'insieme delle tradizioni che si possono considerare come riguardanti il Profeta, egli distingue tra \"had\u012bth\" perfettamente autentici e sani - \"sa\u012b\" e \"had\u012bth\" che beneficiano solamente della presunzione d'autenticit\u00e0 senza che alcuna ragione positiva le rigetti. Il Corano e la Sunna trovano un loro prolungamento in una terza fonte, derivata e complementare: le consultazioni dei Compagni. \nI Compagni hanno conosciuto e messo in pratica il Corano e compreso meglio delle generazioni posteriori. E nel caso ci fossero divergenze con i Compagni, Ibn Hanbal ammette la possibilit\u00e0 di distaccarsi sempre per\u00f2 facendo riferimento al Corano e alla Sunna e tenendo conto del loro ordine di precedenza, perch\u00e9 il consenso della comunit\u00e0 (\"ijm\u0101\u2018\" ) non \u00e8 di per s\u00e9 una fonte di diritto, in quanto una comunit\u00e0 pu\u00f2 essere completamente d'accordo su un errore, senza prendere in considerazione la rivelazione che la tradizione trasmette. Ibn Hanbal condanna fortemente il \"ra'y\", l'opinione personale, senza per\u00f2 considerare un'assoluta passivit\u00e0 di fronte al testo una regola generale. Infatti non rifiuter\u00e0 mai il ragionamento analogico. Dunque il compito del muft\u012b (giureconsulto) \u00e8 quello di fare un costante sforzo personale (\"ijtih\u0101d\" ) per ricavare dalle fonti di diritto le prescrizioni morali che si devono applicare ai singoli casi che si presentano.\nLa politica di Ibn Hanbal \u00e8 una politica della solidariet\u00e0 confessionale: alla \"fitna\" (disgregazione della comunit\u00e0) egli oppone la nozione di \"jam\u0101'a\", unione e coesione del gruppo. Legittima la scomunica (\"takfir\" ) solo in tre casi: l'abbandono della preghiera, il consumo di alcolici e la diffusione di eresie contrarie ai dogmi dell'Islam. Il fine dell'azione di ogni uomo \u00e8 quello di servire Dio e la fede deve comprendere le parole, gli atti, l'intenzione e l'attaccamento alla Sunna."}
{"id": "1502314", "revid": "486946", "url": "https://it.wikipedia.org/wiki?curid=1502314", "title": "NK Pula", "text": ""}
{"id": "1502318", "revid": "47767", "url": "https://it.wikipedia.org/wiki?curid=1502318", "title": "Radure di Tirisfal", "text": ""}
{"id": "1502320", "revid": "767487", "url": "https://it.wikipedia.org/wiki?curid=1502320", "title": "Bor\u0103ne\u0219ti", "text": "Bor\u0103ne\u015fti \u00e8 un comune della Romania di 2.521 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 2 villaggi: Bor\u0103ne\u0219ti e Sinte\u0219ti."}
{"id": "1502322", "revid": "287204", "url": "https://it.wikipedia.org/wiki?curid=1502322", "title": "Boranesti", "text": ""}
{"id": "1502324", "revid": "47767", "url": "https://it.wikipedia.org/wiki?curid=1502324", "title": "Anduin Lothar", "text": ""}
{"id": "1502326", "revid": "123366192", "url": "https://it.wikipedia.org/wiki?curid=1502326", "title": "Ban\u016b Quray\u1e93a", "text": "I Banu Qurayza () furono una trib\u00f9 ebraica che viveva a nord dell'Arabia fino al VII secolo. La trib\u00f9 si estinse allorch\u00e9, nel 627, circa 700 maschi furono massacrati dai musulmani.\nStoria.\nI Ban\u016b Qurayza possedevano terre a sud-est dell'oasi di Yathrib, oggi conosciuta come Medina, dove vivevano altre due trib\u00f9 ebraiche: Banu Qaynuqa e Banu Nadir. Come in tutti gli altri casi di ebrei della Penisola arabica, non si sa se i Banu Qurayza discendessero da rifugiati ebrei o da arabi convertiti al giudaismo. Essi osservarono i precetti del giudaismo ma adottarono alcuni costumi locali arabi e contrassero alleanze matrimoniali con clan arabi.\nNel V secolo, i Qurayza vivevano a Yathrib insieme ad altre due trib\u00f9 ebraiche: i Qaynuq\u0101\u02bf e i Nad\u012br. Gli ebrei introdussero l'agricoltura a Yathrib e dominarono politicamente gli abitanti arabi. Il nome \"Qurayza\" viene da una pianta utilizzata dai conciatori di pelli, il che fa supporre che la concia delle pelli fosse la principale occupazione di tale gruppo prima di arrivare a Medina.\nLa situazione cambi\u00f2 dopo l'arrivo a Yathrib di due trib\u00f9 arabe provenienti dallo Yemen: i Banu Aws ed i Banu Khazraj. All'inizio queste trib\u00f9 erano \"clienti\" (\"maw\u0101l\u012b\") degli ebrei ma, verso la fine del V secolo, essi si ribellarono e divennero indipendenti. \nProbabilmente gli Aws e i Khazraj divennero ostili l'un l'altro. I Ban\u016b Na\u1e0d\u012br e i Ban\u016b Qurayza erano alleati con i Ban\u016b Aws mentre i Ban\u016b Qaynuq\u0101\u02bf lo erano con i Ban\u016b Khazraj. Ci furono in totale quattro scontri tra gli ebrei alleati e i Ban\u016b Aws e i Ban\u016b Khazraj, l'ultimo dei quali, la battaglia di Bu'ath, non fu risolutivo. Ibn Ishaq ricorda che con l'arrivo di Maometto a Medina nel 622, si decise di sottoscrivere un patto, chiamato Costituzione di Medina, col quale si stabil\u00ec un aiuto reciproco tra i musulmani, gli ebrei ed i pagani. In questo documento furono menzionati anche i Qurayza e i Nadir, ordinando loro di non sostenere i nemici dei musulmani contro di essi.\nNel 624, dopo la conquista della Mecca nella battaglia di Badr, Maometto espulse i Banu Qaynuq\u0101\u02bf da Medina a causa del loro rifiuto di allearsi coi musulmani. Gli ebrei si trasferirono con i loro beni in Siria (o nella pi\u00f9 settentrionale oasi di Khaybar). Poco dopo Maometto entr\u00f2 in conflitto anche con i Ban\u016b Nad\u012br poich\u00e9 essi avevano cercato di complottare contro la sua vita: furono espulsi dalla citt\u00e0. I Qurayza rimasero passivi. \nUltimi ebrei rimasti a Yathrib, nel 627 Maometto si scontr\u00f2 con essi. In quell'anno un esercito di Quraysh (trib\u00f9 araba), sotto il comando di Abu Sufyan, marci\u00f2 contro Yathrib-Medina e la cinse d'assedio. I Qurayza aiutarono i medinesi fornendo loro spade, lance e armature per il combattimento. Ibn Ishaq scrive che, durante l'assedio, Huyayy ibn Akhtab, capo dei Nadir (espulsi tre anni prima da Medina), si rec\u00f2 presso K\u0101\u02bfb ibn Asad, il capo dei Qurayza, e lo persuase ad aiutare gli arabi della Mecca a conquistare Medina. In un primo momento K\u0101\u02bfb fu contrario a rompere il patto con Maometto; decise di appoggiare i meccani poich\u00e9 Huyayy gli promise di condividere con lui le sorti dell'impresa. \nLa preoccupazione di Maometto fu evidente. Egli mand\u00f2 alcuni suoi seguaci a parlare con loro, ma l'esito fu deludente: i Qurayza non accorsero in aiuto dei musulmani. Di conseguenza Maometto, dopo la vittoria sui meccani, condusse le sue forze contro i Banu Qurayza. Essi si rinchiusero nella loro fortezza (\"utum\") e sopportarono l'assedio per venticinque giorni. K\u0101\u02bfb ibn Asad sugger\u00ec alcune alternative: abbracciare l'Islam, uccidere i loro bambini e le donne, uscire fuori dalla fortezza e attaccare. I Qurayza non accettarono nessuna alternativa e chiesero di consultarsi con Ab\u016b Lub\u0101ba ibn \u02bfAbd al-Mundhir, un loro alleato proveniente dai Banu Aws. Secondo Ibn Ishaq, Ab\u016b Lub\u0101ba prov\u00f2 piet\u00e0 per le donne e i bambini e convinse i Qurayza ad arrendersi a Maometto. Il giorno seguente si arresero ai musulmani e questi ultimi presero la loro fortezza e le loro armi. Si decise per il completo sterminio per decapitazione dei circa 700 maschi ebrei e la resa in schiavit\u00f9 delle donne e dei bambini..\nIn tale occasione Maometto prese l'ebrea Rayhana, della trib\u00f9 dei Ban\u016b Qurayza, come sua concubina. Pi\u00f9 tardi abbracci\u00f2 l'Islam in cambio della libert\u00e0. \nLa sentenza contro i maschi fu eseguita da \u02bfAl\u012b ibn Ab\u012b \u1e6c\u0101lib e da al-Zubayr ibn al-\u02bfAww\u0101m e dallo stesso Maometto. Gran parte delle donne e dei fanciulli, venduti come schiavi, furono acquistati dalla trib\u00f9 ebrea dei Banu Nadir, trasferitasi a Khaybar.\nIl massacro di Medina nella storiografia.\nLa cruenta decisione fu probabilmente la conseguenza dell'accusa di intelligenza col nemico (doppiogiochismo) durante l'assedio ma la sentenza non fu decisa da Maometto, che invece affid\u00f2 il responso sulla punizione da adottare a Sa\u02bfd b. Mu\u02bf\u0101dh, \"sayyid\" dei Ban\u016b \u02bfAbd al-Ashhal, clan della trib\u00f9 medinese dei Banu Aws e un tempo principale alleato dei Banu Quray\u1e93a. Questi, ferito gravemente da una freccia (tanto da morirne pochissimi giorni pi\u00f9 tardi) e ovviamente pieno di rabbia e rancore, decise per quella soluzione estrema, non frequente ma neppure del tutto inconsueta per l'epoca. Che non si trattasse comunque di una decisione da leggere in chiave esclusivamente anti-ebraica potrebbe dimostrarcelo il fatto che gli altri Banu Quray\u1e93a che vivevano intorno a Medina, e nel resto del \u1e24ij\u0101z (circa 25.000 persone), non furono infastiditi dai musulmani, n\u00e9 allora, n\u00e9 nei tempi immediatamente successivi.\nIn proposito si \u00e8 anche espresso uno dei pi\u00f9 apprezzati storici del primo Islam, Fred McGrew Donner, che, nel suo \"Muhammad and the believers\" (Cambridge, MA, The Belknap Press of Harvard University Press, 2010, p.\u00a074), afferma \nUna minoranza di studiosi musulmani rifiutano di riconoscere l'incidente ritenendo che Ibn Ishaq, il primo biografo di Maometto, abbia presumibilmente raccolto molti dettagli dello scontro dai discendenti degli stessi ebrei Qurayza. Questi discendenti avrebbero arricchito o inventato dettagli dell'incidente prendendo ispirazione dalla storia delle persecuzioni ebraiche in epoca romana."}
{"id": "1502327", "revid": "1305772", "url": "https://it.wikipedia.org/wiki?curid=1502327", "title": "Bordu\u0219ani", "text": "Bordu\u0219ani \u00e8 un comune della Romania di 5.206 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 2 villaggi: Bordu\u0219ani e Cegani."}
{"id": "1502328", "revid": "287204", "url": "https://it.wikipedia.org/wiki?curid=1502328", "title": "Bordusani", "text": ""}
{"id": "1502332", "revid": "296631", "url": "https://it.wikipedia.org/wiki?curid=1502332", "title": "L. Sprague de Camp", "text": "Nella sua carriera, durata oltre cinquant'anni, ha scritto libri di vario genere, soprattutto romanzi di fantascienza e fantasy, ma anche opere non di genere e saggistica, come biografie di importanti autori fantasy.\nBiografia.\nDe Camp nacque a New York City. Dopo aver studiato come ingegnere aeronautico, si laure\u00f2 al California Institute of Technology nel 1930 e consegu\u00ec un Master's degree (equivalente alla laurea magistrale italiana) in ingegneria allo Stevens Institute of Technology nel 1933.\nSi spos\u00f2 con Catherine Crook nel 1940 e con lei collabor\u00f2 a numerosi progetti, a partire dagli anni sessanta.\nDurante la seconda guerra mondiale de Camp lavor\u00f2 al Philadelphia Naval Shipyard con due altri futuri scrittori di fantascienza: Isaac Asimov e Robert A. Heinlein. Con loro fu uno degli autori di punta dell'Et\u00e0 d'oro della fantascienza. Raggiunse il grado di tenente di vascello nella Naval Reserve.\nFece parte del club letterario maschile noto come Trap Door Spiders, che pi\u00f9 tardi fu di ispirazione per i Black Widowers (Club dei Vedovi Neri), un gruppo di persone dedite a risolvere gialli e misteri che fu il filo conduttore di svariati racconti di Isaac Asimov. Lo stesso de Camp fu d'ispirazione per il personaggio di Geoffrey Avalon.\nFu anche membro del Swordsmen and Sorcerers' Guild of America (SAGA), un gruppo di scrittori fantasy fondato negli anni sessanta; alcune opere del gruppo furono poi raccolte nelle antologie \"Flashing Swords!\", curate da Lin Carter.\nOltre a scrivere fantascienza, de Camp fu anche biografo di Robert Ervin Howard e di H. P. Lovecraft.\nI de Camp si trasferirono poi a Plano, Texas nel 1989, dove de Camp mor\u00ec il 6 novembre 2000, sette mesi dopo la morte della moglie che gli era stata a fianco per oltre sessant'anni. Mor\u00ec il giorno in cui lei avrebbe compiuto gli anni, tre settimane prima del proprio 93\u00ba compleanno. Le sue ceneri vennero deposte, con quelle della moglie, all'Arlington National Cemetery.\nLa biblioteca personale di de Camp (circa 1200 volumi), fu venduta all'asta da Half Price Books nel 2005. La collezione comprendeva libri scritti da lui stesso e da scrittori amici suoi, come Isaac Asimov e Carl Sagan.\nPremi.\nNel corso della sua carriera, de Camp \u00e8 stato insignito di numerosi premi, tra i quali alcuni dei pi\u00f9 prestigiosi come il Premio Nebula, per il miglior romanzo di fantascienza dell'anno, il Premio Hugo e il Premio Gandalf."}
{"id": "1502334", "revid": "767487", "url": "https://it.wikipedia.org/wiki?curid=1502334", "title": "Brazii (Ialomi\u021ba)", "text": "Brazii \u00e8 un comune della Romania di 1.288 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 3 villaggi: Brazii, Movileanca, R\u0103simnicea."}
{"id": "1502343", "revid": "767487", "url": "https://it.wikipedia.org/wiki?curid=1502343", "title": "Il rivale di Topolino", "text": "Il rivale di Topolino (\"Mickey's Rival\") \u00e8 un film del 1936 diretto da Wilfred Jackson. \u00c8 un cortometraggio d'animazione della serie \"Mickey Mouse\", distribuito negli Stati Uniti dalla United Artists il 20 giugno 1936. Il corto rappresenta l'esordio nell'animazione del personaggio di Topesio, gi\u00e0 apparso cinque mesi prima in quattro tavole domenicali di Ted Osborne e Floyd Gottfredson, e nell'aprile del 1997 fu inserito nel film di montaggio direct-to-video \"I capolavori di Topolino\". A partire dagli anni novanta \u00e8 pi\u00f9 noto col titolo Un rivale per Topolino.\nTrama.\nTopolino e Minni si apprestano a fare un picnic in campagna, proprio in quel momento arriva Topesio, un ex fidanzato di Minni, la quale gradisce molto la sorpresa. Al momento di presentarsi a Topolino, Topesio comincia subito a fargli dei dispetti in modo abbastanza antipatico (gli stringe la mano con un guanto finto che gli tira un pugno, gli stacca i bottoni dai pantaloncini e gli fa prendere la scossa con i bottoni \"in tensione\" dei propri pantaloni). Mentre i tre stanno mangiando, Topesio avvista un toro in un recinto e per incantare Minni, decide di affrontarlo. Topesio sembra riuscire nel proprio intento quando, resosi conto che il cancello del recinto \u00e8 aperto e che il toro sta uscendo (fino ad allora infatti si era preso gioco del toro stando fuori dal recinto), rivela la sua vera natura e fugge via con la propria auto. Per fortuna Topolino, grazie all'aiuto della propria auto, riesce a salvare Minni e a sfuggire alla furia del toro. Minni si riconcilia con Topolino e si rende conto che Topesio non \u00e8 affatto divertente come lei credeva.\nDistribuzione.\nEdizione italiana.\nIl corto fu distribuito in Italia nel febbraio del 1939 in lingua originale. Il primo doppiaggio italiano conosciuto \u00e8 quello realizzato dalla Royfilm per la VHS \"Topolino apprendista scalatore\" uscita nel settembre 1994 e per la televisione, poi utilizzato in tutte le successive occasioni. In questo primo doppiaggio Minni e Topesio vengono chiamati coi loro nomi originali. Nel 2012 il corto \u00e8 stato ridoppiato dalla stessa societ\u00e0 per la trasmissione nel programma \"Topolino che risate!\", sotto la direzione di Leslie La Penna su dialoghi di Nunziante Valoroso. Nel secondo viene ripristinato il nome di Minni, mentre quello di Topesio rimane originale. Inoltre, non essendo stata registrata una colonna internazionale, nelle scene di dialogo la musica \u00e8 sostituita da una versione sintetizzata.\nEdizioni home video.\nDVD.\nUna volta restaurato, \"Il rivale di Topolino\" fu distribuito in DVD nel primo disco della raccolta \"Topolino star a colori\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In America del Nord fu incluso anche nei DVD \"Mickey and Minnie's Sweetheart Stories\" (uscito il 6 gennaio 2004) e \"Best Pals: Mickey and Minnie\" (uscito l'11 aprile 2006 come nono volume della collana \"Classic Cartoon Favorites\")."}
{"id": "1502344", "revid": "125392185", "url": "https://it.wikipedia.org/wiki?curid=1502344", "title": "R\u0101bi\u02bfa al-\u02bfAdawiyya", "text": "La profonda influenza che esercit\u00f2 sul sufismo le procur\u00f2 l'appellativo onorifico di \u201cmadre del sufismo\u201d. Con il suo sviluppo, il sufismo dette anche alle donne l'opportunit\u00e0 di elevarsi al rango di asceti, dal momento che nella vita spirituale non esiste disuguaglianza alcuna tra i sessi.\nFu un'autorit\u00e0 indiscussa fra i suoi contemporanei. Concep\u00ec il concetto di amore passionale per Allah, il quale diventa pi\u00f9 vicino al devoto.\nBiografia.\nQuarta figlia di una famiglia molto povera (da cui il suo nome proprio, che significa \"quarta\"), secondo alcuni sarebbe stata una suonatrice di flauto (\"nay\"), quindi dai pi\u00f9 bigotti considerata una peccatrice. Il poeta medievale \u02bfA\u1e6d\u1e6d\u0101r scrisse nel XIII secolo le \"Storie e detti di Rabi\u2018a\", sottolineando la sua autorit\u00e0 tra i mistici e la sua santit\u00e0. Nonostante ci\u00f2, quanto sappiamo di lei \u00e8 semplice leggenda, quindi per lo pi\u00f9 inattendibile, ma che d\u00e0 comunque un'idea della sua personalit\u00e0 e della stima di cui godeva.\nSecondo \u02bfA\u1e6d\u1e6d\u0101r\u02bf la sua vita fu segnata fin dall'inizio da eventi miracolosi. La notte della sua nascita non c'era una lampada in casa, n\u00e9 fasce in cui avvolgere la neonata. La madre chiese al marito di andare a chiedere petrolio per la lampada al loro vicino, ma egli aveva promesso a se stesso che non avrebbe mai chiesto aiuto a nessuno, quindi torn\u00f2 a mani vuote. Si addorment\u00f2 turbato per non aver provveduto alla figlia. Il profeta Muhammad gli apparve in sogno e gli disse: \u00abNon dispiacerti poich\u00e9 questa figlia appena nata \u00e8 una grande santa, la cui intercessione sar\u00e0 desiderata da settantamila persone della mia Umma\u00bb. Aggiunse poi di mandare una lettera ad \u02bf\u012as\u0101 Zadhan, emiro di Ba\u1e63ra, \u00abricordagli che ogni notte \u00e8 solito dedicarmi cento preghiere e quattrocento il venerd\u00ec, ma questo venerd\u00ec mi ha negletto e come penitenza dovr\u00e0 darti quattrocento d\u012bn\u0101r\u00bb. Il padre di R\u0101bi\u02bfa si svegli\u00f2 in lacrime e subito scrisse e mand\u00f2 la lettera all'emiro, che dopo averla letta ordin\u00f2 di dare quattrocento \"d\u012bn\u0101r\" al povero padre e volle incontrarlo.\nDivenne presto orfana, e la carestia costrinse le sue sorelle a separarsi. Mentre se ne andava errando senza meta, fu catturata da un mercante di schiavi che la vendette per poche monete (sei \"dirham\") a un ricco signore che le impose lavori pesanti. Digiunava per tutto il giorno, dedicando la notte alla preghiera. La sua devozione per Dio era fortissima. Il suo padrone percep\u00ec la sua illuminazione vedendola pregare una notte, avvolta di luce. Trasal\u00ec vedendo quella luce meravigliosa e rest\u00f2 a pensare tutta la notte. La mattina dopo decise di liberarla affinch\u00e9 perseguisse il suo percorso spirituale. R\u0101bi\u02bfa allora si diresse nel profondo deserto dove inizi\u00f2 la sua vita solitaria e ascetica.\nLa sua scelta dell'Assoluto era cos\u00ec totale da implicare perfino la verginit\u00e0 (cosa malvista dall'Islam). Rimase nubile nonostante le svariate richieste di matrimonio (tra cui quella di Mu\u1e25ammad b. Sulaym\u0101n al-H\u0101shim\u012b, emiro di Ba\u1e63ra). R\u0101bi\u02bfa era gi\u00e0 spiritualmente \"sposata\" con Dio, e a chi le chiedeva il motivo di tale celibato rispondeva: \u00abNon ne ho il tempo\u00bb. Dovendosi occupare della purezza della sua fede, delle opere da presentare a Dio, e della sua salvezza nel giorno della risurrezione, il matrimonio l'avrebbe semplicemente distratta da Dio.\nFu un simbolo di purezza ed ascetismo. Visse e port\u00f2 alle estreme conseguenze l'esigenza di radicalit\u00e0 propria del Corano. Scelse volontariamente la povert\u00e0 e l'abbracci\u00f2 con fervore per tutta la vita. Si vergognava di chiedere qualcosa dei beni di questo mondo perch\u00e9 \u00abquesti non appartengono a nessuno, chi li ha in mano li ha soltanto in prestito\u00bb. Confidava unicamente in Dio per il proprio sostentamento. Visse come reclusa, ma dalla sua misera capanna si diffuse dovunque il suo insegnamento. I sapienti del suo tempo si consideravano privilegiati di parlare con lei dei misteri di Dio. Nel suo rifugio si dedic\u00f2 inoltre ad opere pietistiche. \u02bfA\u1e6d\u1e6d\u0101r racconta che una notte al-Hasan al-Basri e alcuni suoi compagni andarono da R\u0101bi\u02bfa. Non essendoci lampade, R\u0101bi\u02bfa si mise in bocca la punta delle dita e quando le trasse fuori queste irraggiarono luce fino all'alba.\nSi dice che pregasse migliaia di volte al giorno e che dormisse pochissimo. \u00abPregava tutta la notte, e quando cominciava ad albeggiare faceva un breve sonno sul suo tappeto per la preghiera fino al sorgere dell'aurora\u00bb. Non ebbe alcun maestro spirituale, rivolgendosi direttamente a Dio. Rinunci\u00f2 a tutti i beni del mondo e a qualunque desiderio, dedicando la sua intera vita alla devozione per Dio, al Suo servizio, alla Sua contemplazione e all'estasi: \u00abStrappai dal mio cuore ogni attaccamento alle cose del mondo e distolsi il mio sguardo da ogni realt\u00e0 mondana\u00bb.\nAffermava che perfino i desideri pi\u00f9 puri fossero distrazione ed ostacolo, perch\u00e9 \u00abDio solo dev'essere cercato, e tutto ci\u00f2 che non \u00e8 Dio \u00e8 mondo, \u00e8 idolo e vano\u2026 L'amore per il creatore mi ha distolto dall'amore per le creature\u2026 La continenza nelle cose del mondo \u00e8 riposo del corpo, il desiderarle procura afflizione e tristezza\u2026 L'Inviato di Dio ha detto che chi ama una cosa la ricorda di continuo, il ricordare il mondo mostra la vanit\u00e0 dei cuori. Se foste immersi in Chi \u00e8 altro da esso non lo ricordereste\u00bb. \nConsiderava perfino la redazione dei libri di \"\u02bea\u1e25\u0101d\u012bth\" come \"cosa del mondo\", e vanit\u00e0 la Ka\u02bfba: \u201cLa Casa \u00e8 un idolo adorato sulla terra, \u00e8 pietra\u00bb.\nAnche l'amore per Maometto era da lei considerato una distrazione: \u00abL'amore di Dio ha riempito il mio cuore a tal punto che non c'\u00e8 restato posto per amare o detestare un altro\u00bb... \u00abIl paradiso stesso non \u00e8 nulla rispetto a Colui che lo abita\u2026 Il vicino prima della casa\u00bb (detto divenuto comune tra gli Arabi). Disse: \u00abIo custodisco il cuore perch\u00e9 non permetto che esca nulla di ci\u00f2 che \u00e8 dentro di me n\u00e9 che entri nulla di ci\u00f2 che \u00e8 fuori\u00bb. Le sue preghiere non erano finalizzate all'intercessione ma alla comunione con l'Amato, la Sua visione e la Sua conoscenza. Bramava l'incontro con Dio, l'unico desiderio e l'unica pena che le rimaneva e che l'assillava e la faceva disperare. Si dice che gemesse di continuo perch\u00e9 affetta da una malattia la cui unica medicina era la Sua visione. \u00abCi\u00f2 che mi aiuta a sopportare questa malattia \u00e8 la speranza di realizzare i miei desideri nell'aldil\u00e0\u00bb. Affermava che Dio non dovesse essere adorato per timore di essere puniti o nella speranza di ottenere un riconoscimento ma per un amore fine a s\u00e9 stesso. \u00abPer la potenza tua, io non ti ho servito desiderando il tuo paradiso. Non \u00e8 questo il fine a cui ho rivolto tutta la mia vita\u00bb. Avrebbe voluto andare \"in cielo, per gettare il fuoco nel paradiso e versare l'acqua nell'inferno\", in modo che lo sguardo potesse rivolgersi soltanto a Dio \"senza speranza n\u00e9 timore\". Diceva che il pentimento poteva esserci solo se Dio concedeva prima il perdono \"Tu ti pentirai se Dio ti perdona\". \nLa sua preoccupazione perenne era di conformarsi alla volont\u00e0 di Dio in tutto ci\u00f2 che capita, attraverso un totale annientamento di s\u00e9 stessa. \u00abSono del mio Signore e vivo all'ombra dei suoi comandi. La mia persona non ha alcun valore\u00bb.\nSi dice iperbolicamente che restasse quarant'anni senza alzare la testa tanto si vergognava di fronte a Dio. Le fu chiesto \"Donde sei venuta?\" \"Dall'altro mondo\". \"E dove sei diretta?\" \"All'altro mondo\". \"E cosa fai in questo mondo?\" \"Me ne prendo gioco. Mangio del suo pane e compio l'opera dell'altro mondo\".\nMor\u00ec ad ottant'anni. La sua morte fu semplicissima. Una tradizione riferisce che fu sepolta a Gerusalemme, sul Monte degli Ulivi, luogo privilegiato di sepoltura per i pii musulmani, e che la sua tomba divenne meta di devoti pellegrinaggi."}
{"id": "1502348", "revid": "767487", "url": "https://it.wikipedia.org/wiki?curid=1502348", "title": "Bucu", "text": "Bucu \u00e8 un comune della Romania di 2.391 abitanti, ubicato nel distretto di Ialomi\u021ba, nella regione storica della Muntenia."}
{"id": "1502350", "revid": "22475", "url": "https://it.wikipedia.org/wiki?curid=1502350", "title": "George Bishop", "text": "Bishop era nato in una benestante famiglia di mercanti. Inizi\u00f2 la sua carriera come dipendente di un'impresa vinicola, di cui ben presto divenne proprietario e che seppe guidare ad alto successo commerciale.\nAll'et\u00e0 di 45 anni circa cominci\u00f2 ad interessarsi attivamente all'astronomia. Lasci\u00f2 gli affari ai propri figli, cominci\u00f2 a studiare matematica e meccanica celeste e nel 1830 divenne membro della Royal Astronomical Society.\nFinanzi\u00f2 la costruzione di un osservatorio astronomico privato a Regent's Park, che equipaggi\u00f2 con la migliore strumentazione allora disponibile. \nLa direzione dell'osservatorio fu affidata dapprima a William Rutter Dawes che si occup\u00f2 principalmente dell'osservazione delle stelle doppie, poi nel 1844 a John Russel Hind con il quale si decise di indirizzare la ricerca verso la scoperta di nuovi asteroidi. A quel tempo erano noti solo i primi 5 asteroidi, di cui 5 Astraea appena scoperto da Karl Ludwig Hencke. Nel 1847 sempre Hencke scopr\u00ec 6 Hebe e poche settimane pi\u00f9 tardi fu scoperto il primo asteroide dall'osservatorio di Bishop, 7 Iris, seguito a breve da 8 Flora e poi tanti altri.\nBishop decise che erano necessarie nuove mappe celesti per coprire una zona maggiore del cielo per le stelle fino alla 10\u00aa magnitudine. La prima mappa fu pronta nel 1848 e altre pi\u00f9 dettagliate ed estense negli anni successivi. \nNel 1853 Hind lasci\u00f2 l'osservatorio e fu sostituito da Albert Marth sotto la cui direzione si scopr\u00ec 29 Amphitrite. \nNel 1857 Bishop divenne presidente della Royal Astronomical Society. Tuttavia la sua salute cominciava a peggiorare e dovette trasferirsi in climi pi\u00f9 caldi. And\u00f2 a Nizza dove mor\u00ec nel 1861 dopo una lunga malattia."}
{"id": "1502351", "revid": "1776051", "url": "https://it.wikipedia.org/wiki?curid=1502351", "title": "Bue\u0219ti", "text": "Bue\u0219ti \u00e8 un comune della Romania di 1.182 abitanti, ubicato nel distretto di Ialomi\u021ba, nella regione storica della Muntenia."}
{"id": "1502353", "revid": "287204", "url": "https://it.wikipedia.org/wiki?curid=1502353", "title": "Buesti", "text": ""}
{"id": "1502354", "revid": "767487", "url": "https://it.wikipedia.org/wiki?curid=1502354", "title": "Giorno di trasloco", "text": "Giorno di trasloco (\"Moving Day\") \u00e8 un film del 1936 diretto da Ben Sharpsteen. \u00c8 un cortometraggio d'animazione della serie \"Mickey Mouse\", distribuito negli Stati Uniti dalla United Artists il 20 giugno 1936. A partire dagli anni novanta viene distribuito in home video col titolo Il trasloco e trasmesso in TV come Trasloco. Nel marzo 2000 fu inserito nel film di montaggio direct-to-video \"I capolavori di Pippo\".\nTrama.\nI coinquilini Topolino e Paperino sono in ritardo di sei mesi sul pagamento dell'affitto, cos\u00ec lo sceriffo Pietro Gambadilegno li sfratta e decide di mettere all'asta i loro mobili. Mentre lo sceriffo appende fuori gli annunci della svendita di mobili, i due amici decidono di trasferirsi prima che Pietro li possa derubare dei loro beni. In quel momento Pippo, venditore di ghiaccio, arriva con una consegna. Topolino e Paperino si avvalgono del suo aiuto e del suo camion per andarsene, cos\u00ec i due iniziano a fare i bagagli in fretta e furia, con risultati disastrosi. Pippo intanto cerca di caricare un pianoforte sul camion, ma lo strumento musicale sembra dotato di vita propria e scende costantemente dal veicolo, prendendosi gioco di Pippo. Poi Paperino finisce con il sedere bloccato in uno sturalavandino e, una volta liberatosi da esso, in un acquario. Liberatosi dall'acquario, il suo becco finisce nella valvola del gas; il suo corpo si gonfia come un pallone, finch\u00e9 non comincia a volare per la stanza. Sentendo il trambusto, Pietro entra in casa e, senza curarsi della fuga di gas, accende un fiammifero sul becco di Paperino. L'esplosione che ne segue distrugge la casa, ma getta miracolosamente Topolino, Paperino e Pippo sul camion insieme ai loro mobili ed effetti personali, pianoforte incluso. Mentre i tre se ne vanno, Pietro li chiama da una vasca da bagno, ma apre accidentalmente l'acqua bollente. Paperino lo deride, ma in quel momento atterra lo sturalavandino, che gli si attacca nuovamente al didietro.\nDistribuzione.\nEdizione italiana.\nIl corto fu distribuito in Italia nel 1939 in lingua originale. Il primo doppiaggio italiano conosciuto fu realizzato a Milano per l'inclusione nella VHS \"Cartoon Festival II\", uscita nel settembre 1982; in tale occasione per Paperino fu mantenuta la voce originale. Nel marzo 1990 il corto fu incluso nella VHS \"Sono io... Pippo\" con un nuovo doppiaggio (stavolta integrale) ad opera della Royfilm, poi utilizzato in tutte le successive occasioni. Non essendo stata registrata una colonna internazionale, in entrambi i casi \u00e8 stata alterata la musica presente durante i dialoghi.\nEdizioni home video.\nDVD.\nUna volta restaurato, \"Giorno di trasloco\" fu distribuito in DVD nel primo disco della raccolta \"Topolino star a colori\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In America del Nord fu incluso anche nel DVD \"Starring Mickey\", uscito l'11 gennaio 2005 come primo volume della collana \"Classic Cartoon Favorites\"."}
{"id": "1502355", "revid": "287204", "url": "https://it.wikipedia.org/wiki?curid=1502355", "title": "Zaynab bint Muhammad", "text": "Prima dell'ascesa dell'Islam e della sua azione profetica, Maometto diede in moglie Zaynab ad Abu l-'As Laqit b. al-Rabi', ricco e stimato membro dei Quraysh, appartenente al clan degli \u02bfAbd Shams, oltre che amatissimo nipote materno della moglie Khad\u012bja.\nZaynab gli diede due figli: \u02bfAl\u012b e Um\u0101ma. Ali\u02bfmor\u00ec durante l'infanzia mentre Um\u0101ma sopravvisse e spos\u00f2 \u02bfAl\u012b b. Ab\u012b \u0101lib dopo la morte di F\u0101ima.\nIn occasione dell'Egira, Zaynab non segu\u00ec il padre a Medina ma rimase nella citt\u00e0 di \u0101\u02beif, vicino a La Mecca.\nSuo marito, ancora non convertitosi, partecip\u00f2 alla battaglia di Badr dalla parte dei pagani e fu fatto prigioniero da \u02bfAbd All\u0101h b. Jubayr b. al-Nu\u02bfm\u0101n al-An\u0101r\u012b.&lt;br&gt;\nPer riscattarlo, Zaynab invi\u00f2 una collana che le era stata donata dalla madre Khad\u012bja in occasione del suo matrimonio e, commosso da quel nostalgico ricordo, il Profeta accett\u00f2 di liberarlo, ma a condizione che la figlia lo raggiungesse subito a Medina.\nDurante il viaggio, la carovana con cui viaggiava Zaynab fu colta di sorpresa da al-Habb\u0101r b. al-Aswad e da altri uomini; uno dei quali le dette uno spintone che la fece cadere e abortire, procurandole anche una forte emorragia.\nAl-Habb\u0101r sfugg\u00ec alla punizione che ne sarebbe conseguita solo grazie a una sua tempestiva conversione all'Islam.&lt;br&gt;\nPer vari anni la coppia rimase quindi separata.\nNel 627, equivalente al 6 dell'Egira, durante la spedizione di al-\u02bfIs, Ab\u016b l-\u02bf\u0100\u1e63 fu fatto nuovamente prigioniero e fu ancora una volta liberato grazie all'intercessione di Zaynab che, uscita dallo spazio riservato alle donne nella moschea di Medina, annunci\u00f2 di aver concesso la sua protezione) al marito, chiedendo che tutti rispettassero quell'atto che, dall'antichit\u00e0, garantiva la vita al protetto.\nL'anno seguente Ab\u016b l-\u02bf\u0100\u1e63 si convert\u00ec e si riun\u00ec a Zaynab attraverso un secondo matrimonio e, secondo alcune tradizioni, dovette pagare una seconda volta la dote alla moglie, non essendo considerato valido alcun matrimonio contratto da una donna musulmana con un non musulmano.\nZaynab mor\u00ec a Medina a met\u00e0 del 629, ossia all'inizio dell'anno 8 dell'Egira."}
{"id": "1502358", "revid": "1865216", "url": "https://it.wikipedia.org/wiki?curid=1502358", "title": "Scuola di Ulm", "text": "La scuola di Ulm (\"Hochschule f\u00fcr Gestaltung\", ossia \"scuola superiore di progettazione\", di Ulm) \u00e8 stata una scuola di progettazione grafica e di disegno industriale che ha raccolto nel secondo dopoguerra l'eredit\u00e0 delle scuole tedesche (Bauhaus) e sovietiche (Vchutemas), nate negli anni venti, con l'esigenza di dare un carattere scientifico e accademico alla professione di progettista.\nStoria.\nLa scuola fu fondata nel 1955 da Inge Aicher-Scholl (sorella di Sophie Scholl e Hans Scholl), il marito Otl Aicher e Max Bill grazie a sovvenzioni statunitensi, e funzion\u00f2 fino al 1968.\nInizialmente fu diretta da Max Bill, artista, architetto - ingegnere e grafico, progettista della sede della scuola, ex allievo del Bauhaus e ancora legato allo spirito del funzionalismo. Nel 1956 Max Bill si dimise a causa di alcuni contrasti con altri professori della stessa scuola come Tom\u00e1s Maldonado, Hans Gugelot e Otl Aicher. Max Bill intendeva contrastare lo Streamlining unendo arte e tecnica, secondo le indicazioni di Walter Gropius mentre Tom\u00e1s Maldonado attraverso una metodologia meramente tecnico-scientifica. La direzione pass\u00f2 cos\u00ec a Tom\u00e1s Maldonado, il cui obiettivo fu quello di sviluppare un'impostazione linguistico-informativa piuttosto che plastico-formalista: la scuola di Ulm, oltre a curare l'aspetto tecnico-scientifico del disegno, svolse infatti ricerca nel campo della comunicazione visuale e scritta. La scuola fu in seguito diretta dal critico Gert Kalow e poi dal grafico Otl Aicher.\nLa scuola ripropose la conciliazione di forma e prodotto del Bauhaus, arrivando a coinvolgere maggiormente la \"corporate image\", ovvero coordinando il disegno del prodotto con l'immagine dell'azienda, senza prescindere dallo studio del marchio. La didattica prevedeva, oltre a laboratori incentrati sull'acquisizione di un sapere pratico, lezioni teoriche che fornissero agli allievi un bagaglio culturale adeguato. Tra le materie alcune erano del tutto nuove all'interno di una scuola del progetto, per esempio teoria dell'informazione, semiotica, ergonomia.\nMaldonado, progettista architettonico-industriale ma soprattutto teorico e docente di semiotica e metodologia della progettazione, ma non di egonomia che fu a lungo direttore della scuola (rettore dal 1964 al 1966), riteneva che il mestiere del progettista fosse quello di un intellettuale tecnico che ha un importante ruolo sociale da cui derivano responsabilit\u00e0 nei confronti della collettivit\u00e0. Da cui la necessit\u00e0 di una forte impronta etica e di una base culturale ampia e solida capace di maggiore responsabilit\u00e0 nei confronti della tutela dell'ambiente e di una profonda critica contraria al nichilismo tecnocratico; sicuramente si ma con titoli di Studio."}
{"id": "1502363", "revid": "110157", "url": "https://it.wikipedia.org/wiki?curid=1502363", "title": "Cioc\u00e2rlia (Ialomi\u021ba)", "text": "Cioc\u00e2rlia \u00e8 un comune della Romania di 813 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 2 villaggi: Cioc\u00e2rlia e Cotorca.\nContrariamente al villaggio di Cotorca, la cui esistenza \u00e8 documentata fin dal 1522 e che ha fatto parte del comune di Urziceni fino al 1934, l'abitato di Cioc\u00e2rlia \u00e8 relativamente recente, essendo stato costruito alla fine del XIX secolo, accogliendo i primi abitanti, provenienti dai villaggi della Moldavia di Manasia e Patru Fra\u0163i, nel 1888.\nL'abitato ha una struttura regolare, con una pianta rettangolare e costruzioni molto simili tra di loro."}
{"id": "1502366", "revid": "124729997", "url": "https://it.wikipedia.org/wiki?curid=1502366", "title": "Robert Devereux, II conte d'Essex", "text": "Biografia.\nInfanzia.\nLord Essex nacque a Netherwood, nel 1566, figlio di Walter Devereux, I conte di Essex e Lettice Knollys. Fu allevato nelle tenute del padre in Galles e istruito al Trinity College, Cambridge. Suo padre mor\u00ec nel 1576, e quattro anni dopo sua madre spos\u00f2 Robert Dudley, I conte di Leicester, favorito della regina Elisabetta I. La bisnonna Maria Bolena era sorella di Anna Bolena, seconda moglie di Enrico VIII e madre della regina Elisabetta.\nEssex fece il servizio militare sotto il suo patrigno prima di essere introdotto a corte ed ottenere il favore della regina. Nel 1590 egli spos\u00f2 Frances Walsingham, figlia di sir Francis e vedova di sir Philip Sidney, nipote di Leicester, morto nella battaglia di Zutphen nella quale anche Essex si era distinto.\nLa Corte e la carriera militare.\nEssex fu introdotto a Corte nel 1584 e gi\u00e0 nel 1587 era divenuto uno dei favoriti della Regina, che apprezz\u00f2 il suo ingegno vivace e la sua eloquenza, nonch\u00e9 le sue doti di uomo di spettacolo e di cortigiano. Inoltre, ricompens\u00f2 Essex con la concessione del monopolio sui vini dolci, delle cui accise Essex benefici\u00f2. Cionondimeno, alcuni problemi nel rapporto con la regina portarono alle sue dimissioni. Egli aveva sottovalutato Elisabetta, credendo di essere suo pari (per la sua discendenza da Enrico IV), e il suo comportamento verso di lei manc\u00f2 di rispetto. Inoltre, Essex mostr\u00f2 disdegno per l'influenza sulla regina del suo segretario principale, sir Robert Cecil. In un'occasione, durante un animato dibattito del Consiglio Privato sui problemi dell'Irlanda, la regina schiaffeggi\u00f2 un insolente Essex, che estrasse la spada contro di lei.\nDopo la morte di Leicester nel 1588, Essex sostitu\u00ec il conte come Cavallerizzo Maggiore (\"Master of the Horse\"), la terza dignit\u00e0 della corte. Nel 1589, fece parte della flotta inglese guidata da sir Francis Drake, che mosse verso la penisola iberica in un vano tentativo di concretizzare il vantaggio inglese dopo la sconfitta dell'Invincibile Armada; la regina gli aveva ordinato di non prendere parte alla spedizione, ma il conte fece ritorno solo dopo il fallimento della conquista di Lisbona. Nel 1591 gli fu affidato il comando delle truppe inviate in soccorso di re Enrico IV di Francia. Nel 1596 si distinse nella conquista di Cadice. Durante la spedizione alle Azzorre nel 1597, in cui sir Walter Raleigh era comandante in seconda, sfid\u00f2 gli ordini della regina, attaccando la flotta spagnola del tesoro senza prima mettere fuori causa la marina militare nemica.\nAmico e sponsor di Francesco Bacone, se lo ritrov\u00f2 come avvocato dell'accusa nel processo per alto tradimento al termine del quale fu condannato a morte. I suoi resti sono sepolti nella chiesa di San Pietro in Vincoli, presso la torre di Londra.\nNote.\nhttp://www.oxforddnb.com/view/10.1093/ref:odnb/9780198614128.001.0001/odnb-9780198614128-e-7565"}
{"id": "1502367", "revid": "85405", "url": "https://it.wikipedia.org/wiki?curid=1502367", "title": "Michail Borisovi\u010d Khodorkovsky", "text": ""}
{"id": "1502368", "revid": "767487", "url": "https://it.wikipedia.org/wiki?curid=1502368", "title": "Ciochina", "text": "Ciochina \u00e8 un comune della Romania di 3.390 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 4 villaggi: Bordu\u0219elu, Ciochina, Orezu, Piersica."}
{"id": "1502370", "revid": "287204", "url": "https://it.wikipedia.org/wiki?curid=1502370", "title": "Abu l-'As Laqit b. al-Rabi'", "text": "Il nome (\"ism\") di Ab\u016b l-\u02bf\u0100\u1e63 (che \u00e8 una \"kunya\") era Miqsam. Sua madre H\u0101la bt. Khuwaylid, era la sorella di Khadija bint Khuwaylid, la moglie del Profeta Mu\u1e25ammad. Egli gli dette in sposa sua figlia Zaynab, che partor\u00ec due figli: \u02bfAl\u012b e Um\u0101ma. \u02bfAl\u012b mor\u00ec durante l'infanzia mentre Um\u0101ma sopravvisse e spos\u00f2 \u02bfAl\u012b ibn Ab\u012b \u1e6c\u0101lib dopo la morte di F\u0101\u1e6dima.\nAncora non convertito, partecip\u00f2 alla battaglia di Badr dalla parte dei pagani e fu fatto prigioniero da \u02bfAbd All\u0101h b. Jubayr b. al-Nu\u02bfm\u0101n al-An\u1e63\u0101r\u012b.&lt;br&gt;\nSua moglie Zaynab invi\u00f2 un messaggero a Medina con il riscatto per liberare Ab\u016b l-\u02bf\u0100\u1e63, e del riscatto faceva parte una collana che le era stata donata da sua madre Khad\u012bja in occasione del suo matrimonio.\nQuando Maometto vide la collana, si commosse a tal punto da far senza indugio liberare Ab\u016b l-\u02bf\u0100\u1e63 a condizione che la figlia lo raggiungesse a Medina.\nDopo la partenza della moglie, Ab\u016b l-\u02bf\u0100\u1e63 rimase a Mecca per alcuni anni ancora. Poi, poco prima della conquista di Mecca, part\u00ec per un viaggio d'affari in Siria.&lt;br&gt;\nAlla fine del viaggio, sulla via di ritorno verso Mecca, la sua carovana incroci\u00f2 una delle truppe del Profeta ma, secondo un'altra versione, fu Maometto stesso a inviare una truppa contro la carovana con cui viaggiava Ab\u016b l-\u02bf\u0100\u1e63.&lt;br&gt;\nQuesta spedizione, nota con il nome di \"spedizione di al-\u02bfIs\", avvenne il 6 ottobre del 627 (anno 6 dell'Egira) e a essa parteciparono circa 170 uomini, sotto la guida di Zayd ibn Haritha, per depredare la carovana dei beni trasportati e catturarne i componenti facendoli prigionieri.&lt;br&gt;\nAb\u016b l-\u02bf\u0100\u1e63 fu catturato, ma riusc\u00ec comunque a fuggire, entrando segretamente a Medina per raggiungere Zaynab, alla quale chiese protezione.\nTutti i beni predati furono cos\u00ec restituiti ai loro rispettivi proprietari e nel 628 (anno 7 dell'Egira), Ab\u016b l-\u02bf\u0100\u1e63 si convert\u00ec, affermando che l'unico motivo per il quale ci\u00f2 non era avvenuto prima era semplicemente la paura della reazione dei suoi concittadini coreisciti e il timore che si scambiasse per conversione di convenienza la sua adesione all'Islam, fatta invece in piena libert\u00e0 di spirito.&lt;br&gt;\nCelebr\u00f2 con Zaynab un secondo matrimonio e, secondo alcune voci, dovette pagare una seconda dote (\"mahr\") alla moglie.\nDopo aver abbracciato la religione islamica, torn\u00f2 a Mecca e non partecip\u00f2 a nessun evento militare assieme a suo suocero. \nSuccessivamente si spost\u00f2 a Medina, dove mor\u00ec durante il mese di febbraio del 634 (anno 12 dell'Egira)."}
{"id": "1502374", "revid": "1194709", "url": "https://it.wikipedia.org/wiki?curid=1502374", "title": "Shinkansen Serie 300", "text": "La Serie 300 \u00e8 un elettrotreno giapponese per linee veloci (Shinkansen), in servizio presso le compagnie ferroviarie JR West e JR Central.\nStoria.\nLa \"Serie 300\" fu richiesta dalle due compagnie JR Central e JR West per incrementare le velocit\u00e0 sulla \"Tokaido Shinkansen\", raggiungendo i 270\u00a0km/h, velocit\u00e0 limite della linea.\nQuesti convogli di 16 elementi andavano quindi a rimpiazzare i precedenti Serie 100, ancora limitati a 220\u00a0km/h. Inizialmente svolgevano dei servizi a limitato numero di fermate, battezzati \"Super-Hikari\". Tali servizi poi assunsero il nome attuale di \"Nozomi\".\nCostruiti fra il 1989 e il 1998, furono i primi fra i convogli per le linee Shinkansen ad adottare motori asincroni trifase. Il servizio commerciale fra Tokyo e Shin-Osaka \u00e8 cominciato nel 1992, mentre sulla \"Sanyo Shinkansen\" fino ad Hakata nel 1993.\nCon l'introduzione delle pi\u00f9 moderne serie 500 e serie 700, la \"serie 300\" \u00e8 stata lentamente relegata ai meno prestigiosi servizi Kodama.\nNel dicembre 1998 un elettrotreno \u00e8 stato sperimentalmente dotato di nuovo pantografo uguale a quelli della \"serie 700\", al fine di ridurre il rumore generato dalla resistenza dell'aria.\nNell'ottobre 2004 la JR Central ha modificato le sospensioni secondarie con un sistema semi-attivo di controllo delle vibrazioni.\nA partire dal luglio 2007, con l'introduzione della nuova Serie N700, i convogli della \"serie 300\" hanno iniziato ad essere lentamente ritirati dal servizio attivo."}
{"id": "1502378", "revid": "729019", "url": "https://it.wikipedia.org/wiki?curid=1502378", "title": "Caproni Ca.135", "text": "Il Caproni Ca.135 era un bombardiere medio bimotore ad ala bassa realizzato dall'azienda italiana Cantieri Aeronautici Bergamaschi (CAB) (gruppo Caproni) di Ponte San Pietro, Bergamo nella seconda met\u00e0 degli anni trenta ed impiegato principalmente dalla Aeronautica Ungherese durante la seconda guerra mondiale.\nStoria del progetto.\nNel 1934 il Ministero dell'Aeronautica emise una specifica per la fornitura di un nuovo bombardiere terrestre medio bimotore. Al bando di concorso parteciparono la CRDA CANT \"(Cantieri Riuniti dell'Adriatico - Cantiere Navale Triestino)\" con il CANT Z.1011, la Societ\u00e0 Rinaldo Piaggio con il Piaggio P.32 e la Caproni, con un progetto disegnato dall'ing.Cesare Pallavicino e sviluppato dalla consociata CAB a cui venne assegnato la designazione Ca.135, identificativo per la casa madre (gruppo 100 e non 300 come assegnato alla produzione CAB).\nEffettu\u00f2 il suo primo volo il 1\u00ba aprile 1936, ma a causa della scarsa potenza dei motori, due 12 cilindri a V Isotta Fraschini Asso XI RC.40 accoppiati ad eliche bipala in legno a passo fisso, non suscit\u00f2 particolare interesse da parte della commissione della Regia Aeronautica incaricata alla valutazione del velivolo. Successivamente venne cos\u00ec equipaggiato con una coppia di radiali Piaggio P.XI RC.40 e con eliche tripala.\nQuesto velivolo non conobbe mai un grande successo, infatti venne costruito solo in una trentina di esemplari assegnati nel gennaio del 1938 al 34\u00ba Gruppo dell'11\u00ba Stormo schierato a Ferrara e subito dopo girato all'Ungheria a causa della scelta da parte della Regia Aeronautica di utilizzare i Caproni Ca.313.\nTecnica.\nIl Ca.135 era velivolo dall'aspetto tradizionale e realizzato in tecnica mista. La fusoliera era realizzata con una struttura di tubi in acciaio al molibdeno saldati rivestita nella parte frontale da pannelli in duralluminio e in quella posteriore in tela. Posteriormente proseguiva in una coda caratterizzata dagli impennaggi bideriva anch'essi in legno. L'ala bassa, realizzata in legno, era montata a sbalzo sulla fusoliera ed incernierata per facilitarne lo smontaggio in caso di trasporto. Il carrello d'atterraggio era triciclo, semiretrattile anteriormente, con le gambe di forza che si ritraevano parzialmente nelle gondole motore, integrato posteriormente da un ruotino d'appoggio.\nArmamento.\nL'armamento difensivo era costituito da una mitragliatrice dorsale, una ventrale rientrabile e da una frontale.\nQuello offensivo consisteva in un carico di bombe di varia tipologia fino ad un massimo di 1\u00a0600\u00a0kg.\nImpiego operativo.\nI primi 32 esemplari realizzati vennero consegnati, nel 1938 al 1\u00ba Stormo B.T. (Bombardamento Terrestre) rimanendo per\u00f2 in linea di volo solo per breve tempo. A causa dei problemi nella condotta di volo se ne richiese la radiazione a cui fece seguito la disposizione alla sostituzione degli originali motori Isotta Fraschini Asso XI con i Piaggio P.XI e che assunsero la designazione Ca.135 Mod. Nel 1939 6 esemplari modificati vennero inviati sulle isole Baleari in Spagna per partecipare alla guerra civile ma solo 2 la raggiunsero e le tracce si persero. Intanto nella penisola i caproni 135 del 1 stormo B.T. erano quasi tutti radiate perch\u00e9 inaffidabili e pericolosi. \n(modificati).\nIl modello ebbe maggior successo all'estero. Il Per\u00f9 ordin\u00f2 sei esemplari equipaggiati con i motori Isotta Fraschini senza tuttavia impiegarli operativamente durante la guerra Ecuadoriano\u2013Peruviana del 1941. L'Ungheria fu il maggior contraente con l'ordine di fornitura per 36 esemplari designati Ca.135bis U, equipaggiati con motori Piaggio, che vennero impiegati operativamente dalla Magyar Kir\u00e1lyi Honv\u00e9d L\u00e9gier\u0151 sul Fronte orientale tra il 1941 ed il 1942 nelle operazioni belliche a fianco delle Potenze dell'Asse.\nQuando l'Ungheria dichiar\u00f2 Guerra all'Unione Sovietica, nel giugno 1941, i Ca.135 equipaggiavano il Gruppo 3./III del Terzo Stormo Bombardieri, basato a Debrecen. I bombardieri italiani entrarono in azione l'11 agosto, quando sei Caproni, al comando del Tenente Maggiore Szakonyi, decollarono per bombardare un ponte di 2\u00a0km sul fiume Bug, nella citt\u00e0 di Nikolayev, sul Mar Nero. Uno dei Ca.135 dovette subito tornare alla base, per problemi al motore, ma gli altri cinque, scortati da Fiat C.R.42 e Reggiane Re.2000 ungheresi, continuarono a volare verso est. Il Caproni di Szakonyi fu colpito dall'antiaerea e rest\u00f2 con un solo motore funzionante, ma il comandante della formazione prosegu\u00ec verso l'obiettivo. \nUn altro dei piloti ungheresi, il capitano Eszenyi, colp\u00ec e distrusse il ponte, mentre Szakonyi bombard\u00f2 la stazione di Nikolayev. Sulla rotta di ritorno, i Caproni vennero intercettati da caccia sovietici Polikarpov I-16. I Fiat e i Reggiane ungheresi di scorta abbatterono cinque I-16, mentre il Ca.135 di Szakonyi, sia pure danneggiato, riusc\u00ec ad abbatterne altri tre. La distruzione del ponte facilit\u00f2 la conquista della citt\u00e0 da parte dell'Undicesima Armata tedesca, il 16 agosto, e il comandante della Luftflotte 4, il colonnello generale Lohr, volle decorare personalmente gli equipaggi ungheresi, a Sutyska.\nQuesta prima unit\u00e0 venne ritirata dal fronte orientale, con tutta la componente aerea ungherese, nel settembre 1941, e permettere agli equipaggi di ritemprarsi e sottoporre gli aerei a manutenzione. Nel 1942, Mikl\u00f3s Horthy, il Reggente del Regno d'Ungheria, sotto pressanti richieste tedesche, invi\u00f2 sul fronte sovietico la Seconda Armata Ungherese, dispiegata sul Don, tra l'aprile e il giugno 1942. Per fornire supporto tattico e svolgere missioni di ricognizioni, fu inviata la Seconda Brigata Aerea ungherese. L'unica componente da bombardamento dell'unit\u00e0 era lo Stormo 4/1, equipaggiato con 17 Ca.135.\nA causa del loro progressivo deterioramento I Caproni vennero per\u00f2 ben presto sostituiti con modelli pari ruolo di produzione tedesca come lo Junkers Ju 88."}
{"id": "1502386", "revid": "834", "url": "https://it.wikipedia.org/wiki?curid=1502386", "title": "Le Dantec", "text": ""}
{"id": "1502388", "revid": "289247", "url": "https://it.wikipedia.org/wiki?curid=1502388", "title": "Tipitaca", "text": ""}
{"id": "1502390", "revid": "289247", "url": "https://it.wikipedia.org/wiki?curid=1502390", "title": "Tripitaca", "text": ""}
{"id": "1502393", "revid": "339392", "url": "https://it.wikipedia.org/wiki?curid=1502393", "title": "Dodici dei (religione romana)", "text": ""}
{"id": "1502394", "revid": "682087", "url": "https://it.wikipedia.org/wiki?curid=1502394", "title": "Reazione di Arthus", "text": "In immunologia, la reazione Arthus \u00e8 un tipo III reazione di ipersensibilit\u00e0 . Le reazioni di ipersensibilit\u00e0 di tipo III sono causate da immunocomplessi e comportano la deposizione di complessi antigene / anticorpo principalmente nelle pareti vascolari , sierose ( pleura, pericardio, sinovia ) e glomeruli. Questa reazione si incontra solitamente in contesti sperimentali dopo l'iniezione di antigeni.\nStoria.\nLa reazione di Arthus fu scoperta da Nicolas Maurice Arthus nel 1903. Arthus iniett\u00f2 ripetutamente siero cavallo per via sottocutanea nei conigli, osservando che, dopo quattro iniezioni, si era creato edema e che il siero veniva assorbito lentamente e che, dopo ulteriori iniezioni, si arrivava alla gangrena.\nProcesso.\nLa reazione di Arthus comporta la formazione in situ di complessi antigene/anticorpo dopo l'iniezione intradermica di un antigene. Se il soggetto \u00e8 stato precedentemente sensibilizzato (ha anticorpi circolanti), si verifica una reazione di Arthus. Tipico della maggior parte dei meccanismi dell'ipersensibilit\u00e0 di tipo III, Arthus si manifesta come vasculite locale dovuta alla deposizione di immunocomplessi a base di IgG nei vasi sanguigni dermici. L'attivazione del complemento si traduce principalmente nella scissione delle proteine solubili del complemento che formano C5a e C3a, che attivano il reclutamento di PMN e la degranulazione locale dei mastociti (che richiede il legame del complesso immunitario su Fc\u03b3RIII), con conseguente risposta infiammatoria. Un'ulteriore aggregazione dei processi correlati agli immunocomplessi induce una necrosi fibrinoide locale con trombosi che aggrava l'ischemia nelle pareti dei vasi tissutali. Il risultato finale \u00e8 un'area localizzata di arrossamento e indurimento che in genere dura circa un giorno.\nLe reazioni di Arthus sono state riportate raramente dopo vaccinazioni contenenti difterite e tossoide tetanico. La descrizione del CDC:Le reazioni di Arthus (reazioni di ipersensibilit\u00e0 di tipo III) sono riportate raramente dopo la vaccinazione e possono verificarsi dopo vaccini contenenti tossoide tetanico o difterico. Una reazione di Arthus \u00e8 una vasculite locale associata alla deposizione di immunocomplessi e all'attivazione del complemento. Gli immunocomplessi si formano in presenza di un'elevata concentrazione locale di antigeni vaccinali e di un'elevata concentrazione di anticorpi circolanti. Le reazioni di Arthus sono caratterizzate da forte dolore, gonfiore, indurimento, edema, emorragia e occasionalmente da necrosi. Questi sintomi e segni di solito si manifestano 4-12 ore dopo la vaccinazione. L'ACIP ha raccomandato che le persone che hanno manifestato una reazione di Arthus dopo una dose di vaccino contenente tossoide tetanico non dovrebbero ricevere Td pi\u00f9 frequentemente di ogni 10 anni, anche per la profilassi del tetano come parte della gestione della ferita."}
{"id": "1502395", "revid": "1305772", "url": "https://it.wikipedia.org/wiki?curid=1502395", "title": "Dodici dei", "text": "I dodici dei sono le massime divinit\u00e0 della religione romana e greca."}
{"id": "1502397", "revid": "287204", "url": "https://it.wikipedia.org/wiki?curid=1502397", "title": "Felix Le Dantec", "text": ""}
{"id": "1502399", "revid": "363629", "url": "https://it.wikipedia.org/wiki?curid=1502399", "title": "Posa Bulb", "text": "Per posa Bulb o posa B si intende l'uso di un tempo di esposizione fotografico superiore ai tempi disponibili pre-impostati, mediante specifica impostazione nella macchina fotografica e tramite l'ausilio di un cavo di scatto flessibile o di un telecomando wireless.\nDeve il suo nome dall'inglese \"bulb\" (bulbo) in riferimento al bulbo che azionava l'otturatore pneumatico, utiilzzato agli albori della fotografia.\nFunzionamento.\nUna volta impostata la modalit\u00e0 Bulb, collegando lo scatto flessibile alla macchina fotografica \u00e8 possibile tenere aperto l'otturatore per un tempo pari al tempo di pressione sullo scatto flessibile.\nLo stesso \u00e8 possibile farlo con un telecomando.\nUsi.\nLa posa B \u00e8 molto utile in campo astronomico, fotografia notturna o nella ripresa di soggetti poco luminosi, in quanto \u00e8 possibile ottenere tempi di esposizione anche di diverse ore, permettendo quindi alla pellicola o al sensore di impressionarsi maggiormente di luce, altrimenti impossibile con normali tempi di esposizione o pellicole a bassa sensibilit\u00e0.\nAnche il campo artistico pu\u00f2 usufruire di tale tecnica, dato che durante l'esposizione \u00e8 possibile interagire con il soggetto ripreso, tramite luci o fisicamente, ottenendo sulla foto finale particolari effetti di mosso e luce."}
{"id": "1502400", "revid": "111373", "url": "https://it.wikipedia.org/wiki?curid=1502400", "title": "Motomondiale 1952", "text": "La stagione 1952 \u00e8 stata la quarta della storia del Motomondiale.\nLe prove in calendario furono 8, con l'introduzione del Gran Premio di Germania (con anche il ritorno delle moto e dei piloti tedeschi, esclusi sino ad allora dalle competizioni) che prese il posto del Gran Premio di Francia. La prima gara \u00e8 stata il Gran Premio motociclistico di Svizzera disputatosi il 18 maggio e il termine si \u00e8 avuto con il Gran Premio motociclistico di Spagna disputato il 5 ottobre.\nIl contesto.\nIn questa stagione non ci furono modifiche regolamentari in merito ai punteggi, n\u00e9 per quanto riguarda la loro assegnazione ai primi 6 classificati di ogni prova, n\u00e9 per il conteggio totale in classifica dove restavano validi la met\u00e0 + 1 dei punteggi ottenuti (i migliori 5 per la 500 e i migliori 4 per le altre classi).\nAl termine della stagione il titolo della classe 500 fu appannaggio di Umberto Masetti su Gilera (al secondo titolo della carriera), quello della 350 fu di Geoff Duke su Norton (al suo terzo titolo), della 250 di Enrico Lorenzetti su Moto Guzzi e quello della 125 di Cecil Sandford su MV Agusta (prima vittoria della casa motociclistica italiana nel mondiale).\nTra i sidecar vincitore Cyril Smith in coppia con Bob Clements e Les Nutt; durante il primo gran premio della stagione delle motocarrozzette si \u00e8 registrata anche la scomparsa di Ercole Frigerio, il pilota che si era aggiudicato per tre volte il secondo posto in classifica mondiale negli anni precedenti.\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6||width=6%|7&gt;\n!width=5%|Punti\nLe classi.\nClasse 500.\nNella classe 500, alle vecchie rivali Gilera e Norton si aggiunse la MV Agusta; gi\u00e0 prima della fine dell'anno riusc\u00ec ad aggiudicarsi le prime vittorie con Leslie Graham (il primo pilota iridato nella storia del mondiale nell'edizione del 1949), ci\u00f2 per\u00f2 non imped\u00ec la conquista del titolo da parte di Umberto Masetti su Gilera che precedette appunto Graham e Reg Armstrong su Norton.\nIl pilota detentore del titolo dell'anno precedente, Geoff Duke, non riusc\u00ec a difendere il titolo a causa di un incidente occorsogli in una gara non iridata allo Schottenring e che pose termine anticipatamente alla sua stagione di gare.\nClasse 350.\nNella classe 350 Geoff Duke con la sua Norton riusc\u00ec facilmente ad aggiudicarsi il titolo: grazie alle 4 vittorie consecutive nelle prime gare il risultato finale venne subito acquisito e l'incidente occorsogli in Germania non ebbe ripercussioni sulla classifica finale.\nCome negli anni immediatamente precedenti la parte del leone la fecero le case motociclistiche britanniche con le prime 10 posizioni occupate tutte da piloti Norton o AJS.\nDa registrare in questa classe anche le prime vittorie ottenute, in assoluto, da piloti non europei: il primo fu l'australiano Ken Kavanagh, seguito poco dopo dal rhodesiano Ray Amm.\nClasse 250.\nNella quarto di litro le moto pi\u00f9 efficienti risultarono le Moto Guzzi che piazzarono ai primi due posti Enrico Lorenzetti e Fergus Anderson, seguiti da Leslie Graham che durante la stagione utilizz\u00f2 dapprima una Benelli ed in seguito una Velocette.\nIn 5 delle 6 prove disputate la vittoria and\u00f2 a piloti equipaggiati da Moto Guzzi, con l'unica eccezione in Germania dove ad ottenere il successo fu la DKW di Rudi Felgenheier.\nClasse 125.\nNella classe di minor cilindrata del mondiale si ebbe il successo della MV Agusta: Cecil Sandford la port\u00f2 alla vittoria fin dalla prima prova in programma e con 3 successi su sei gare disputate precedette in classifica Carlo Ubbiali su FB Mondial. Si interruppe cos\u00ec l'egemonia totale di Mondial che aveva ottenuto il successo in tutti i gran premi disputati dall'inizio della storia del motomondiale e proprio quest'anno non colse invece alcuna vittoria ma solo quattro secondi posti con Ubbiali.\nBuona anche l'avventura iridata della Moto Morini: Emilio Mendogni ottenne due vittorie negli ultimi due gran premi dell'anno e si piazz\u00f2 al terzo posto nella classifica generale.\nL'ultima vittoria nelle 6 prove del calendario fu invece appannaggio di Werner Haas su NSU.\nClasse sidecar.\nIl risultato della classe sidecar fu influenzato dall'incidente occorso ai campioni in carica dell'anno precedente Oliver/Dobelli prima dell'inizio della stagione; per quanto il tempo di recupero si fosse rivelato pi\u00f9 breve delle aspettative e per quanto fossero riusciti ad ottenere due vittorie parziali, il titolo fu appannaggio di Cyril Smith che durante l'anno ebbe come passeggero dapprima Bob Clements ed in seguito Les Nutt. Questo perch\u00e9 Smith riusc\u00ec ad essere regolare nei risultati, piazzandosi in ogni occasione sul podio, pur con una sola vittoria."}
{"id": "1502401", "revid": "15756", "url": "https://it.wikipedia.org/wiki?curid=1502401", "title": "Black Moon (Sailor Moon)", "text": " \u00e8 il nome collettivo del secondo gruppo di nemici principali della serie di anime e manga \"Sailor Moon\". Sono presenti sia nell'anime (serie \"Sailor Moon R\" episodi 60-88) che nella seconda parte del manga, con qualche cambiamento nella loro storia, e nei musical. Nell'adattamento italiano dell'anime degli anni 90 il gruppo \u00e8 noto come Famiglia della Luna Nera, nell'adattamento italiano di \"Sailor Moon Crystal\" Clan Black Moon .\nDescrizione.\nBlack Moon \u00e8 un gruppo di esseri umani del trentesimo secolo. I membri sono dotati di poteri oscuri provenienti da \"Nemesis\" (\"Menesis\" nell'adattamento italiano della serie anni 90), il fantomatico decimo pianeta del sistema solare che viene descritto come un pianeta di energia \"negativa\", possibile da vedere solo tramite raggi X (nell'edizione italiana dell'anime anni 90 tale pianeta viene erroneamente indicato come l'undicesimo). Il clan guidato dal principe Prince Demand. Tutti i membri hanno un simbolo di luna crescente nera al contrario sulla fronte ed indossano degli orecchini costituiti da una pietra chiamata \"Malefico Cristallo Nero\" (\"Cristallo Corvino\" nell'adattamento italiano della serie anni 90) che gli dona poteri, ottenuta da un misterioso individuo chiamato \"Wiseman\". Nelle battaglie impiegano esseri artificiali chiamati \"Droidi\", portati in vita dal potere del loro cristallo.\nNell'anime, i membri di Black Moon sono i discendenti di coloro che rifiutarono di essere purificati dal \"Cristallo d'Argento\" di Neo Queen Serenity e quindi esiliati su Nemesis. Il loro intento iniziale era di chiedere il permesso alla regina di ritornare sulla Terra ma, plagiati da Wiseman, cominciarono a meditare vendetta. Alla fine Wiseman in realt\u00e0 si riveler\u00e0 essere Death Phantom, una creatura il cui vero scopo \u00e8 eliminare la vita dalla Terra. Ignari di questo, Demand e i suoi seguaci verranno uccisi uno ad uno. Sopravvivono soltanto le quattro Sorelle Akayashi, che accetteranno di essere purificate dal \"Cristallo d'Argento Illusorio\".\nNel manga la storia del gruppo \u00e8 diversa: Demand e i suoi compagni sulla Terra erano un gruppo terroristico amante della guerra che si era reso responsabile di varie morti, in quanto rifiutavano la longevit\u00e0 e la purificazione del Cristallo d'Argento come una cosa non naturale (\"Un corpo che non invecchia per effetto del Cristallo d'Argento Illusorio \u00e8 una bestemmia contro Dio!\" come afferma Demand) e ritenevano la societ\u00e0 pacifica una societ\u00e0 del XXX secolo come \"rammolita\", contattati da Wiseman che li condusse su Nemesis dove don\u00f2 loro il potere del \"Malefico Cristallo Nero\" con cui decisero di dare vita \"all'Operazione Re-Play\", ossia il rifacimento della storia infiltrandosi nella societ\u00e0 del XX secolo, prima dell'ascesa al trono dei sovrani della Terra. In questa versione della storia tutti i membri del gruppo muoiono in battaglia, comprese le Sorelle Akayashi, che vengono sconfitte da Sailor Moon.\nConfronto nomi originali e adattati.\nInteressante \u00e8 notare che la maggior parte dei nome dei nemici, derivano da minerali o da pietre e che gli adattatori italiani hanno provato a essere fedeli, traducendo ove possibile i nomi delle pietre o cercando nomi che potessero richiamarli.\nMembri.\nDeath Phantom.\n (anche conosciuto come o anche solo Phantom, come lo chiama King Endymion quando parla di lui per la prima volta) \u00e8 una delle tante incarnazioni di \"Chaos\". Nella versione Italia dell'anime \u00e8 noto rispettivamente come \"Supremo Fantasma\" e \"Grande Saggio\".\nDeath Phantom un tempo era un umano in grado di usare poteri oscuri e malvagi, che fu esiliato da Crystal Tokyo (la Tokyo del trentesimo secolo) su Nemesis. I suoi poteri comprendevano le , capaci di allungarsi a dismisura le proprie braccia per raggiungere e fare del male a qualunque distanza, e il \"Terzo occhio\", in grado di plasmare la volont\u00e0 altrui a proprio piacimento. Nel manga Death Phantom diventa tutt'uno con Nemesis. Qui comincia a lavare il cervello di altri esiliati come Demand, all'epoca considerevolmente giovane. Convinse il principe a domandare alla regina l'amnistia per tutti coloro che erano stati esiliati su Nemesis, ma pian piano il progetto cambi\u00f2 e alla fine l'obbiettivo finale fu quello di distruggere la Terra.\nDeath Phantom per sua stessa natura \u00e8 malvagio e privo di rimorsi. Nonostante abbia \"cresciuto\" Demand, Sapphire e gli altri membri della Black Moon, non prova alcuna emozione a vederli morire. Sapphire, Rubeus e indirettamente anche Esmeralda, addirittura muoiono per mano sua. Death Phantom non ha neppure problemi a riversare il proprio potere negativo dentro alla piccola Chibiusa per assoggettarla al proprio volere facendola diventare la terribile Lady Nera. Nel manga per essere sconfitto, Sailor Moon e Sailor Chibimoon devono distruggere definitivamente Nemesis, mentre nell'anime invece, \u00e8 sufficiente eliminare Death Phantom, lasciando intatto il decimo pianeta.\nDeath Phantom riappare nel manga successivamente nel capitolo Star 5, all'interno di un sogno-ricordo di Galaxia dove si scopre che fu lui ad inviarla verso il Galaxy Caulderon dove fu corrotta da Caos. Quest'apparente contraddizione pu\u00f2 essere spiegata col fatto che nel manga \u00e8 nei poteri di Phantom quello di spostare il pianeta Nemesis attraverso lo spazio-tempo.\nA causa di un errore di doppiaggio dell'anime in Italia sembra che Wiseman sia un'entit\u00e0 distinta al servizio di Phantom, poich\u00e9 durante lo scontro con Demand e Sailor Moon dice che la sua missione \u00e8 \"Distruggere l'universo per far trionfare il nulla e l'oscurit\u00e0. Questa \u00e8 la missione che mi ha affidato il Supremo Fantasma!\". Anche se l'errore \u00e8 stato corretto nell'episodio 88.\nNel manga viene inquadrato il suo volto umano, anche se non lo si riesce a vedere bene sembra che fosse un uomo di corporatura robusta, con un paio di baffi sotto il naso, le orecchie appuntite e pochi capelli dritti con sulla fronte il marchio della luna nera. Non vengono visti i suoi occhi. Nell'anime, come Wiseman sembra avere il volto di un teschio, perennemente coperto da un cappuccio di cui sono visibili solo gli occhi rossi. In questa forma incorporea le sue mani sembrano fatte di una luce viscida e pu\u00f2 essere ucciso solo dal Cristallo d'Argento.\nDoppiato nelle versioni giapponesi delle due serie da Eiji Maruyama (serie anni '90) e Hiroshi Iwasaki in \"Sailor Moon Crystal\" e nella versione italiana da Alfredo Danti (serie anni '90, salvo per l'episodio 60 in cui Danti \u00e8 sostituito dal figlio Federico) e Sergio Lucchetti in \"Sailor Moon Crystal\".\nPrince Demand.\n \u00e8 formalmente il leader del pianeta \"Nemesis\" nel trentesimo secolo e il fratello maggiore di Blue Saphir. Nell'edizione italiana dell'anime il titolo \"prince\" (in inglese anche nell'edizione originale) \u00e8 stato tradotto in italiano, mentre il nome del personaggio \u00e8 stato adattato con l'inglese \"Diamond\". Possiede vari poteri datagli da Death Phantom, tra cui il \"terzo occhio\" con cui ipnotizza le persone. Sia nell'anime che nel manga Demand \u00e8 attratto da Neo Queen Serenity e questo lo porta a rapire Sailor Moon (nell'anime col desiderio di conquistarla per farla diventare sua regina, mentre nel manga il suo \u00e8 un desiderio pi\u00f9 carnale) e a cercare di ipnotizzarla perch\u00e9 si innamori di lui. Invariabilmente Sailor Moon fugge dalla prigionia grazie all'amore che prova per i suoi amici, e le responsabilit\u00e0 che lei ha nei confronti della Terra.\nNell'anime Demand \u00e8 uno dei discendenti dei rivoltosi esiliati su Nemesis e sue intenzioni iniziali erano di ragionare con Neo Queen Serenity e spiegare l'incolpevolezza delle nuove generazioni di coloro che tradirono il regno. Ma il suo incontro col Saggio cambi\u00f2 le carte in tavola, dato che la malvagia creatura manipol\u00f2 il giovane principe, convincendolo a desiderare la vendetta su Crystal City, pi\u00f9 di qualunque altra cosa. Tuttavia il lavaggio del cervello del Grande Saggio non riusc\u00ec ad impedire a Demand di innamorarsi di Serenity e di desiderare di averla. Dopo aver compreso di essere stato usato da Wiseman, Demand si sacrifica per difendere Sailor Moon da un mortale attacco del malvagio, morendo fra le braccia dell'amata a cui affida il suo popolo.\nNel manga Demand \u00e8 un personaggio molto pi\u00f9 negativo, difatti il suo primo incontro con Neo Queen Serenity avviene dopo che la sovrana l'ha visto uccidere una bambina che piangeva, ed il suo obiettivo non \u00e8 la vendetta ma provare di essere pi\u00f9 forte dei sovrani della Terra di cui odia la societ\u00e0 pacifica ritenendola \"corrotta\" dalla lunga vita. Nel finale Demand, ormai rimasto solo e conscio di essere stato usato da Death Phantom, in un impeto di rabbia e follia tenta di usare il potere dei Cristalli d'Argento del XXX e del XX secolo per distruggere ogni cosa, ma viene fermato da Sailor Pluto, ed in seguito ucciso dal potere di Sailor Moon e Tuxedo Kamen.\nNei musical \u00e8 l'unico membro di Black Moon a sopravvivere e comparir\u00e0 nel musical \"Ai no Sanctuary\", dove aiuter\u00e0 le Sailor Senshi contro gli invasori alieni di Dark Sirius con l'identit\u00e0 terrestre di \"Hikaru Kurotsuki\".\nDoppiato nella versione giapponese da Kaneto Shiozawa, (serie anni '90) e da Mamoru Miyano in \"Sailor Moon Crystal\" mentre nella versione italiana \u00e8 doppiato da Federico Danti (serie anni '90) e da Massimo Triggiani in \"Sailor Moon Crystal\" e interpretato da Erika Mahiro nel musical del 2014.\nBlue Saphir.\n \u00e8 l'alchimista di Black Moon, e il fratello minore del principe Demand. \u00c8 considerevolmente pi\u00f9 cauto e razionale rispetto ai suoi compagni. \u00c8 l'unico membro della famiglia a non indossare gli orecchini di cristallo nero, nonostante sia stato egli stesso ad inventarli (nel manga, tuttavia sar\u00e0 ipnotizzato da Death Phantom che gli far\u00e0 indossare un paio di orecchini). Anche la maggior parte dei \"droidi\" vengono creati da lui.\nSia nel manga che nell'anime, Saphir \u00e8 l'unico a rimanere, in qualche maniera, immune al potere di Death Phantom, tentando in pi\u00f9 occasioni di avvertire il fratello di quali siano, secondo lui, le vere intenzioni del Saggio, ottenendo soltanto reazioni violente da parte di Demand. Nel manga \u00e8 proprio Demand ad uccidere il fratello in un impeto d'ira dopo che Sapphire \u00e8 stato portato da Wiseman sotto il suo controllo e aver ricevuto da Wiseman le \"Braccia diaboliche\".\nNell'anime Saphir inavvertitamente scopre le reali intenzioni di Death Phantom, avendo conferma dei suoi sospetti. Ma prima di riuscire ad avvertire il fratello, viene ucciso da Death Phantom, ed ha anche una storia d'amore con Petz delle Sorelle Ayakashi, che lo curer\u00e0 dopo essere scappato nel XX secolo prima di venire ucciso da Wiseman. Al momento della sua morte si vedr\u00e0 che la luna nera sulla fronte del ragazzo \u00e8 sparita.\nDoppiato nella versione giapponese da Tsutomu Kashiwakura (serie anni '90) e da Tsubasa Yonaga in \"Sailor Moon Crystal\" mentre nella versione italiana da Claudio Moneta (serie anni '90) e da Mirko Cannella in \"Sailor Moon Crystal\", e interpretato da Sora Manami nel musical del 2014.\nGreen Esmeraude.\n \u00e8 il secondo membro di Black Moon ad apparire. Egoista e vanitosa, tenta di apparire pi\u00f9 bella possibile vestendo in maniera provocante ed eccentrica. Caratteristica \u00e8 la sua sguaiata risata con la quale entra o esce di scena. In generale \u00e8 il personaggio di Black Moon pi\u00f9 comico (in un'occasione si rivela una golosona al pari di Usagi). Sia nel manga che nell'anime \u00e8 la superiore dei \"Boule Brother\": Chiral e Achiral.\nNell'anime prende il posto di Rubeus e delle Sorelle Ayakashi e decide d'impedire la fondazione di Crystal Tokyo non pi\u00f9 cercando di contaminare i Crystal Point col Potere Nero, ma di creare dei punti di Potere Nero usando delle statuette create da Saphir (rappresentanti lei medesima) collocandole in punti carichi d'energia negativa, in modo da aprire il Dark Gate e far arrivare il potere negativo del loro cristallo sulla Terra del XX secolo per distruggere la futura capitale del mondo. In questa versione \u00e8 anche profondamente innamorata di Demand, cosa che le fa odiare terribilmente Sailor Moon, oggetto principale delle attenzioni del principe. Dopo l'arrivo delle guerriere nel XXX secolo, Esemeraude viene ingannata da Death Phantom che le dona una corona che l'avrebbe fatta diventare la regina del regno, al fianco del principe Demand, ma che in realt\u00e0 la consuma trasformandola in un drago con l'unico istinto di distruggere, venendo poi sconfitta dalle guerriere Sailor, riprendendo brevemente il suo aspetto umano prima di sparire.\nNel manga (dopo essere apparsa brevemente in alcune scene con Demand, Rubeus e Saphir) Esmeraude decide di scendere in campo dopo il fallimento di Chiral e Achiral per rapire Chibiusa, dopo che la bambina torna per la seconda volta nel futuro, nella missione chiamata \"Codice Extra: Operazione Re-Lax\", in cui mostra le \"braccia diaboliche\" donategli da Wiseman che nascondeva sotto i suoi lunghi guanti. Viene eliminata da Tuxedo Kamen mentre sta strangolando Sailor Moon e Sailor Venus accorse in aiuto della bambina.\nDoppiata nella versione giapponese da Mami Koyama (serie anni '90) e da H\u014dko Kuwashima in \"Sailor Moon Crystal\" mentre nella versione italiana da Maddalena Vadacca (serie anni '90) e da Chiara Gioncardi in \"Sailor Moon Crystal\" e interpretata da Matsumi Hiromura nel musical del 2014\nCrimson Rubeus.\n \u00e8 il primo membro di Black Moon a fare la sua comparsa nella serie, con l'obbiettivo di trovare una persona identificata come \"coniglio\" (in originale \"rabbit\", ossia Chibiusa). Oltre ad essere agli ordini del principe Demand e di Wiseman, \u00e8 il superiore del gruppo delle quattro \"Sorelle Ayakashi\". Nell'anime \"Koan\" \u00e8 innamorata di lui. Nel manga invece, sembra essere attratto e ricambiato da Calaveras. Nell'adattamento italiano della serie anni '90 \u00e8 stato chiamato Ruben\nNell'anime Rubeus riesce a rapire le guerriere Sailor e chiedere come riscatto a Sailor Moon il \"Cristallo d'argento\". Sailor Moon, riuscita ad entrare nell'astronave di Rubeus, riesce a liberare le amiche guerriere e mettere fuori combattimento Rubeus, che muore nell'esplosione dell'astronave. Esmeraude, che avrebbe avuto la possibilit\u00e0 di salvarlo, lo lascia deliberatamente morire per prendere il suo posto.\nNel manga, invece, Rubeus viene ucciso da Death Phantom, quando questi realizza il lavaggio del cervello che hanno subito dalla malvagia creatura a seguito dell'evasione delle guerriere Sailor, da lui catturate nei capitoli precedenti. Sempre in questa versione il giovane rivela di avere poteri legati al fuoco (ma non \u00e8 mai rivelato il nome del suo attacco), mentre nell'anime \u00e8 in grado di creare bombe di energia viola.\nDoppiato nella versione giapponese da Wataru Takagi (serie anni '90) e da Hiroki Takahashi in \"Sailor Moon Crystal\" mentre nella versione italiana da Diego Sabre (serie anni '90) e da Gabriele Lopez in \"Sailor Moon Crystal\", e interpretato da Riona Tatemichi nel musical del 2014.\nSorelle Ayakashi.\nLe sono le dirette sottoposte di Rubeus. Il termine \"ayakashi\" in giapponese indica un particolare mostro marino, o altri esseri mostruosi in generale. Sono molto forti, ma i loro poteri sono limitati rispetto a quelli dei nemici che prenderanno il loro posto. Nel manga riescono a rapire Sailor Mercury, Sailor Mars e Sailor Jupiter, ma solo Calaveras non riuscir\u00e0 a rapire Sailor Venus e verranno di volta in volta eliminate tutte da Sailor Moon e nessun altro membro del clan sembra preoccuparsi molto della loro fine. Nell'anime invece il loro ruolo \u00e8 molto pi\u00f9 ampio. Alla fine della serie tutte e quattro vengono purificate dal \"cristallo d'argento\", e finiscono per condurre una vita normale come abitanti della Terra gestendo un negozio di profumi.\nNell'anime il loro compito \u00e8, anche, quello di contaminare col Potere Nero del \"Malefico cristallo nero\" i punti su cui sorger\u00e0 la futura Crystal Tokyo, i Crystal Point (divenute in Italia Punte di Cristallo nella serie anni '90), in modo da impedirne la fondazione, mentre nel manga guidano una serie di operazioni per impadronirsi della citt\u00e0 di Tokyo inviando soldati che s'infiltrano nella societ\u00e0 terrestre, oppure tentando di portare gli umani dalla loro parte.\nKoan.\n \u00e8 la pi\u00f9 giovane delle quattro sorelle, ed il suo attacco si chiama \"\"Dark Fire\", ribattezzato in Italia \"Fiamme Nere\" nella serie anni '90. Rappresenta una controparte per Sailor Mars.\nNel manga Rubeus le assegna la missione \"Codice 001: Operazione Re-cruit\"\" per convertire gli umani alla loro causa (oltre ad essere la responsabile di molti apparenti fenomeni di combustione spontanea). Finge di essere una studentessa chiamata \"Koan Kurozuki\" all\"'accademia femminile T*A\", frequentata da Rei Hino e fonda l\"Associazione dei fenomeni paranormali \"Black Moon\"\". Riesce a rapire Sailor Mars, ma viene poi uccisa da Sailor Moon e Tuxedo Kamen.\nNell'anime, Koan \u00e8 innamorata di Rubeus, e convinta di essere ricambiata. Quando la ragazza fallisce per l'ennesima volta la missione di recuperare il \"coniglio\", Rubeus le appare e le dice che non le \u00e8 pi\u00f9 utile, e quindi pu\u00f2 anche uccidersi. Impazzita per il dolore, Koan attacca selvaggiamente le guerriere Sailor. Sailor Mars, provando compassione per la sua situazione, difende la nemica dagli attacchi delle altre guerriere e le propone di essere purificata dal \"cristallo d'argento\". Koan, stupita dall'atteggiamento della rivale, accetta e diventa una normale ragazza terrestre.\nDoppiata nella versione giapponese da Wakana Yamazaki (serie anni '90) e da Satsuki Yukino in \"Sailor Moon Crystal\" e nell'adattamento italiano da Patrizia Scianca (serie anni '90) e da Letizia Scifoni in \"Sailor Moon Crystal\".\nBerthier.\n \u00e8 la terza delle quattro sorelle e la seconda ad entrare in azione ed il suo attacco si chiama \"\"Dark water\" (in Italia \"Getti di Ghiaccio\" nella serie anni '90). Rappresenta una controparte per Sailor Mercury.\nNel manga le viene assegnata la missione \"Codice 002: Operazione Re-move\"\", consistente nel rimuovere le pedine che costituiscono un intralcio ai loro piani (cio\u00e8 uccidere le guerriere Sailor e catturare Chibiusa). Scoperta l'identit\u00e0 segreta di Ami Mizuno la sfida ad una partita a scacchi sotto la flasa identit\u00e0 di una rabdomante, per poi attaccarla. Sailor Mercury viene rapita, ma Sailor Moon riesce a colpire a morte Berthier.\nNell'anime Berthier viene dipinta come una stratega molto intelligente, esattamente come Sailor Mercury. Nella sua missione finale, cos\u00ec come accade nel manga, Berthier sfida Ami ad una partita a scacchi dal quale sarebbe dipesa la sorte delle sue compagne guerriere intrappolate nel ghiaccio. Nonostante la \"supervisione\" di Calaveras e Petz, Berthier viene distratta dall'arrivo di Tuxedo Kamen e perde l'occasione di eliminare le guerriere. Abbandonata dalle sorelle, Berthier decide di sacrificare se stessa per eliminare le guerriere Sailor, ma K\u014dan la convince ad accettare la purificazione del \"cristallo d'argento\".\nDoppiata nella versione giapponese da Yuri Amano (serie anni '90) e da Rumi Kasahara in \"Sailor Moon Crystal\", e nella versione italiana da Marcella Silvestri (serie anni '90) e da Eleonora Reti in \"Sailor Moon Crystal\".\nPetz.\n \u00e8 la pi\u00f9 grande delle quattro sorelle ed \u00e8 la controparte di Sailor Jupiter: nell'anime possiede l'attacco \"\"Dark Thunder\" (in Italia \"Lampi Neri\" nella serie anni '90), mentre nel manga pu\u00f2 provocare un uragano grazie al suo orecchino. Secondo quanto rivelato dall'autrice negli artbook, ha anche la capacit\u00e0 di controllare piante e animali.\nNel manga le viene assegnata la missione \"Codice 003: Operazione Re-new\"\", ovvero rilasciare virus sulla citt\u00e0 di Tokyo in modo da sostituirne gli abitanti coi Droidi a loro fedeli, in modo da effettuare un rinnovo dei loro soldati. Tra le vittime infettate c'\u00e8 anche Makoto, che anche grazie a ci\u00f2 viene facilmente rapita da Rubeus dopo la sconfitta di Petz per mano via dell'arrivo di Sailor Moon e Sailor Venus.\nNell'anime Petz \u00e8 fiera e orgogliosa, e bench\u00e9 sembri scocciata dall'atteggiamento di Calaveras nei suoi confronti finisce sempre per aiutarla. La sua volont\u00e0 viene corrotta da una bacchetta donatale da Rubeus, che ha il vero scopo di uccidere tutte le quattro sorelle, per far accorrere le guerriere Sailor. Petz viene salvata in extremis da Calavelas e le due vengono purificate dal \"cristallo d'argento\". Verso la fine della serie, Petz accoglier\u00e0 nell'appartamento che divide con le altre sorelle Saphir ferito e lo curer\u00e0. In questa circostanza si verr\u00e0 a sapere che i due in passato sono stati insieme, e probabilmente sono ancora innamorati l'uno dell'altra. Quando il ragazzo viene ucciso, Petz lo avverte e rimane in lacrime abbracciata con la giacca che lui le aveva lasciato come promessa del suo ritorno. Confortata dalle sorelle e mostrandosi consapevole del fatto che Saphir non sarebbe potuto tornare, e promette che lo ricorder\u00e0 sempre con ultimo sorriso che le ha rivolto.\nDoppiata nella versione giapponese da Megumi Ogata (serie anni '90) e da Wasabi Mizuta in \"Sailor Moon Crystal\", e nella versione italiana da Gledis Pace (serie anni '90) e da Perla Liberatori in \"Sailor Moon Crystal\".\nCalaveras.\n \u00e8 la seconda delle quattro sorelle e l'ultima ad apparire, ed il suo attacco si chiama \"\"Dark Love Whip\" ed \u00e8 portato con una frusta. Rappresenta una controparte per Sailor Venus, ed \u00e8 l'unica delle quattro per la quale Rubeus sembri mostrare un minimo interessamento.\nNel manga Calaveras \u00e8 l'ultima delle sorelle ad apparire, e viene presentata come una medium. In virt\u00f9 di questo sua capacit\u00e0 Rubeus le assegna la missione \"Codice 004: Operazione Re-birth\"\", con il compito di usare il suo potere di channeling per canalizzare un suo messaggio e fare il lavaggio del cervello agli umani per convincerli che la Luna bianca porter\u00e0 la Terra alla rovina. Viene interrotta da Sailor Venus e quindi evoca lo spirito delle sue sorelle morte per catturare la guerriera con l'attacco \"Spirit Energy Attack\", fallendo grazie all'arrivo di Sailor Moon. Secondo l'autrice Calaveras \u00e8 anche in grado di manipolare la mente degli esseri umani.\nNell'anime, Calavelas \u00e8 molto pigra e difficilmente accetta di andare in missione, unendosi al massimo a quelle delle sue sorelle, soprattutto Petz. Anche la sua ultima missione in realt\u00e0 \u00e8 quella di Petz. \u00c8 stato affidato loro una bacchetta con il quale le due sorelle dovranno uccidere le guerriere Sailor e le due sorelle traditrici, Koan e Berthier. Ma il potere dell'arma donata a Petz corrompe la donna istigandola ad uccidere anche Calaveras, che rimane shockata e viene salvata da Sailor Moon. Alla fine Calavelas salva la sorella dall'attacco di Rubeus, e le due donne vengono purificate dal \"Cristallo d'argento\". Nell'anime possiede una frusta chiamata \"Dark Love Whip\".\nDoppiata nella versione giapponese da Akiko Hiramatsu (serie anni '90) e da Tomoe Hamba in \"Sailor Moon Crystal\" mentre nella versione italiana \u00e8 doppiata da Benedetta Laur\u00e0 (serie anni '90) e da Laura Amadei in \"Sailor Moon Crystal\".\nBoule Brothers.\nI Boule Bothers sono due fratelli gemelli sottoposti di Esmeraude, i cui nomi sono Chiral e Achiral che appaiono sia nell'anime che nel manga. La loro differenza sta nel colore della pelle, poich\u00e9 uno \u00e8 pi\u00f9 scuro dell'altro.\nNel manga, i due entrano in scena dopo la morte di Calveras, presentandosi come due esseri di pietra grezza artificiale, a cui Esemraude affida il compito di fermare Sailor Moon, Chibuisa, Sailor Venus e Tuxedo Kamen arrivano a Crystal Tokyo (la cosiddetta \"Codice 005: Operazione Re-Make\"), ed essi obbediscono creando una replica del Crystal Palace come trappola. Sailor Moon, quando li attacca, \u00e8 paralizzata da un campo magnetico prodotto dal cristallo da loro creato. Tuxedo Mask distrugge il cristallo prima che il campo distrugga i loro corpi facendoli esplodere, e i due gemelli vengono sconfitti.\nNell'anime i fratelli fanno crescere due statuette di Esmeraude al Juban Park e nella scuola elementare Juban, per distrarre le guerriere Sailor e attirare Chibiusa in una trappola, contaminando gli alunni e gli insegnanti della con il Potere Nero, scatenando la loro aggressivit\u00e0. Tale attacco, che vede coinvolta la migliore amica di Chibiusa, Momoko (Miriam in Italia), che porta la bambina a rivelare il suo potere (cosa che far\u00e0 cambiare i piani di Wiseman dall'eliminazione della piccola, alla sua corruzione col potere del \"Malefico Cristallo Nero\") ed alla fine i due vengono eliminati da Sailor Moon.\nBlack Lady.\nBlack Lady il nome che assume Chibiusa, dopo essere stata trasformata da Death Phantom nella regina di Nemesis tramite il lavaggio del cervello subito da Death Phantom e aver ricevuto nel suo corpo il potere del \"Malefico Cristallo Nero\" (\"Cristallo Corvino\" nell'edizione italiana della serie anni '90). Il suo aspetto \u00e8 quello di una Chibiusa adulta e un po' femme fatale. Nell'edizione italiana della serie anni '90 Black Lady \u00e8 chiamata Lady Nera.\nNell'anime, dopo essere stata convinta da Death Phantom di essere stata trascurata e abbandonata dalla sua famiglia, Black Lady odia Usagi e Mamoru e tenta di ucciderli, considerando il suo giocattolo \"\"Luna-P\", il suo unico amico. Soltanto l'amore dei suoi genitori riesce a farla tornare normale. Nel manga invece, dopo aver gettato via \"Luna-P\"\", cerca di sedurre e plagiare suo padre Mamoru. \u00c8 soltanto lo shock di vedere morire la sua amica Sailor Pluto, che la fa ritornare normale, trasformandola per la prima volta in Sailor Chibimoon.\nDoppiata nella versione giapponese da Kae Araki (serie anni '90) e Misato Fukuen in \"Sailor Moon Crystal\" e nella versione italiana da Marcella Silvestri (serie anni '90) e Monica Volpe in \"Sailor Moon Crystal\", \u00e8 interpretata da Yui Ito nel musical del 2014.\nPersonaggi dei musical.\nI seguenti personaggi appaiono unicamente nel musical \"Tanjou! Ankoku no Princess Black Lady\" e nella sua versione rivisitata.\nDroidi.\nI Droidi (in originale Droids) sono i mostri usati dai membri di Black Moon, compaiono sia nel manga che nell'anime e sono creati da Saphir su Nemesis e svolgono il ruolo di soldati semplici nell'esercito di Black Moon per aiutarli a cambiare la storia.\nNel manga viene chiarita la loro origine precisando che si tratta di manichini di legno portati in vita dal \"Potere Nero\" ed hanno la funzione di aiutanti delle quattro sorelle, con l'incarico di infiltrarsi nella societ\u00e0 terrestre travestiti da esseri umani. Pi\u00f9 avanti appariranno due Droidi dall'aspetto gassoso chiamati \"Veneti\" e \"Acquatici\", che Saphir considera la sua migliore creazione a cui ordina di aiutarlo ad uccidere Sailor Moon.\nNell'anime compaiono principalmente Droidi di sesso femminile (l'unico Droide maschio sar\u00e0 quello che appare nella mente di Chibiusa, con l'incarico di distruggerla dall'interno) che hanno il compito di aiutare Esmeraude o le Sorelle Ayakashi a spargere il Potere Nero per Tokyo: gestendo negozi travestite da umani, oppure agendo nell'ombra. Una volta eliminati da Sailor Moon lasciano un mucchio di polvere ed una gemma, la quale poi diventa subito opaca. Nell'edizione italiana tutti i Droidi hanno mantenuto il loro nome, anche se spesso \u00e8 stato italianizzato.\nDroidi delle sorelle Ayakashi.\nNota: molti dei seguenti nemici ritornano nel videogioco \"\". Tra parentesi \u00e8 riportato il nome italiano del mostro."}
{"id": "1502409", "revid": "1632387", "url": "https://it.wikipedia.org/wiki?curid=1502409", "title": "Cratere di Eufronio", "text": "Il vaso di Eufronio, o anche cratere di Sarpedonte, \u00e8 un cratere a calice decorato a figure rosse, alto 45.7 cm con un diametro di 55.1 cm, modellato dal ceramista Euxitheos e dipinto dal ceramografo Eufronio intorno al 515 a.C. Di provenienza illecita, \u00e8 rimasto esposto dal 1972 al Metropolitan Museum di New York; dal 2006 \u00e8 stato restituito allo stato italiano ed \u00e8 conservato presso il Museo nazionale cerite, in deposito dal Museo nazionale etrusco di Villa Giulia.\nStoria.\nProveniente dal saccheggio, avvenuto intorno al 1971, di una tomba etrusca presso Cerveteri, il cratere fu venduto per un milione di dollari dal mercante d'arte svizzero Robert Hecht Jr. e dal mercante d'arte italiano Giacomo Medici al Metropolitan Museum of Art di New York. In seguito ad un accordo, nel 2006 la propriet\u00e0 del reperto \u00e8 stata restituita all'Italia dove \u00e8 definitivamente tornato nel gennaio del 2008. Dopo aver partecipato a diverse mostre (Mantova, Roma, Atene), alla fine del 2009 \u00e8 stato collocato nel Museo nazionale etrusco di Villa Giulia a Roma, fino al febbraio del 2015, quando, in occasione del decennale del riconoscimento UNESCO della Necropoli della Banditaccia di Cerveteri, \u00e8 stato spostato al Museo Archeologico Nazionale di Cerveteri, spostamento divenuto definitivo nell'ottobre dello stesso anno. \nAttribuzione e datazione.\nUn'iscrizione riporta il nome del ceramografo e del ceramista mentre un'altra riporta \"Leagro \u00e8 bello\": quest'ultima ha permesso di datare il vaso al periodo in cui sappiamo dalle fonti che Leagro era considerato il pi\u00f9 bell'uomo della Grecia.\nDescrizione.\nLe anse dividono la superficie in due aree decorate con scene differenti, separate all'altezza delle anse da una decorazione a palmette che Euphronios, unico tra i Pionieri a interessarsi a questi aspetti decorativi, deriva da Oltos.\nLa scena sul lato principale \u00e8 tratta dall'Iliade e narra della morte di Sarpedonte, figlio di Zeus e di Laodamia, alleato dei Troiani nella guerra contro gli Achei. Le personificazioni del Sonno, Hypnos e della Morte, Thanatos, ne riportano il corpo in patria, trascinandolo via dal campo; il dio Hermes, al centro della scena, dirige l'operazione. La composizione \u00e8 dominata dal grande corpo di Sarpedonte che evidenzia la padronanza raggiunta da Euphronios nella rappresentazione dello scorcio e nella comprensione della struttura anatomica; le due figure allegoriche, chine sul re licio, sono rappresentate, a parte le ali, come guerrieri, in pose naturalistiche e con anatomia precisa. Due altri guerrieri chiudono la scena alle estremit\u00e0, che come si vede da delle scritte sono: Ippolito a destra e Leodamante a sinistra; sono figure stanti, osservatori, tradizionalmente presenti ad indicare l'esemplarit\u00e0 della rappresentazione, forse un collegamento tematico con il gruppo di giovani che, sul lato opposto del cratere, vengono raffigurati nell'atto di indossare le armi prima di una battaglia: una scena di genere, non necessariamente collegata ad eventi identificabili.\nSi tratta di giovani ateniesi contemporanei, ma identificati con nomi tratti dalla mitologia dalle iscrizioni che accompagnano ciascuna figura. La scelta di unire scene storiche a vicende mitologiche, sullo stesso vaso e con lo stesso stile, crea un legame tra l'attualit\u00e0 e il mito.\nTecnica.\nLa tecnica a figure rosse \u00e8 costituita da figure risparmiate all'interno dell'ingubbio nero che ricopre il vaso; ad esse sono aggiunti dettagli interni con pittura nera pi\u00f9 diluita. Lo stile naturalistico delle rappresentazioni, scorci e spazio illusionistico, \u00e8 una delle caratteristiche proprie dei ceramografi del Gruppo dei pionieri, dell'epoca tardo-arcaica, di cui Eufronio fu il massimo rappresentante. La pittura nera \u00e8 utilizzata da Eufronio, come dai suoi contemporanei, sia a rilievo sia diluita a vari livelli, restituendo differenti gradazioni nel tono, dal marrone scuro all'ocra. Eufronio tuttavia utilizza la linea a rilievo anche per i dettagli interni, una pratica che verr\u00e0 abbandonata dai ceramografi attici pi\u00f9 recenti. Il rosso opaco \u00e8 aggiunto per alcuni dettagli e per le iscrizioni."}
{"id": "1502418", "revid": "57342", "url": "https://it.wikipedia.org/wiki?curid=1502418", "title": "Villaco (Austria)", "text": ""}
{"id": "1502420", "revid": "339392", "url": "https://it.wikipedia.org/wiki?curid=1502420", "title": "Polonia-Lituania", "text": ""}
{"id": "1502428", "revid": "729019", "url": "https://it.wikipedia.org/wiki?curid=1502428", "title": "Motomondiale 1953", "text": "La stagione 1953 \u00e8 stata la quinta del Motomondiale. Il calendario prevedeva 9 gran premi, uno in pi\u00f9 rispetto all'anno precedente, con il ritorno del Gran Premio motociclistico di Francia; nessuna delle categorie in gara li corse per\u00f2 tutti nella stagione.\nIl contesto.\nAnche per quest'anno il regolamento dei punteggi rest\u00f2 invariato: ottenevano punti i primi sei piloti al traguardo di ogni gran premio e per la classifica finale venivano considerati i punteggi migliori ottenuti in 5 prove per la 500, 4 per le altre classi.\nLa stagione \u00e8 iniziata con il Tourist Trophy disputato tra l'8 e il 12 giugno (dove si registra anche la morte di Leslie Graham, primo campione del mondo della 500 nel motomondiale 1949) ed ha avuto conclusione in Spagna il 4 ottobre.\nAl termine della stagione di gare il titolo della classe 500 \u00e8 stato vinto da Geoff Duke, al suo quarto titolo mondiale, il primo in sella ad una Gilera.\nNella classe 350 ottiene il titolo Fergus Anderson su Moto Guzzi, nella classe 250 e nella 125 i titoli vanno a Werner Haas su NSU. Quelli conquistati dal tedesco Haas sono anche i primi titoli mondiali della storia che non vengono ottenuti da piloti britannici o italiani.\nIl titolo nei sidecar va invece a Eric Oliver e Stan Dibben.\nAl termine della stagione vi furono diverse riunioni dei vertici del motociclismo per decidere le modalit\u00e0 in cui si sarebbe corso l'anno successivo, con la decisione finale di non assegnare alcuni titolo costruttori, ma solo quello piloti.\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6||width=6%|7&gt;\n!width=5%|Punti\nLe classi.\nClasse 500.\nLa classe 500 si disput\u00f2 in tutti i gran premi ad eccezione che in quello GP di Germania, in cui il circuito del Schottenring venne considerato troppo pericoloso per le maggiori cilindrate. La stagione si rivel\u00f2 particolarmente positiva per la Gilera che occup\u00f2 con i suoi piloti le prime tre posizioni della classifica.\nIl titolo fu ottenuto da Geoff Duke seguito da Reg Armstrong, con entrambi i piloti appena passati alla casa di Arcore dopo un passato in Norton; il terzo posto fu invece ottenuto da Alfredo Milani.\nDelle 8 prove disputate, 5 furono vinte da piloti Gilera, due da piloti Norton e l'ultima da Fergus Anderson su Moto Guzzi.\nClasse 350.\nIn classe 350, dove il campionato si disput\u00f2 su 7 prove (oltre che in Germania non si corse neppure in Spagna), il solito duello tra case motociclistiche italiane e britanniche vedeva una di fronte all'altra Moto Guzzi e Norton; le prime due posizioni al termine della stagione furono di Fergus Anderson e di Enrico Lorenzetti, entrambi in sella a moto della casa di Mandello del Lario, seguiti da 3 piloti equipaggiati di moto inglesi.\nAnche per quanto riguarda le vittorie nei singoli gran premi la parte del leone la fecero i primi due piloti in classifica con 3 gran premi vinti da Anderson e due da Lorenzetti; le restanti vittorie furono appannaggio di Ray Amm su Norton nella gara di esordio del Tourist Trophy e di Ken Mudford, sempre su Norton, in occasione del GP dell'Ulster.\nClasse 250.\nLa quarto di litro ebbe un calendario formato da 7 prove (non ne facevano parte il Gran Premio motociclistico del Belgio e quello di Francia) e fu un duello tra la casa tedesca NSU e la Moto Guzzi, con la prima che ottenne le due posizioni con Werner Haas e Reg Armstrong (curiosamente Armstrong ottenne la seconda posizione in 500, alla guida per\u00f2 di una Gilera).\nLe vittorie nei singoli gran premi andarono due ciascuno agli alfieri NSU, due furono appannaggio di Enrico Lorenzetti e l'ultima di Fergus Anderson, questi ultimi due piloti ufficiali della Moto Guzzi.\nAnderson ottenne quest'anno il curioso primato di essere il primo pilota ad essersi aggiudicato nello stesso anno un gran premio in ognuna delle tre classi di maggior cilindrata. Rimarchevole anche il fatto che ottenne questo primato all'et\u00e0 di 44 anni.\nClasse 125.\nQuest'anno si registr\u00f2 il ritiro della squadra ufficiale della FB Mondial che aveva dominato le prime edizioni del mondiale e le previsioni davano per favorite le altre due case italiane, MV Agusta e Moto Morini.\nLa forte rivalit\u00e0 tra le due fu per\u00f2 di ostacolo alla conquista del titolo; un episodio significativo, anche se avvenuto ormai a situazione in classifica gravemente compromessa, si verific\u00f2 il 6 settembre a Monza, nel corso del Gran Premio delle Nazioni, che le due case italiane non avevano intenzione di lasciarsi sfuggire. Fin dalle battute iniziali, la corsa fu dominata dalla MV Agusta di Ubbiali e dalla Moto Morini di Mendogni che incrementavano il loro vantaggio giro dopo giro. Verso met\u00e0 gara, ampiamente distaccato il resto dei concorrenti e dopo essersi varie volte superati vicendevolmente senza riuscire prendere margine sull'altro, Ubbiali e Mendogni iniziarono la tattica del rallentamento, con l'obiettivo di trovarsi nella vantaggiosa posizione di scia durante fase finale. La tattica, per\u00f2, fu prematuramente attuata e permise all'esperto Haas di ricongiungersi al duo di testa nell'ultimo giro. Haas riusc\u00ec a sfruttare la scia ad entrambi, conquistando la vittoria d'un soffio e lasciando i due contendenti con un palmo di naso.\nIn questo modo il pilota tedesco riusc\u00ec a doppiare il successo ottenuto in classe 250, portando il secondo titolo anche alla NSU.\nClasse sidecar.\nPer la prima volta la categoria dei sidecar gareggi\u00f2 nel GP dell'Ulster, spostato da questa edizione nel nuovo circuito di Dundrod; furono per\u00f2 solo 7 gli equipaggi al via e solo 5 quelli che tagliarono il traguardo.\nIl titolo tra le motocarrozzette fu facilmente conquistato da Eric Oliver e Stanley Dibben che, a bordo della loro Norton, ottennero la vittoria in 4 delle 5 prove in programma."}
{"id": "1502444", "revid": "1226", "url": "https://it.wikipedia.org/wiki?curid=1502444", "title": "Lyon Sprague De Camp", "text": ""}
{"id": "1502445", "revid": "1226", "url": "https://it.wikipedia.org/wiki?curid=1502445", "title": "L. Sprague De Camp", "text": ""}
{"id": "1502447", "revid": "124123", "url": "https://it.wikipedia.org/wiki?curid=1502447", "title": "Domenico Abatemarco", "text": "Biografia.\nAvvocato a Napoli, fu affiliato insieme con il fratello Gabriele alla carboneria partecipando alla fallita Rivoluzione del 1821. I due fratelli si rifugiarono a Malta - dove conobbero e furono amici del poeta Gabriele Rossetti - nel 1822 ottennero asilo in Francia e sperarono invano di poter rientrare a Napoli, da cui invece l'amnistia, concessa il 18 dicembre 1830 da Ferdinando II di Borbone, li escluse.\nNel 1831 si stabilirono a Firenze, prendendo i contatti con i carbonari toscani: il breve periodo \u00abilluminato\u00bb di Leopoldo II vide Domenico consigliere di Cassazione e pari del Granducato. Dopo l'esperienza rivoluzionaria e il ritorno di Leopoldo, che sciolse le Camere e abrog\u00f2 la Costituzione, l'Abatemarco pot\u00e9 rimanere a Firenze ma fu allontanato dalla magistratura.\nCon la raggiunta unit\u00e0 d'Italia, Abatemarco torn\u00f2 a Napoli, facendo parte della Corte di Cassazione e, candidato nel collegio di Sala Consilina, venendo eletto deputato nelle elezioni del 1861."}
{"id": "1502449", "revid": "287204", "url": "https://it.wikipedia.org/wiki?curid=1502449", "title": "Huxley", "text": ""}
{"id": "1502454", "revid": "14691", "url": "https://it.wikipedia.org/wiki?curid=1502454", "title": "Agn\u00e9by", "text": ""}
{"id": "1502456", "revid": "14691", "url": "https://it.wikipedia.org/wiki?curid=1502456", "title": "Bafing (Costa d'Avorio)", "text": ""}
{"id": "1502457", "revid": "307923", "url": "https://it.wikipedia.org/wiki?curid=1502457", "title": "Bafing", "text": ""}
{"id": "1502459", "revid": "200568", "url": "https://it.wikipedia.org/wiki?curid=1502459", "title": "Carlo Sernicola", "text": ""}
{"id": "1502460", "revid": "4", "url": "https://it.wikipedia.org/wiki?curid=1502460", "title": "Sindrome di Brandt", "text": ""}
{"id": "1502464", "revid": "729019", "url": "https://it.wikipedia.org/wiki?curid=1502464", "title": "Micha\u0142 Gedeon Radziwi\u0142\u0142", "text": "Biografia.\nEra il figlio di Micha\u0142 Hieronim Radziwi\u0142\u0142 e di Helena Prze\u017adziecka.\nCarriera.\nEntr\u00f2 presto nell'accademia militare, combattendo gi\u00e0 nel 1794 nella rivolta di Ko\u015bciuszko contro le truppe russe e prussiane. Nel 1806 entr\u00f2 al servizio nella Legione polacca settentrionale.\nNel gennaio 1807 fu colonnello e comandante della Legion-du-Nord e in seguito del V reggimento di fanteria del ducato di Varsavia. Prese parte all'assedio di Danzica e successivamente stazion\u00f2 in citt\u00e0 con il suo esercito.\nNel 1811 fu generale di brigata e nel 1812 condusse la sua brigata di fanteria nella \"divisione polacca\" del generale Grandjean nel X corpo di Macdonald.\nPrese parte alla difesa di Danzica nel 1813 (agli ordini del generale Rapp) e quando la fortezza capitol\u00f2, fu fatto prigioniero. Nel 1815 si dimise e si stabil\u00ec presso Niebor\u00f3w.\nDal 1822 fu senatore del regno di Polonia.\nNella guerra tra Polonia e Impero russo del 1830\u20141831 (detta rivolta di novembre), fu per un certo periodo comandante in capo nella battaglia di Groch\u00f3w. Finita la guerra fu mandato in Russia a Jaroslavl'. \nMatrimonio.\nSpos\u00f2, il 12 luglio 1815, Aleksandra Stecka (1796-1864), figlia unica di un ricco proprietario terriero e figliastra di Karl Stecki. Ebbero tre figli:"}
{"id": "1502465", "revid": "4", "url": "https://it.wikipedia.org/wiki?curid=1502465", "title": "Sindrome di Dambolt-Cross", "text": ""}
{"id": "1502469", "revid": "287204", "url": "https://it.wikipedia.org/wiki?curid=1502469", "title": "Michal Gedeon Radziwill", "text": ""}
{"id": "1502470", "revid": "4", "url": "https://it.wikipedia.org/wiki?curid=1502470", "title": "Deficit congenito di zinco", "text": ""}
{"id": "1502471", "revid": "599013", "url": "https://it.wikipedia.org/wiki?curid=1502471", "title": "Giulio Cadeo", "text": "Carriera.\nCresciuto nella Mobilgirgi, negli anni ottanta, dopo aver portato nel 1997 alla promozione in serie C2 l'A.S. Basket Valceresio di Arcisate (suo comune di residenza) di cui era responsabile del settore giovanile e rimastovi fino al 2000 dopo aver vinto diversi titoli giovanili provinciali, diviene nel 2001 allenatore delle squadre giovanili della Pallacanestro Varese, per poi passare a dirigere la prima squadra nel massimo campionato nel 2004.\nNell'ottobre 2008, responsabile tecnico del vivaio oltre a capoallenatore della prima squadra di serie B Dilettanti della ABC Castelfiorentino, \u00e8 stato nominato assistente di Walter De Raffaele, al progetto della Nazionale Under 22 Maschile. \nNell'estate 2009 passa alla guida dell'ASD Ruvo di Puglia Basket, formazione di B dilettanti ripescata alla fine di luglio in A dilettanti e partecipante quindi al terzo campionato nazionale. Il disfacimento della ASD Ruvo di Puglia Basket porta Cadeo a diventare allenatore della nuova societ\u00e0 Basket Nord Barese Corato nata dalle ceneri della squadra bianco-azzurra."}
{"id": "1502472", "revid": "174925", "url": "https://it.wikipedia.org/wiki?curid=1502472", "title": "Triade capitolina", "text": ""}
{"id": "1502474", "revid": "111373", "url": "https://it.wikipedia.org/wiki?curid=1502474", "title": "Motomondiale 1954", "text": "La stagione 1954 \u00e8 stata la sesta del Motomondiale; il numero di prove in calendario rimase invariato rispetto all'anno precedente con 9 gran premi, tutti disputati in Europa.\nLa serie di gare valevoli per il titolo mondiale ebbe due prologhi, il primo in Brasile per una edizione del GP del Brasile senza validit\u00e0 per il campionato, svoltasi in febbraio e con strascichi polemici; la seconda prova avvenne invece sul circuito di Imola inaugurato nel 1953 e sperimentato alle gare motociclistiche internazionali pochi mesi addietro, con la prima edizione della \"Coppa d'Oro Shell\".\nIl contesto.\nIl debutto ufficiale della stagione avvenne invece con il Gran Premio motociclistico di Francia il 30 maggio, seguito dal Tourist Trophy che si \u00e8 svolto tra il 14 e il 19 giugno. Proprio quest'ultimo vide entrare in gara anche la Classe 125 e i sidecar che nel primo GP non avevano concorso; tra l'altro l'apparizione dei sidecar sul circuito dell'Isola di Man rappresenta il ritorno di questa tipologia dopo un'assenza che durava dal 1925.\nIl sistema di punteggio prevedeva l'assegnazione di punti ai primi 6 classificati, premiati rispettivamente con 8, 6, 4, 3, 2 e 1 punto; per il punteggio finale venivano presi in considerazione i migliori risultati nella met\u00e0+1 delle gare (cio\u00e8 i migliori 5 per le prime due classi e 4 per le altre).\nAl termine delle 9 prove in programma per le due classi maggiori (in effetti per la 500 furono solo 8 dato l'annullamento dei risultati del GP dell'Ulster al termine della stagione), delle 7 della Classe 250 e delle 6 disputate dalle 125 e dai sidecar, i campioni mondiali furono Geoff Duke per la Classe 500, Fergus Anderson per la Classe 350, Werner Haas per la Classe 250, di Rupert Hollaus per la Classe 125 e la coppia Wilhelm Noll / Fritz Cron per i sidecar.\nTutta la stagione sportiva fu caratterizzata da fortissime polemiche tra la Federazione Internazionale di Motociclismo e le case motociclistiche che lamentavano un'organizzazione troppo dispendiosa del Motomondiale, con particolare riferimento all'eccessivo numero di gare. Inoltre, per dare maggior risalto alle proprie vittorie, chiedevano di abolire l'assegnazione del titolo piloti e assegnare solo il campionato costruttori. In seguito ai disaccordi, i costruttori tedeschi e inglesi minacciarono di ritirarsi dal campionato se le loro richieste non fossero state soddisfatte; per tutta risposta la FIM decise di non assegnare il titolo costruttori per la stagione eliminando l'articolo corrispondente dal regolamento ufficiale. Il trofeo fu comunque reintrodotto l'anno successivo.\nTra gli effetti di queste tensioni tra tutte le parti in causa vi furono ad esempio la mancata partecipazione di buona parte delle case ufficiali al GP di Francia, il ritiro ufficiale al termine della stagione da parte della NSU nonch\u00e9 della Adler, una sospensione a tempo indeterminato per il campione del mondo della 350 Fergus Anderson con sanzione revocata solo in un secondo tempo, l'annullamento della gara delle 500 nel GP dell'Ulster.\nAl termine della stagione di gare, dei quattro campioni del mondo in singolo, solo Duke continu\u00f2 nell'attivit\u00e0 di pilota, infatti annunciarono il loro ritiro dalle competizioni motociclistiche sia Fergus Anderson, sia Werner Haas, con il primo che pass\u00f2 alla direzione tecnica della Moto Guzzi.\nLe classi.\nClasse 500.\nNel 1954 al via della classe regina erano presenti in forma ufficiale 5 case motociclistiche, le britanniche Norton e AJS e le italiane Gilera, Moto Guzzi e MV Agusta; dopo un inizio con vittorie nei singoli gran premi distribuite tra Pierre Monneret su Gilera (nel Gran Premio motociclistico di Francia peraltro disertato da diverse case ufficiali) e da Ray Amm su Norton, Geoff Duke inanell\u00f2 una serie di 5 successi consecutivi che gli consentirono di aggiudicarsi agevolmente il titolo a bordo della sua Gilera.\nInizialmente il calendario prevedeva la presenza della 500 in tutti i gran premi stagionali, quello dell'Ulster venne per\u00f2 interrotto prima del suo termine a causa delle avverse condizioni meteorologiche e il risultato venne annullato a tavolino per la mancanza della percorrenza minima statuita dal regolamento.\nClasse 350.\nA 45 anni e 215 giorni, al termine del Gran Premio motociclistico delle Nazioni, Fergus Anderson si aggiudic\u00f2 matematicamente il titolo delle 350; al termine della stagione annunci\u00f2 il suo ritiro dalle competizioni per passare a dirigere la squadra corse della Moto Guzzi, squadra con cui aveva appena ottenuto il suo secondo titolo mondiale consecutivo (tale ritiro non si rivel\u00f2 poi definitivo, ma il suo ritorno in corsa due anni dopo si rivel\u00f2 fatale per il pilota stesso).\nQuesta fu l'unica classe disputata in tutti i gran premi della stagione.\nClasse 250.\nCome gi\u00e0 in classe 350, anche nella 250 si ripet\u00e9 lo stesso risultato dell'anno precedente con il titolo che venne ottenuto da Werner Haas su NSU; la casa motociclistica tedesca piazz\u00f2 tre suoi piloti nelle prime tre posizioni, lasciando all'avversaria Moto Guzzi solo il successo nel Gran Premio motociclistico delle Nazioni (ottenuto con Arthur Wheeler); proprio in questo gran premio per\u00f2 le motociclette tedesche non presero il via in segno di lutto per la morte in prova di Rupert Hollaus.\nHollaus, che ottenne peraltro il titolo nella classe 125, risult\u00f2 anche al secondo posto in classifica in questa classe.\nClasse 125.\nNella Classe 125 il titolo venne conquistato, con anticipo, dal pilota austriaco Rupert Hollaus che raggiunse la matematica certezza del titolo sin dal GP di Germania, ma che non pot\u00e9 festeggiarlo poich\u00e9 perse la vita durante le prove del GP delle Nazioni di quell'anno, penultima gara della stagione (similmente a quanto avverr\u00e0 al connazionale Jochen Rindt nel 1970 in Formula 1).\nLe uniche vittorie non di Hollaus e ottenute dopo il suo decesso furono quelle di Guido Sala su una MV Agusta e quella di Tarquinio Provini su una FB Mondial. Queste due vittorie furono anche le uniche ottenute da piloti italiani in tutto il motomondiale di quell'anno.\nAlle spalle di Hollaus in classifica, pur senza successi parziali nei gran premi ma grazie ad una regolarit\u00e0 di rendimento, si piazzarono Carlo Ubbiali su MV Agusta e il compagno di squadra in NSU Hermann Paul M\u00fcller.\nClasse sidecar.\nLe vittorie nelle 6 prove disputate dalle motocarrozzette furono equamente divise tra le coppie Wilhelm Noll/Fritz Cron e Eric Oliver/Les Nutt; questi ultimi si aggiudicarono le prime 3 gare ma, quando sembravano destinati al titolo, a causa di un incidente occorso in una gara fuori campionato dovettero lasciare il passo alla coppia che gareggiava su una BMW e che ottenne il titolo. Fu questo il primo di quella che diventer\u00e0 una lunga serie di vittorie per la casa tedesca."}
{"id": "1502480", "revid": "12980101", "url": "https://it.wikipedia.org/wiki?curid=1502480", "title": "RV 702a", "text": ""}
{"id": "1502482", "revid": "17654", "url": "https://it.wikipedia.org/wiki?curid=1502482", "title": "RV 702b", "text": ""}
{"id": "1502483", "revid": "339392", "url": "https://it.wikipedia.org/wiki?curid=1502483", "title": "Polideuce", "text": ""}
{"id": "1502485", "revid": "834", "url": "https://it.wikipedia.org/wiki?curid=1502485", "title": "Contratti unilaterali", "text": ""}
{"id": "1502486", "revid": "767487", "url": "https://it.wikipedia.org/wiki?curid=1502486", "title": "Photo-Finish", "text": "Photo Finish \u00e8 il settimo album solista di Rory Gallagher."}
{"id": "1502490", "revid": "46291", "url": "https://it.wikipedia.org/wiki?curid=1502490", "title": "Pinguicula moranensis", "text": "Pinguicula moranensis Humboldt, Bonpland &amp; Kunth 1818 \u00e8 una pianta carnivora appartenente alla famiglia Lentibulariaceae, endemica del Messico e del Guatemala.\nForma delle rosette estive di foglie piatte e succulente lunghe fino a 10 cm e ricoperte da ghiandole che secernono una sostanza mucillaginosa e collosa per la cattura e la digestione degli insetti. I nutrienti derivati dalle prede sono usati per supplire alla loro mancanza nei substrati in cui queste piante vivono.\nIn inverno formano delle rosette di foglie non-carnivore, piccole e carnose.\nLa fioritura avviene due volte all'anno. I fiori, di colore rosa, porpora o viola sono portati da uno stelo floreale lungo fino a 25\u00a0cm."}
{"id": "1502495", "revid": "12980326", "url": "https://it.wikipedia.org/wiki?curid=1502495", "title": "RV 710", "text": ""}
{"id": "1502500", "revid": "316629", "url": "https://it.wikipedia.org/wiki?curid=1502500", "title": "RV 725", "text": ""}
{"id": "1502501", "revid": "889336", "url": "https://it.wikipedia.org/wiki?curid=1502501", "title": "Tempio di K\u00f4m Ombo", "text": "Il Tempio di K\u00f4m Ombo \u00e8 un luogo di culto costruito durante il dominio della dinastia tolemaica, collocato nell'omonima cittadina in Egitto.\nSorge sul promontorio di Kom Ombo (la collina di Ombos) che domina l'ansa del Nilo, sul sito di un precedente luogo di culto. Il suo nome in lingua egizia era \"Pa-Sobek\" ovvero \"\"Il possedimento di Sobek\"\nIl tempio.\nLa particolarit\u00e0 del tempio era costituita dalla dedicazione del culto a due diverse triadi di divinit\u00e0. La prima la pi\u00f9 antica e primordiale della regione era costituita dal dio coccodrillo Sobek, Hathor e Khonsu. La seconda, di epoca pi\u00f9 tarda, era costituita da Haroeris cio\u00e8 Horo il Vecchio, manifestazione solare del dio falco, Tasenet-nofret sorella di Horus e Panebtani, il signore dei due paesi.\nIl tempio fu inizialmente edificato da Tolomeo VI all'inizio del suo regno, ed ampliato in seguito dai suoi successori; particolarmente Tolomeo XIII costru\u00ec le sale ipostile esterne e interne.\nLa struttura del tempio \u00e8 costituita da due corpi di fabbrica perfettamente simmetrici l'uno con l'altro rispetto all'asse principale: vi si ergono cos\u00ec due ingressi rispetto al muro esterno, due passaggi rispetto ogni camera e la successiva. Il santuario di sinistra \u00e8 dedicato al dio Horo, mentre quello di destra al dio Sobek; i bassorilievi che decorano i due santuari riservano la stessa importanza ad entrambe le due divinit\u00e0.\nStruttura.\nL'ingresso.\nIl primo pilone \u00e8 completamente scomparso distrutto dalle inondazioni e dalle asportazioni compiute dall'uomo. Il primo cortile, di epoca romana, \u00e8 stato anch'esso smantellato con il tempo e sussistono soltanto le basi delle colonne che si dipanano sui tre lati esterni.\nL'ingresso, sul lato est, \u00e8 ornato da tre colonne papiriformi che delimitano due differenti ingressi entrambi decorati con il disco solare alato. In ossequio alla duplice natura del santuario uno al tempio di Sobek e l'altro a quello di Horus. Sul portale \u00e8 posta un'iscrizione dedicatoria a Tolomeo XII.\nDall'ingresso si accede direttamente all'atrio ipostilo.\nAtrio ipostilo.\nL'atrio ipostilo \u00e8 composto da dieci colonne pi\u00f9 piccole rispetto a quelle pi\u00f9 maestose all'ingresso, ma ugualmente decorate. Anche le pareti sono decorate con bassorilievi, tra cui ne due spiccano due particolarmente raffinati e compositi. Entrambi celebrativi del faraone Tolomeo XII e posti ciascuno nell'area dedicata a Sobek e a Horus.\nIl bassorilievo della sala ipostila, posto nell'area consacrata a Sobek, raffigura il faraone Tolomeo XII mentre viene incoronato da due donne con le corone dell'Alto Egitto e del Basso Egitto. Il tutto avviene alla presenza del dio Sobek e della sua compagna. La divinit\u00e0 di Sobek e della compagna \u00e8 sancita dal possesso dell'Ankh sacro.\nIl bassorilievo della sala ipostila, posto nell'area consacrata a Horus, raffigura sempre il faraone Tolomeo XII riceve dalle altre divinit\u00e0 l'Ankh sacro che ne sancisce la parit\u00e0 con esse. Il tutto avviene alla presenza del dio Horus.\nI vestiboli e il doppio santuario.\nTre vestiboli, in cattivo stato di conservazione precedono il doppio santuario di Horus e Sobek. Dei due santuari rimangono solamente i basamenti utilizzati per deporre le barche sacre delle due divinit\u00e0.\nUn doppio muro di cinta ingloba l'intera edificio creando un cortile.\nIl cortile esterno.\nLe decorazioni riprendono gli elementi tipici del periodo tolemaico con scene di culto e cerimonie sacerdotali; solamente nelle cappelle tergali in perfetto stato di conservazione si trovano i bassorilievi pi\u00f9 antichi.\nUno dei bassorilievi pi\u00f9 interessanti rappresenta vari strumenti chirurgici, anche se gli studiosi non sono tutti concordi. Nello stesso bassorilievo sono rappresentate due donne incinte sedute sopra una sedia gestatoria. Infatti il tempio era meta di molti fedeli che venivano chiedere l'intercessione divina contro le infermit\u00e0.\nSempre nel cortile esterno \u00e8 raffigurata una Falsa porta posta sul retro in precisa coincidenza con il punto di intersezione tra le due ali del tempio.\nGran parte del tempio \u00e8 stato distrutto dal Nilo, dai terremoti e da successivi costruttori che utilizzarono l'edificio come cava edile. Alcuni dei rilievi interni vennero deturpati quando il tempio venne trasformato in una chiesa copta ortodossa. Alcune delle trecento mummie di coccodrilli scoperte nei dintorni sono esibite dentro il tempio."}
{"id": "1502510", "revid": "34392", "url": "https://it.wikipedia.org/wiki?curid=1502510", "title": "Teatro Stabile", "text": ""}
{"id": "1502511", "revid": "92891", "url": "https://it.wikipedia.org/wiki?curid=1502511", "title": "Erik Weiss", "text": ""}
{"id": "1502514", "revid": "149587", "url": "https://it.wikipedia.org/wiki?curid=1502514", "title": "Lido dei pini", "text": ""}
{"id": "1502516", "revid": "831635", "url": "https://it.wikipedia.org/wiki?curid=1502516", "title": "Alvise IV Mocenigo", "text": "Biografia.\nInfanzia.\nNacque, ultimogenito, da Alvise Mocenigo (detto \"Marcantonio\"), del ramo residente a San Stae, e da Paolina di Pietro Badoer: poich\u00e9 per tradizione tutti i membri maschi della famiglia portavano il nome di Alvise, per distinguerlo dai numerosi fratelli fu soprannominato \"Giovanni\". \nCarriera politica.\nPur avendo estratto la \"balla d'oro\" a diciotto anni per l'entrata anticipata in politica, ebbe la prima carica solo nel 1726, quando divenne savio agli Ordini. Il 10 marzo 1729, grazie alle notevoli capacit\u00e0 oratorie e alle cospicue ricchezze, veniva eletto ambasciatore in Francia: ivi soggiorn\u00f2 per i successivi quattro anni. Al ritorno a Venezia fu incaricato di portare alcune reliquie appartenenti al santo doge Pietro Orseolo ed ottenne la decorazione delle insegne di cavaliere. \nIl 12 dicembre 1733, accett\u00f2 la nomina a un\u2019altra ambasceria, presso papa Clemente XII: nell'aprile dell'anno seguente si rec\u00f2 a Roma, dove rimase tre anni, fino all'aprile del 1737. Mentre ancora si trovava a Roma ricevette la notizia della sua nomina a \"Procuratore de citra\" di San Marco, avvenuta il 17 giugno 1736. Di ritorno a Venezia ricopr\u00ec brevemente la carica di \"Savio del Consiglio\" ma dovette dimettersi per svolgere il ruolo di ambasciatore straordinario presso Carlo di Borbone a Napoli presso la quale soggiorn\u00f2 dal 2 marzo al 28 ottobre 1738. \nIl 5 ottobre di quell\u2019anno spos\u00f2 Pisana Corner di Ferigo del procuratore Girolamo. Furono nozze sontuose, entrambe le famiglie erano tra le pi\u00f9 ricche di Venezia. La coppia ebbe sei figli maschi, tutti battezzati con il nome di Alvise. \nDal 1739 al 1763 fu ininterrottamente \"aSvio del Consiglio\" per il primo semestre dell\u2019anno e nei restanti mesi ricopr\u00ec innumerevoli magistrature, anche per pi\u00f9 mandati: fu \"Provveditore alle biave\", \"Savio alle acque\", \"Aggiunto alla provvision del Danaro\", \"Consigliere ducale per il sestiere di Santa Croce\", \"Riformatore dello Studio di Padova e responsabile alla Libreria Marciana\". \nLasci\u00f2 Venezia solo il 24 novembre 1759 quando si rec\u00f2 a Napoli in occasione dell'ascesa al trono di Ferdinando IV di Borbone ove rimase tra il 31 marzo 1760 ed il 4 novembre dello stesso anno; durante il viaggio di ritorno fece un prolungato soggiorno a Roma allo scopo di indagare su possibili risvolti segreti del trattato di alleanza concluso tra le corti di Napoli, Madrid e Vienna. \nDogato.\nGiunse alla carica di Doge il 19 aprile 1763, unico concorrente, con 40 voti su 41 in un periodo in cui era ormai evidente il declino della Repubblica di Venezia, tagliata fuori dalla internazionale e chiusa in un'immobile neutralit\u00e0. \nPer ricordare i festeggiamenti della sua elezione il mercante Lodovico Furlanetto ordin\u00f2 al Canaletto dodici disegni - che vennero poi trasferiti su lastre di rame da Giambattista Brustolon - raffiguranti le solennit\u00e0 dogali, che Francesco Guardi e altri artisti riproporranno in dipinti.\nSeguendo l'esempio di Francia ed Inghilterra, negozi\u00f2 accordi con gli stati barbareschi di Tripoli (1763), Tunisi (1764), Marocco (1765) e Algeri (1769) allo scopo di proteggere il naviglio commerciale veneziano dalle scorrerie dei pirati barbareschi, invi\u00f2 legazioni commerciali in Danimarca e Russia allo scopo di aumentare gli scambi commerciali nel Baltico e nel Mar Nero ed infine istitu\u00ec consolati a Lisbona e Cadice per promuovere gli scambi da e verso le Americhe. \nLe iniziative garantirono un discreto recupero della marina mercantile: le unit\u00e0 salirono dalle circa settanta stimate nel 1763 fino alle oltre trecento agli inizi degli anni novanta, con un deciso aumento del tonnellaggio globale in transito per il porto lagunare.\nAltrettanto importanti furono le cure riservate all'esercito ed alla marina veneziana con la creazione del corpo degli ingegneri militari e del corpo di artiglieria (1770-1771), l'istituzione della scuola navale (1777) e l'istituzione di una direzione tecnica e di un ispettorato tecnico presso l'Arsenale di Venezia. \nNel 1766, a seguito di ripetute violazioni degli accordi commerciali con gli stati barbareschi, dispose l'invio di una flotta alla volta di Tripoli sotto la guida dell'ammiraglio Jacopo Nani, il penultimo intervento della marineria veneziana prima delle imprese di Angelo Emo.\nIn politica interna offr\u00ec un significativo sostegno alle attivit\u00e0 produttive agricole dei domini di terraferma mediante l\u2019istituzione di una cattedra di agronomia allo Studio di Padova, la creazione della Deputazione all\u2019agricoltura, la promozione di accademie agrarie nei vari capoluoghi dello Stato e la concessione di premi ed incentivi in favore degli agricoltori pi\u00f9 produttivi. Il 17 aprile 1771 fu istituita una cattedra specifica per il perfezionamento degli artigiani. \nSe Foscarini fu del tutto ostile ai riformisti, Mocenigo tenne un atteggiamento pi\u00f9 aperto: il 29 settembre 1763 fu richiamato dal confino l'insigne riformatore Angelo Querini e tra il 1765 ed il 1773 fu disposta la soppressione di 147 enti religiosi privi di autorizzazione, istituita una commissione per il censimento dei beni ecclesiastici e l'alienazione di quelli posseduti indebitamente ed esteso agli enti religiosi l'onere di versare la tassa di famiglia. Fu, infine, disposta la graduale soppressione degli ordini religiosi degli Agostiniani, Gerolomini, Minimi, Serviti e Gesuiti. \nGli ultimi anni del dogato furono caratterizzati da un aumento delle tensioni tra conservatori ed innovatori che miravano a garantire un maggior coinvolgimento dei patrizi pi\u00f9 poveri e di quelli di terraferma. Lo scontro nacque a seguito della vicenda del patrizio Pietro Semitecolo, membro della Quarantia, brutalmente malmenato sulla pubblica via il 6 marzo 1774 per mano di un macellaio: dopo l'aggressione, il nobile si rivolse al Consiglio dei Dieci a sporgere denunzia ma il Consiglio si rifiut\u00f2 sdegnosamente di prendere in carico il caso, provocando il furore dell'intero patriziato veneziano. \nLa vicenda, infatti, divenne il casus belli che indusse numerosi aristocratici riformisti, in primis Giorgio Pisani, a rivendicare un maggiore ruolo delle Quarantie rispetto al Senato proponendo, in particolare, il rinvio di un provvedimento dello stesso che prevedeva la nazionalizzazione del servizio di posta. \nIl 26 marzo 1774 nacque un dibattito incentrato sulla necessit\u00e0, sostenuta dai riformisti, di aumentare gli stipendi e le pensioni assegnate ai patrizi poveri ed una revisione degli statuti per restituire poteri e competenze al Maggior Consiglio attraverso la nomina della commissione di cinque \"Correttori alle leggi e ai Capitolari dei Consigli e Collegi\". \nIl 30 agosto le proposte furono approvate ma i conservatori, facendo blocco tra di loro, riuscirono ad eleggere quattro membri della commissione, limitando la portata della vittoria dei riformisti: fu previsto un aumento di stipendi e pensioni ed alcuni interventi per limitare il ruolo dei Savi a vantaggio del Senato, il 27 novembre 1774 fu promulgato il divieto del gioco d'azzardo ed il 19 maggio 1775 fu votata l'aggregazione al Maggior Consiglio di altre quaranta famiglie nobili di terraferma. \nL'iniziativa fu un fallimento: su quaranta famiglie, appena undici accettarono di versare il donativo previsto e furono ammesse al Maggior Consiglio, fatto certamente indicativo della perdita di peso politico e prestigio del patriziato veneziano, soprattutto a fronte delle settantasei famiglie cooptate durante la Guerra di Candia, meno di un secolo prima. \nA seguito della morte della prima moglie nel 1769, Mocenigo spos\u00f2, due anni dopo, Polissena Contarini Da Mula. Mor\u00ec il 31 dicembre 1778 e fu sepolto nella basilica dei Santi Giovanni e Paolo."}
{"id": "1502517", "revid": "1904508", "url": "https://it.wikipedia.org/wiki?curid=1502517", "title": "Alvise III Mocenigo", "text": "Abile ufficiale di marina, si distinse pi\u00f9 volte per il valore dimostrato in battaglia.\nBiografia.\nGiovinezza.\nNacque a Venezia il 29 agosto 1662, da Alvise dei Mocenigo di S. Samuele e da Cecilia di Sebastiano Michiel, terzo di questo nome nella sua famiglia e personalizzato coll\u2019aggiunta di Bastian o Sebastiano: apparteneva ad una famiglia prestigiosa, di discreta ricchezza e numerosa, avendo ben cinque fratelli e sette sorelle. Figlio cadetto, fu destinato alla vita militare nella Marina \nCarriera militare.\nIl 19 aprile 1688 fu eletto \"governatore di galea grossa\", due anni dopo partecip\u00f2 alla conquista di Cannina e della Vallona sotto il comando del Capitano generale da Mar Gerolamo Corner. In veste di capitano in Golfo partecip\u00f2 al fallito assedio di Canea nel luglio agosto del 1692, l'anno seguente ottenne il comando di una torre a Egina ed il 13 dicembre 1693 fu promosso a capitano delle galeazze.\nTra il settembre 1694 ed il febbraio 1695 partecip\u00f2 alla temporanea conquista di Chio, distinguendosi con la cattura di un vascello ottomano e del bey e comand\u00f2, infine, la retroguardia nella battaglia di Tino, combattuta il 22 agosto 1696. \nOttenuto il comando di provveditore generale in Dalmazia e Albania, tra il novembre 1696 e l'ottobre 1702 riusc\u00ec a vanificare un'offensiva turca guidata dal Pasci\u00e0 di Bosnia ma, paralizzato dalla mancanza di rinforzi e dal ritardo nel pagamento delle retribuzioni ai soldati, non pot\u00e9 passare alla controffensiva e dovette limitarsi ad azioni di guerriglia e di disturbo. \nA seguito della pace di Carlowitz Mocenigo tent\u00f2 inutilmente di prevenire la conquista, per mano austriaca, del castello di Zvonigrad ma non ottenne l'autorizzazione del Senato: supervision\u00f2 la ridefinizione dei confini secondo la nuova Linea Grimani, promosse l'assegnazione di terreni e fondi ai morlacchi disposti a trasferirsi nella Serenissima e cerc\u00f2 di rilanciare le attivit\u00e0 commerciali della citt\u00e0 di Spalato in modo da fronteggiare la concorrenza della Repubblica di Ragusa. \nIl 22 settembre 1707 fu eletto alla carica di \"Provveditore Generale da Mar\" e tra l'aprile del 1708 ed il luglio 1711 si dedic\u00f2 alla cura e alle ispezioni delle piazzeforti veneziane di Corf\u00f9, Zante, Nauplia, Santa Maura, Patrasso, Cefalonia, Corinto, Malvasia e Modone oltre alla flotta da guerra di stanza a Corf\u00f9. \nLogorato dagli impegni, il 22 febbraio 1710 chiese ed ottenne di rientrare a Venezia ed il comando di Padova, ove si dedic\u00f2 alla gestione dell'ordine pubblico e alla riorganizzazione del Monte di Piet\u00e0. \nA seguito dello scoppio della Seconda guerra di Morea Mocenigo fu riassegnato al Provveditorato generale in Dalmazia e Albania ove, grazie all'appoggio delle agguerrite milizie locali, ottenne un rilevante successo conquistando l'importante fortezza turca di Imoschi nel luglio 1717. \nL'offensiva viene, tuttavia, bloccata dalla stipulazione della Pace di Passarowitz nel luglio 1718 basata sul principio dell'uti possidetis: il 10 giugno 1721, dopo lunghi negoziati tra Mocenigo stesso, il rappresentante ottomano Memet Reis Effendi ed il plenipotenziario austriaco Teuffenbach, i confini dei domini dalmati di Venezia vengono ridelineati dalla nuova linea Mocenigo. \nDogato.\nRientrato a Venezia, il 24 agosto 1722, superando la concorrenza di Carlo Ruzzini e Alvise Pisani, fu eletto doge con 40 voti su 41. \nIl suo dogato fu pacifico: patrocin\u00f2 l'illuminazione pubblica della citt\u00e0 di Venezia, la pavimentazione di Piazza San Marco nel 1722 e l'apertura della Societ\u00e0 letteraria universale avvenuta il 22 luglio 1724; nel 1729 cur\u00f2 la riedizione degli statuti veneti ed avvi\u00f2 il processo di canonizzazione del doge Pietro Orseolo I che si sarebbe concluso all'inizio del 1733 nel corso del dogato di Carlo Ruzzini. \nIl 17 aprile 1729, dopo lunghi dibattiti, fu definitivamente approvata la riforma dell'esercito veneziano avanzata dal maresciallo Johann Matthias von der Schulenburg: l'organico in periodo di pace fu fissato in 20.467 uomini, suddiviso in dieci compagnie, da aumentarsi a 27.300 soldati in caso di conflitto, venne istituita una consulta composta da due tenenti generali e da quattro sergenti generali e fu disposto l'arruolamento di un nucleo di ingegneri con funzioni di logistica. \nNon furono accolte, invece, le istanze avanzate dal Maresciallo di razionalizzare il numero di piazzeforti e di congedare gli ufficiali riformati, privi di incarico e destinati ad altre cariche pubbliche. \nMorte.\nMor\u00ec il 21 maggio 1732 lasciando in eredit\u00e0 alla Repubblica i due leoncini in marmo rosso che adesso adornano la piazzetta a fianco della basilica di San Marco."}
{"id": "1502518", "revid": "155136", "url": "https://it.wikipedia.org/wiki?curid=1502518", "title": "Francesco Morosini il Peloponnesiaco", "text": ""}
{"id": "1502526", "revid": "196390", "url": "https://it.wikipedia.org/wiki?curid=1502526", "title": "Teodato Orso", "text": ""}
{"id": "1502527", "revid": "125811977", "url": "https://it.wikipedia.org/wiki?curid=1502527", "title": "Pietro Centranico", "text": "Biografia.\nNon proveniva da una famiglia \"nuova\", ma nemmeno particolarmente importante. I Centranico, che sarebbero un ramo dei Barbolano (da qui il doppio cognome del doge, che assunse inoltre - secondo talune fonti - il cognomeSalamon, dando origine all'omonima famiglia patrizia veneziana), compaiono nei documenti gi\u00e0 nel 982 e poi ancora nei secoli seguenti, ma con frequenza scarsa; inoltre, nessun altro membro sembra aver raggiunto cariche di rilievo.\nFu eletto dall'assemblea dei nobili nel 1026, dopo la deposizione del predecessore.\nPietro Barbolano cerc\u00f2 di ottenere dall'imperatore d'occidente Corrado II il rinnovo dei privilegi commerciali, ma non ci riusc\u00ec; nel frattempo l'imperatore aveva costretto papa Giovanni XIX a convocare un sinodo per confermare la supremazia del Patriarca d'Aquileia, all'epoca Poppone, nei confronti del patriarcato di Grado, gradito invece a Venezia e Bisanzio. Gli ungheresi intanto, dopo il matrimonio del predecessore Ottone Orseolo con la principessa Elena di Ungheria, vantavano dei diritti sulla Dalmazia veneziana.\nApprofittando dell'assenza da Venezia di Domenico Flabanico, responsabile della deposizione di Ottone Orseolo, nel 1030 gli Orseolo catturarono il doge, gli rasarono barba e capelli e lo esiliarono a Costantinopoli, richiamando in patria il loro parente. Questi non rientr\u00f2 subito ma nomin\u00f2 reggente suo fratello Orso, patriarca di Grado; dopo un anno Ottone Orseolo mor\u00ec in esilio e la sua famiglia elesse allora al dogado Domenico Orseolo. Il giorno successivo, l'assemblea popolare elesse invece Domenico Flabanico e Domenico Orseolo fugg\u00ec.\nSecondo un'antica tradizione riportata da Marin Sanudo, che appare tuttavia poco attendibile, Pietro Centranico, prima di essere eletto doge, avrebbe trafugato da Costantinopoli il corpo di San Saba Abate per traslarlo nella chiesa di Sant'Antonin a Venezia. "}
{"id": "1502528", "revid": "125812261", "url": "https://it.wikipedia.org/wiki?curid=1502528", "title": "Vitale Falier", "text": "Biografia.\nEra membro del ramo dei Falier soprannominato \"Dedoni\" o \"Dedonis\", una delle pi\u00f9 antiche e potenti famiglie del Ducato di Venezia. Al di l\u00e0 delle tradizioni, che lo vorrebbero padre di un altro doge, Ordelaffo Falier, \u00e8 difficile ricostruirne la parentela e la discendenza basandosi sui documenti dell'epoca; \u00e8 certo solo che ebbe una figlia della quale fu padrino di battesimo l'imperatore Enrico IV.\nNon si conosce nulla di certo nemmeno sulla sua carriera precedente alla sua elezione. Forse era un \"consiliarius\", ovvero uno stretto collaboratore del doge.\nIl Falier assunse il potere nel dicembre del 1084, dopo la deposizione di Domenico Silvo. La situazione, soprattutto dal punto di vista estero, era tutt'altro che rosea: i Veneziani erano accorsi in aiuto di Alessio I Comneno che era stato attaccato dai Normanni di Roberto il Guiscardo; dopo alcuni successi iniziali, erano stati duramente sconfitti con pesanti perdite di uomini e navi.\nIl problema dei Normanni fu liquidato nel giro di poco tempo, visto che l'armata nemica venne indebolita da un'epidemia che aveva colpito gli stessi Guiscardo e Boemondo, suo figlio. L'aiuto dato ai Bizantini frutt\u00f2 una serie di vantaggi per i Veneziani: fu infatti confermata la crisobolla emessa dall'imperatore nel 1082 con la quale venivano concessi privilegi economici quali la libert\u00e0 nei commerci e tre scali commerciali presso il Corno d'Oro. Dal canto suo, il doge otteneva il titolo di \"protosebastos\" e, secondo Andrea Dandolo, la signoria sulla Dalmazia e la Croazia (in realt\u00e0 in nessun documento \u00e8 riportato il titolo di \"dux Chroatiae\", che fu invece utilizzato dal successore Vitale I Michiel).\nRestava da definire la posizione del Ducato nella lotta per le investiture. Se infatti Domenico Silvo aveva mantenuto un atteggiamento di sostanziale neutralit\u00e0, il recente conflitto sull'Adriatico aveva contrapposto i Veneziani ai Normanni, alleati del papa. Negli anni successivi il doge ebbe stretti rapporti, anche personali, con l'imperatore Enrico IV: nel marzo 1095 l'imperatore era a Padova, per passare a Mestre in giugno dove concesse un privilegio al monastero di San Zaccaria di cui era badessa Maria Falier, parente di Vitale; nel maggio successivo, mentre si trovava a Treviso, fu raggiunto da una legazione dogale che lo invit\u00f2 a Venezia, dove tenne a battesimo la figlia del doge e rinnov\u00f2 il \"pactum\" con il Ducato, aggiungendovi anzi il privilegio di stoccare merci provenienti dal Sacro Romano Impero. Questa generosit\u00e0 nei confronti dei Veneziani \u00e8 giustificata se si pensa che l'imperatore era stato scomunicato dal pontefice e quindi cercava aiuto. Si inserisce in questo clima di tensione internazionale la risistemazione delle fortezza di Loreo, sull'Adige, estremo baluardo meridionale del Ducato (1094).\nDurante il governo del Falier si conclusero i lavori che portarono la chiesa di San Marco a trasformarsi in una grande basilica con pianta a croce greca e cupola, sul modello della chiesa dei Dodici Apostoli di Costantinopoli. L'8 ottobre 1094 avvenne la traslazione delle reliquie di san Marco nella cripta da poco ultimata; qualche leggenda parla di uno smarrimento delle reliquie seguito a un miracoloso ritrovamento.\nGli ultimi anni di dogado furono segnati da una grave crisi legata a una serie di calamit\u00e0 naturali con conseguenti rivolte popolari. Il Falier mor\u00ec durante questa situazione di disordine e fu seppellito nel 1096 (per Roberto Cessi nel 1095) nell'atrio della basilica di San Marco, dopo undici anni e sette mesi (o tre mesi secondo alcuni) di governo. Secondo una tradizione poco veritiera, la sua tomba fu profanata dal popolo affamato per una carestia e la bara fu bersagliata con tozzi di pane.\nLa sua tomba \u00e8 la pi\u00f9 antica sepoltura di dogi conservata a San Marco, anche se il suo attuale aspetto dev'essere Duecentesco."}
{"id": "1502531", "revid": "339392", "url": "https://it.wikipedia.org/wiki?curid=1502531", "title": "Ashes of time", "text": ""}
{"id": "1502537", "revid": "1361571", "url": "https://it.wikipedia.org/wiki?curid=1502537", "title": "Raffi", "text": "Biografia.\nRaffi era il figlio maggiore di una famiglia della piccola nobilt\u00e0 terriera persiana-armena e nacque nel 1835 in Payajuk, un villaggio del nord-ovest dell'Iran. \nSuo padre era un ricco agricoltore, commerciante, e la pi\u00f9 alta autorit\u00e0 civile del paese. Grazie a questo contesto economico favorevole e a questo status speciale della famiglia riusc\u00ec ad acquisire una educazione privilegiata, potendo godere dell'intero spettro dei classici russi e occidentali, e di poter coltivare l'amore per i classici europei della letteratura.\nLa sua educazione \u00e8 iniziata in casa del parroco del paese, Padre Mser. L\u00ec, in una piccola stanza adiacente alla stalla, ragazzi di tutte le et\u00e0 e livelli di apprendimento venivano iniziati, sotto pressione di punizioni corporali, ad intense ore di lezione. Nel suo romanzo intitolato \"Kaytser\" (\"Sparks\") Raffi d\u00e0 una vivida descrizione di queste pene e le mette in luce. \nAll'et\u00e0 di 12 suo padre lo mand\u00f2 a Tiflis, a quel tempo un importante centro della vita intellettuale armena, al fine di poter continuare i suoi studi secondari in un collegio gestito da un insegnante armeno specializzato.\nRaffi era sul punto di cominciare i suoi studi in una universit\u00e0 russa quando fu costretto a tornare a casa per aiutare suo padre malato con l'azienda di famiglia. Questo evento costitu\u00ec la fine della sua educazione formale. Successivamente inizi\u00f2 ad insegnare lingua e storia armena presso le scuole armene a Tabriz, Akoulis e Tiflis. Visit\u00f2 Musc, Van e altre citt\u00e0 armene sotto il dominio turco, completando i suoi studi da autodidatta. \nNel 1853 pubblic\u00f2 le sue prime poesie in armeno classico, o \"grabar\", dal titolo \"Artsu\u00ed Vaspuragan\u00ed\". Nel 1860 collabor\u00f2 con il quotidiano \"Hiusisapayl\" (\"La luce del nord\"), che veniva pubblicato a Mosca.\nNel 1870 si stabil\u00ec a Tibilisi, dove diede alle stampe diversi libri e collabor\u00f2 con il giornale \"Mishag\" (\"Agricoltore\"), con racconti di viaggio che ritraggono la vita della comunit\u00e0 armena in Persia. \nSuccessivamente si trasfer\u00ec a Tabriz, ma dovette far ritorno a Tibilisi perch\u00e9 denunciato come agitatore. \nTra il 1877 e il 1878, durante la guerra russo-turca, divent\u00f2 corrispondente per il quotidiano \"Portz\" (\"La prova\") denunciando le sofferenze degli armeni in territorio ottomano. \nNegli anni successivi pubblic\u00f2 molti altri romanzi. Nel 1884 guid\u00f2 brevemente il quotidiano \"Mshag\", insieme a Krikor Artzuni, ma ben presto lasci\u00f2 la collaborazione per quella con il settimanale \"Artzakank\" (\"Eco\"), dove apparve il suo romanzo \"Samuel\"."}
{"id": "1502540", "revid": "122677662", "url": "https://it.wikipedia.org/wiki?curid=1502540", "title": "Giovanni Berta", "text": "Fu un militante fascista delle squadre d'azione fiorentine, ucciso dai militanti comunisti durante gli scontri del Pignone.\nBiografia.\nGiovanni Francesco Berta, detto Gianni, era figlio di un piccolo industriale metallurgico fiorentino, Giuseppe, proprietario della Fonderia delle Cure (che dopo la morte del figlio rinomin\u00f2, aggiungendovi il suo nome). Partecip\u00f2 alla guerra italo-turca del 1911 e al primo conflitto mondiale, aderendo al termine delle ostilit\u00e0 ai Fasci Italiani di Combattimento.\nIl 28 febbraio 1921, alle 17:30 \u2013 un giorno dopo l'attentato anarchico di piazza Antinori contro un corteo nazionalista, che aveva provocato la morte dello studente Carlo Menabuoni e del carabiniere Antonio Petrucci, e che era culminato poi con l'omicidio da parte delle squadre d'azione del dirigente comunista Spartaco Lavagnini \u2013, il giovane Berta, mentre da solo si trovava a transitare in bicicletta su di un ponte fu circondato dai social-comunisti e, dopo essere stato pugnalato, fu gettato al di l\u00e0 del parapetto del ponte.\nSecondo la versione fornita da Roberto Farinacci, Berta, simpatizzante fascista ma non squadrista, sorpreso da solo nei pressi del ponte, fu individuato per una spilletta fascista che portava all'occhiello della giacca, pertanto inseguito e gettato in Arno dopo un pestaggio e il furto del portafogli. Mario Piazzesi riferisce le voci che si rincorsero in quei giorni convulsi di bocca in bocca, e del ritrovamento il giorno dopo del corpo del giovane, con un vistoso segno di scarpone chiodato stampato in fronte.\nGiovanni berta fu sepolto nel cimitero delle Porte Sante di San Miniato, nella cappella di famiglia, ed \u00e8 anche ricordato tuttora tra i \"martiri\" nel Famedio di Santa Croce.\nRiconoscimenti.\nGiovanni Berta, dopo la sua morte, viene insignito dal Partito Nazionale Fascista del titolo di \"Martire della Rivoluzione Fascista\" ed il suo nome servir\u00e0 ad infiammare gli animi degli squadristi e dei fascisti fiorentini. Verranno prodotte cartoline commemorative, canzoni e, dopo la Marcia su Roma, gli saranno intitolate strade, edifici pubblici, un dragamine (il , appartenente alla classe \"Pellegrino Matteucci\" della Regia Marina, prima unit\u00e0 italiana ad essere affondata durante la guerra) e il Villaggio agricolo Berta in Libia). La sua figura venne indicata agli studenti nelle scuole come esempio di abnegazione fino al supremo sacrificio durante tutto il Ventennio.\nA lui il comune di Firenze dedicher\u00e0 il nuovo stadio cittadino che verr\u00e0 costruito all'inizio degli anni trenta, progettato da Pier Luigi Nervi: dopo la guerra, l'impianto fu ribattezzato dapprima in \"Comunale\" e, nel 1993, in \"Artemio Franchi\".\nLa canzone.\nGli squadristi dedicarono al caduto l\"Inno a Giovanni Berta\", pi\u00f9 noto come \"Hanno ammazzato Gianni Berta\", sull'aria de \u201cLa figlia campagnola\u201d canzone popolare toscana della seconda met\u00e0 dell'800, utilizzata dall\u2019anarchico Pietro Gori per il \u201cCanto dell\u2019Esilio\u201d (negli \u201cStornelli d\u2019esilio\u201d)\nL'Inno fu tra i pi\u00f9 cantati nel periodo 1921-1924. \nNel corso dello stesso anno 1921 fu spesso adattato ai nomi dei molti \"Martiri della Rivoluzione Fascista\" delle varie squadre d'azione (Maramotti, Tito Menichetti, Dante Rossi), talvolta seguendo uno schema fisso, talaltra aggiungendo o togliendo intere strofe, o modificando singoli versi. Anche il titolo variava nella struttura (Inno a..., Hanno ammazzato..., Hanno ucciso..., Vendetta). Alquanto articolata la versione dedicata al caduto Tito Menichetti,\nIn replica segu\u00ec di l\u00ec a poco una versione comunista che inneggiava all'assassinio di Berta. Nel 1923 i due fratelli calzaioli Garuglieri intonando tale motivetto nella loro bottega a Firenze in via de' Pilastri provocarono lo scontro con due giovani fascisti, Andrea Cimino e Annibale Foscari, il secondo dei quali fu ucciso da un colpo di taglierino.\nLa versione degli squadristi cremonesi, nel 1924, inneggiava incongruamente all'omicidio di Matteotti quale vendetta per la morte di Berta.\nInfine nel 1943 con la RSI l'Inno fu adattato alla memoria di Ettore Muti (cui fu dedicata l'omonima Brigata Nera milanese) con espliciti riferimenti alla fase storica in corso. ll titolo era Hanno ammazzato Ettore Muti, spesso abbreviato in \"Hanno ammazzato Muti\", oggi presente in versione remix nella discografia delle formazioni neofasciste.\nL'epurazione della memoria nel dopoguerra.\nEssendo stata esaltata durante il periodo fascista, la figura di Giovanni Berta sub\u00ec un notevole processo di epurazione dopo la fine del regime. Le molte strade e opere pubbliche dedicategli (tra cui lo stadio di Firenze, oggi Stadio \"Artemio Franchi\"), sono quasi tutte scomparse o intitolate ad altri. Fanno eccezione alcune vie soprattutto al Sud Italia: una delle strade principali di Isernia dove ha sede la Provincia, una via a Bisacquino nel palermitano, una nel quartiere di Porticella a Marsala, una in localit\u00e0 Torrione a Salerno, una in localit\u00e0 San Rocco a Sant'Angelo dei Lombardi, ed una scuola elementare nel comune di Pisticci, in Basilicata.\nNota sulle fonti.\nLa ricostruzione della biografia di Giovanni Berta \u00e8 resa particolarmente difficoltosa dalla natura delle fonti. Nessuna delle fonti disponibili \u00e8 infatti particolarmente attendibile, trattandosi di scritti, canzoni o manifesti di matrice fascista oppure antifascista, chiaramente interessati a fornire un'immagine rispettivamente agiografica o denigratoria di questo personaggio e probabilmente amplificando oltre misura la reale fede politica del giovane. Valga per tutti il volume di Asvero Gravelli, \"I canti della Rivoluzione\", dove Giovanni Berta viene indicato addirittura come quattordicenne, con l'evidente scopo di nobilitarne la figura di giovane rivoluzionario e allo stesso tempo di rendere pi\u00f9 orribile la sua uccisione."}
{"id": "1502541", "revid": "773636", "url": "https://it.wikipedia.org/wiki?curid=1502541", "title": "HD 108147", "text": "HD 108147 \u00e8 una stella di magnitudine 7 nella costellazione della Croce del Sud.\nCaratteristiche.\n\u00c8 classificata a volte come nana gialla a volte come nana bianco-gialla (il confine tra le due \u00e8 arbitrario), il tipo spettrale \u00e8 F8 oppure G0V.\nLa stella \u00e8 leggermente pi\u00f9 luminosa, pi\u00f9 massiva e pi\u00f9 giovane del nostro Sole.\nNel 2000 \u00e8 stato individuato un pianeta extrasolare in orbita alla stella.\nVisibilit\u00e0.\nA causa della sua distanza, circa 130 anni luce, la stella \u00e8 troppo debole per essere osservata a occhio nudo. Pu\u00f2 essere vista gi\u00e0 con l'ausilio di un binocolo. Tuttavia a causa della sua posizione meridionale non \u00e8 visibile dall'emisfero boreale, se non dai tropici.\nProspetto.\nSegue un prospetto sul sistema planetario di HD 108147."}
{"id": "1502548", "revid": "287204", "url": "https://it.wikipedia.org/wiki?curid=1502548", "title": "HD 108147 b", "text": "HD 108147 b \u00e8 un pianeta extrasolare gigante gassoso che orbita attorno alla nana gialla HD 108147, con una massa minima pari alla met\u00e0 di quella di Giove.\nOrbita la stella nella cosiddetta \"torch orbit\" (molto vicina e veloce). La distanza tra il pianeta e la stella \u00e8 0,1 UA cio\u00e8 solo un decimo di quella che separa la Terra dal Sole.\nSi conoscono molti altri pianeti con orbite cos\u00ec vicine, ma in questo caso l'eccentricit\u00e0 orbitale \u00e8 insolitamente molto alta. Gli altri pianeti cos\u00ec vicino alla stella tendono ad avere un'orbita circolare che \u00e8 il risultato delle forze di marea tra i due corpi."}
{"id": "1502550", "revid": "2014155", "url": "https://it.wikipedia.org/wiki?curid=1502550", "title": "Eleonora Telles de Menezes", "text": "Origine.\nEra figlia di Martino Alfonso Telles de Menezes e di Aldonza Anes de Vasconcelos, discendente dalla regina consorte del Le\u00f3n Teresa del Portogallo, figlia illegittima del re del Portogallo Sancho I.\nBiografia.\nEleonora contrasse un primo matrimonio con un nobile portoghese, Giovanni Louren\u00e7o da Cunha.\nNon si sa esattamente quando ma pare la conoscenza con Ferdinando I re del Portogallo avvenne quando questi era ancora l'erede al trono del Portogallo, in un giorno in cui Eleonora era andata a far visita a sua sorella, Maria Telles de Menezes, dama di compagnia di Beatrice, sorellastra di Ferdinando; pare che in quell'occasione ella riusc\u00ec a sedurlo, dando inizio a una relazione tra i due.\nDivenuto re del Portogallo, nel 1369, Ferdinando, dopo una prima guerra tra Portogallo e Castiglia, per la successione al trono di Castiglia, con la pace di Alcoutim del 1371, concord\u00f2 il suo matrimonio con la figlia del re di Castiglia Enrico di Trastamara, Eleonora.\nMa dato che, in quel periodo, Ferdinando coltivava la sua relazione con Eleonora Telles de Menezes, ed era in attesa dell'annullamento della precedente unione di lei, il progettato matrimonio con Eleonora di Trastamara non fu mai celebrato.\nAnzi Ferdinando, essendo riuscito, nel 1372, a fare annullare, a motivo della consanguineit\u00e0, il precedente matrimonio di Eleonora con Giovanni Louren\u00e7o da Cunha, pot\u00e9 sposare la sua amante nel monastero di Le\u00e7a do Balio, a Matosinhos, nel marzo di quello stesso anno.\nLa regina ricevette una ricca donazione di rendite di diverse citt\u00e0, tra cui Abrantes, Almada, Sintra, Torres Vedras, Alenquer, \u00d3bidos, Aveiro.\nNel 1379, il marito, il re Ferdinando, dopo la morte dei figli maschi, aveva designato il fratellastro, Giovanni, figlio del re del Portogallo Pietro I \"il Giustiziere\" e della sua terza moglie, In\u00e9s de Castro, come suo erede; ma la moglie, la regina consorte, Eleonora Telles de Menezes, rivendicando gli interessi della figlia, Beatrice si oppose e Giovanni fu costretto a fuggire in Castiglia.\nDopo la pace tra Portogallo e Castiglia, siglata a Elvas nell'agosto del 1382, a garanzia dell'accordo, l'erede al trono del Portogallo, Beatrice venne promessa in sposa a Ferdinando, il pi\u00f9 giovane dei figli del re di Castiglia, Giovanni I; essendo per\u00f2, il 13 agosto, morta la moglie di Giovanni I, Eleonora d'Aragona, Giovanni I sostitu\u00ec il figlio, nel contratto di matrimonio.\nIl contratto di matrimonio prevedeva la clausola che finch\u00e9 un figlio di Beatrice non avesse raggiunto l'et\u00e0 di 14 anni, in caso di morte di Ferdinando la reggenza sarebbe stata della regina, Eleonora Telles de Menezes.\nBeatrice del Portogallo, futura regina del Portogallo spos\u00f2 Giovanni I di Trastamara, nell'aprile del 1383, nella cattedrale di Badajoz.\nNell'ottobre del 1383, alla morte di Ferdinando del Portogallo, come da accordi prematrimoniali, la regina Eleonora assunse la reggenza del regno portoghese per conto della figlia Beatrice. Ma in Portogallo non tutti accettarono la situazione sia per la sua fama di adultera sia perch\u00e9, nel caso Beatrice fosse premorta a Giovanni di Castiglia, il Portogallo si sarebbero trovato con un re straniero.\nIn questa situazione di malcontento, due persone di rango reale, fratellastri del defunto re Ferdinando, venivano indicate come degne di poter salire sul trono del Portogallo e quindi contendere il trono a Beatrice:\nUn gruppo di nobili, tra cui Nuno \u00c1lvares Pereira, nel dicembre del 1383, proclam\u00f2 Giovanni di Aviz \"difensore del regno\" e quest'ultimo, oltre a decretarne l'esecuzione, assassin\u00f2 pure il filocastigliano Andeiro, anche per la sua scandalosa condotta con la reggente, divenendo cos\u00ec la guida della rivolta contro la reggente.\nEleonora, ritiratasi a Santarem, citt\u00e0 a lei fedele, nel gennaio del 1384, chiam\u00f2 in suo aiuto Giovanni di Castiglia che invase il Portogallo e subentr\u00f2 ad Eleonora Telles de Menezes nel governo del paese.\nNel mese di maggio, Giovanni mise l'assedio a Lisbona, mentre Oporto, dopo aver aderito alla causa autonomista (anticastigliana), prima respinse un attacco di truppe castigliane provenienti dalla Galizia guidate dell'arcivescovo di Compostela, poi invi\u00f2, in aiuto di Lisbona, uno squadrone che, forzato il blocco castigliano sul Tago, ruppe l'assedio, nel mese di agosto.\nTra gli assedianti si era diffusa la peste e, quando la moglie Beatrice si ammal\u00f2, Giovanni rientr\u00f2 in Castiglia, nel mese di settembre, mentre Eleonora rimase a Santarem per proseguire la guerra civile (conosciuta come \"Crisi del 1383-1385\" o come \"Interregnum\").\nNell'aprile del 1385, le \"Cortes\" portoghesi furono convocate a Coimbra, per decidere della successione alla corona: gli autonomisti erano ancora divisi tra il \"difensore del regno\", Giovanni di Aviz e l'altro Giovanni, il duca di Valencia de Campos (un feudo leonese). Tra i due cognati della reggente fu scelto Giovanni di Aviz, che, oltre ad aver combattuto nella guerra civile, aveva anche l'appoggio di Nuno \u00c1lvares Pereira, che quindi divenne re ed assunse il nome di Giovanni I.\nNella primavera del 1385, Giovanni I di Castiglia invi\u00f2 la flotta alla foce del Tago per porre il blocco a Lisbona, mentre lui invase il Portogallo, a giugno, con un esercito di uomini, tra castigliani e francesi. Il re del Portogallo poteva opporre solo 6\u00a0500 uomini (inclusi 200 arcieri inglesi), tutti appiedati, condotti da Nuno \u00c1lvares Pereira; lo scontro avvenne il 14 agosto del 1385 ad Aljubarrota, Alcoba\u00e7a (Portogallo) e la vittoria fu cos\u00ec netta che i portoghesi entrarono in Castiglia e, il 15 ottobre, sconfissero nuovamente i castigliani a Valverde.\nDopo la sconfitta delle armi castigliane, Eleonora Telles de Menezes si dovette rifugiare in Castiglia, nel monastero di Tordesillas, dove, il 27 aprile 1386, mor\u00ec.\nEleonora Telles de Menezes fu tumulata nel convento dell'Ordine di Santa Maria della Mercede in Valladolid.\nFigli.\nEleonora aveva dato un figlio anche al primo marito, Giovanni Louren\u00e7o da Cunha: \nEleonora a Ferdinando diede tre figli:"}
{"id": "1502551", "revid": "44638", "url": "https://it.wikipedia.org/wiki?curid=1502551", "title": "Merimar Reggio Emilia", "text": ""}
{"id": "1502552", "revid": "44638", "url": "https://it.wikipedia.org/wiki?curid=1502552", "title": "Memar Reggio Emilia", "text": ""}
{"id": "1502553", "revid": "339392", "url": "https://it.wikipedia.org/wiki?curid=1502553", "title": "Societ\u00e0 per le Strade Ferrate Meridionali", "text": ""}
{"id": "1502555", "revid": "287204", "url": "https://it.wikipedia.org/wiki?curid=1502555", "title": "Confederazione di Targowica", "text": "La confederazione di Targowica (in polacco: \"konfederacja targowicka\") fu una confederazione di magnati polacco-lituani, formatasi il 27 aprile 1792 a San Pietroburgo su impulso dell'imperatrice Caterina II di Russia. La confederazione si oppose alla Costituzione polacca di maggio che era stata adottata dal \"Sejm\", specialmente nelle disposizioni che limitavano i privilegi della nobilt\u00e0 (\"szlachta\"). Il testo dell'atto fondante la confederazione fu scritto dal generale russo Vasilij Stepanovi\u010d Popov, capo dell'ufficio del principe Grigorij Aleksandrovi\u010d Pot\u00ebmkin. Il 14 maggio 1792 la stipula del patto fu annunciata in una piccola citt\u00e0 dell'Ucraina dai membri repubblicani. Dopo di ci\u00f2, il 18 maggio, due eserciti russi entrarono in Polonia, dando inizio a una nuova guerra senza dichiararla.\nLe forze della confederazione di Targowica sconfissero le forze leali alla Confederazione polacco-lituana, il \"Sejm\" e il re Stanislao II Augusto Poniatowski nella guerra in difesa della costituzione. La loro vittoria precipit\u00f2 la seconda spartizione della Polonia e pose i presupposti della terza spartizione e della dissoluzione finale della confederazione nel 1795. Questo risultato giunse sorprendente a molti dei confederati, che volevano solamente riportare in essere lo \"status quo ante\" e non si aspettavano che il rovesciamento della Costituzione polacca avrebbe avuto queste conseguenze.\nMembri dirigenti.\nTra gli altri membri magnati ci furono:\nCitazioni.\nDopo l'abdicazione di Stanis\u0142aw Poniatowski e la distruzione della confederazione, disse:"}
{"id": "1502560", "revid": "729019", "url": "https://it.wikipedia.org/wiki?curid=1502560", "title": "Sveriges Rikes Lag", "text": "Lo Sveriges Rikes Lag (\"Legge del diritto svedese\") consiste nella riorganizzazione e razionalizzazione del diritto preesistente svedese. Il progetto fu iniziato da Carlo X nel 1686, proseguito dal successore Carlo XI ed infine promulgato da Federico I nel 1736. Storicamente l'opera rappresenta il secondo modello di \"consolidazione\" (la prima fu nel Regno di Sardegna con \"Le Costituzioni di Sua Maest\u00e0\" di Vittorio Amedeo II di Savoia 1723-29) e d\u00e0 ampio spazio al campo procedurale e probatorio."}
{"id": "1502562", "revid": "122460220", "url": "https://it.wikipedia.org/wiki?curid=1502562", "title": "Schottenring", "text": "Lo Schottenring \u00e8 un circuito automobilistico situato nei pressi della cittadina di Schotten, nel Land dell'Assia in Germania. Inaugurato il 22 luglio 1925, \u00e8 uno dei circuiti pi\u00f9 antichi della Germania, insieme al N\u00fcrburgring, al Circuito di Solitude, allo Schleizer Dreieck e all'AVUS.\nNel 1953 vi si tenne il Gran Premio di Germania valido per il Motomondiale: si registrarono le vittorie di Carlo Ubbiali su MV Agusta in 125 e di Werner Haas su NSU in 250, mentre le corse di 350 e 500 non furono considerate valide per il Mondiale a causa della pericolosit\u00e0 del circuito per le moto pi\u00f9 potenti (vinsero rispettivamente Carlo Bandirola su MV Agusta in 350 e Walter Zeller su BMW in 500).\nLe competizioni sul circuito cessarono nel 1956; vi si tengono tuttora rally e altri eventi motoristici."}
{"id": "1502563", "revid": "486946", "url": "https://it.wikipedia.org/wiki?curid=1502563", "title": "Ex rugbysta", "text": ""}
{"id": "1502564", "revid": "729019", "url": "https://it.wikipedia.org/wiki?curid=1502564", "title": "Borgo castello di Castiglione", "text": "Il borgo castello di Castiglione (Castrum Castillionis) \u00e8 un castello risalente all'Alto Medioevo costruito sul versante occidentale del Monte Le Carbonere, a una altezza di 468 m. s. l. m., di fronte al centro abitato di Palombara Sabina, all'interno del parco dei Monti Lucretili, in provincia di Roma.\nStoria.\nLa costruzione risale a un periodo dell'Alto Medioevo compreso tra l'870 e il 920 d.C; le prime notizie certe risalgono al 1276, in un documento che cita il castello come propriet\u00e0 di Rainaldo di Palombara, i cui figli lo cedettero a Deodato da Cretone.\nIl borgo presenta due cinte difensive concentriche: una esterna posta a difesa dell'abitato e la seconda interna che circoscrive il castello, ultimo baluardo di difesa collettiva in caso di assedio. La presenza di una cisterna costruita secondo lo stile romano, fa pensare che precedentemente il colle fosse occupato da una villa romana, sulle cui rovine \u00e8 stata poi innalzata la fortificazione; questa pratica era molto diffusa tanto che, a pochi chilometri di distanza, sorge il complesso monastico di San Nicola, anch'esso edificato su una preesistente villa romana. La cinta muraria esterna presenta ancora le sue torri che in origine erano ben 17, edificate lungo tutto il perimetro. Il castrum si ritiene sia stato costruito non in epoche successive ma in un'unica soluzione.\nLo sfruttamento agricolo della zona sin da epoca romana si evince dalla presenza di ben sette livelli di terrazzamenti, sfruttati ed in buono stato sino al Novecento; successivamente, l'urbanizzazione del colle, ha cancellato molte terrazze ma alcune sono ancora visibili soprattutto nelle immediate vicinanze dell'antico borgo medievale.\nSul finire del XIII secolo pass\u00f2 al papa Onorio IV. La sua famiglia (i Savelli) lo conserv\u00f2 fino alla met\u00e0 del XIV secolo, per poi cederlo alla famiglia Della Valle. In un documento del 1427 risulta gi\u00e0 abbandonato a causa di epidemie, nonch\u00e9 di numerose lotte tra famiglie nobili, cos\u00ec come avvenne per molti altri castelli della zona dei Monti Lucretili; altri imputerebbero l'abbandono del castello ad una serie di cedimenti strutturali o del territorio sottostante dovuto a terremoti. Dal testamento di Giovan Battista Savelli, datato 11 ottobre 1445, si evince come il complesso fosse gi\u00e0 in rovina intorno alla met\u00e0 del XV secolo. In altre fonti, come il Registrum Iurisdictionis Episcopatus Sabinensis, lo si definisce \u201cdirutum\u201d gi\u00e0 nel 1343. Il progressivo declino del castrum \u00e8 probabilmente dovuto al simultaneo sviluppo dell'abitato di Palombara Sabina, non molto distante e posto in una localit\u00e0 pi\u00f9 favorevole.\nIl castello \u00e8 in stile medievale; nelle vicinanze vi era un romitorio di San Martino risalente all'anno 1000 e attivo fino al XVII secolo\nIl castello occupa un'area di 1200 metri quadri e comprende:\nDel castello rimangono solo dei ruderi."}
{"id": "1502566", "revid": "486946", "url": "https://it.wikipedia.org/wiki?curid=1502566", "title": "Compagnia britannica delle Indie Orientali", "text": ""}
{"id": "1502570", "revid": "640277", "url": "https://it.wikipedia.org/wiki?curid=1502570", "title": "Explorer 4", "text": "L'Explorer 4 fu un satellite statunitense appartenente al Programma Explorer, era molto simile all'Explorer 1.\nLa missione.\nExplorer 4 fu lanciato il 24 agosto del 1958 alle 15:07:00 UTC tramite il vettore Jupiter-C.\nDopo l'immissione in orbita si rilev\u00f2 un disturbo nella stabilit\u00e0 di volo che rese molto difficile la trasmissione a terra dei dati scientifici rilevati dal satellite.\nCome parte dell'Operazione Argus, che vide la realizzazione di tre destinazioni nucleari in alta atmosfera, a una quota superiore a 100\u00a0km, il DARPA commission\u00f2 due satelliti per lo studio delle fasce di Van Allen e l'effetto che tali esplosioni nucleari potevano avere su queste, ma solo l'Explorer 4 fu lanciato con successo; nel caso dell'Explorer 5, infatti, il razzo vettore perse l'assetto dopo il distacco del primo stadio e and\u00f2 distrutto assieme al satellite.\nIl satellite rientr\u00f2 nell'atmosfera il 23 ottobre 1959, dopo 454 giorni in orbita.\nIl satellite.\nL'obiettivo di questa missione era ampliare gli studi avviati con l'Explorer 1.\nAl suo interno trovavano posto tre rilevatori di particelle: un contatore Geiger-Mueller, un rilevatore al cesio e un contatore a scintillazione.\nI dati per ogni orbita venivano registrati su nastro magnetico e trasmessi a Terra grazie a due antenne in fibra di vetro utilizzate da due trasmettitori: uno da 60 milliwatt a 108,03 megahertz e il secondo da 10 milliwatt a 108 megahertz.\nIl trasmettitore a bassa potenza e il contatore a scintillazione smisero di funzionare il 3 settembre 1958, gli altri apparati scientifici operarono fino al 19 settembre 1958.\nIl trasmettitore ad alta potenza smise di inviare segnali il 5 ottobre 1958."}
{"id": "1502572", "revid": "1318658", "url": "https://it.wikipedia.org/wiki?curid=1502572", "title": "ACNA", "text": "L'ACNA, acronimo di Azienda Coloranti Nazionali e Affini, \u00e8 stata un'importante azienda chimica italiana attiva dal 1929 al 1999 a Cengio (stabilimento principale), oltre che a Cesano Maderno e Rho, e nota soprattutto per l'inquinamento di terreni e acque legato alle sue attivit\u00e0.\nStoria.\nLe origini dello stabilimento di Cengio.\nIl 26 marzo 1882 il comune di Cengio autorizz\u00f2 la costruzione di una fabbrica di dinamite (Dinamitificio Barberi), a poche centinaia di metri dal confine con il comune di Saliceto, confine tra l'altro tra Piemonte e Liguria. I motivi che portano alla scelta di Cengio per la costruzione della fabbrica, situata su un'ansa del fiume Bormida, furono principalmente la grande disponibilit\u00e0 d'acqua e di manodopera a basso costo e il collegamento ferroviario con il vicino porto di Savona. Nel 1890 gli operai erano gi\u00e0 700, quando Cengio contava circa 1300 abitanti.\nNel 1906 il dinamitificio Barberi viene rilevato dalla Societ\u00e0 Italiana Prodotti Esplodenti. Erano gli anni delle guerre coloniali in Libia, gli esplosivi venivano usati massicciamente nelle guerre del colonialismo italiano.\nLo sviluppo.\nNel 1908 gli impianti industriali occupavano 50 ettari. Venivano prodotti acido solforico, oleum e tritolo. Cominciarono per\u00f2 a farsi sentire gli effetti dell'inquinamento: da anni non si poteva pi\u00f9 derivare l'acqua della Bormida per irrigare, la nebbia e le piogge portarono il fenolo nei terreni, e nel 1909 il pretore di Mondov\u00ec viet\u00f2 l'utilizzo a scopo potabile dei pozzi nei comuni di Saliceto, Camerana e Monesiglio. I confini amministrativi segneranno, negli anni seguenti, una netta spaccatura tra i liguri, che dalla fabbrica ricevevano i benefici occupazionali, e i piemontesi, che subivano gli effetti dell'inquinamento di 100\u00a0km di fiume (fino alla confluenza con il Tanaro ad Alessandria).\nNel 1916 durante la Prima Guerra Mondiale il dinamitificio fu opera di sabotaggio da parte di inviati segreti del governo Austro- Ungarico che ne provocarono l'esplosione. Successivamente la fabbrica venne riattata e pot\u00e9 raggiungere il massimo numero di occupati, circa 6000, nel 1918, in piena guerra mondiale. Nel 1922 il pretore ordin\u00f2 la chiusura dell'acquedotto di Cortemilia. Nel 1925 l'Italgas rilev\u00f2 l'impianto, per riconvertirlo alla produzione di coloranti. Insieme allo stabilimento di Cengio, vennero rilevati gli impianti di Rho e Cesano Maderno, e nel 1929 viene costituita l'ACNA, acronimo di \"Aziende Chimiche Nazionali Associate\".\nLa situazione finanziaria del gruppo peggior\u00f2 rapidamente, e nel 1931 l'Italgas fu costretta a cedere l'ACNA alla Montecatini e alla IG Farben.\nL'acronimo ACNA non cambi\u00f2, ma di qui in avanti la denominazione sar\u00e0 \"Azienda Coloranti Nazionali e Affini\"; i dipendenti erano circa 700. Riprese anche la produzione di esplosivi e di gas tossici, necessari per la guerra d'Abissinia. Tali gas vennero usati in Eritrea.\nNel 1938, 600 contadini citarono l'azienda per danni causati dall'inquinamento. Nel 1962, dopo 24 anni, la sentenza d\u00e0 loro torto condannandoli al pagamento delle spese processuali. Nell'ottobre 1939 una tremenda esplosione aveva causato la morte di cinque operai.\nGli anni delle proteste.\nIl 12 maggio 1956 si svolse una grande manifestazione di tutti i valligiani, che risalirono tutta la valle per protestare contro l'inquinamento. Luigi Bertola e Luigi Troia, figure storiche delle lotte dei contadini della valle, insieme ad altri 52, vennero arrestati.\nNel 1960 il Ministero dell'agricoltura e delle foreste rinnov\u00f2 all'ACNA la concessione a derivare le acque della Bormida per 70 anni.\nNel 1969 venne chiuso l'acquedotto di Strevi, a oltre 100\u00a0km di distanza da Cengio: le acque del fiume si tingevano di un colore diverso ogni giorno. Nel 1970 il sindaco di Acqui Terme sporse denuncia contro ignoti per avvelenamento di acque destinate al consumo umano. Nel 1974 vennero denunciati i dirigenti dell'ACNA, che quattro anni dopo saranno assolti.\nNel 1976, dopo il disastro di Seveso, venne promulgata la Legge Merli, che per prima stabiliva limiti e divieti precisi alle emissioni inquinanti. La fabbrica di Cengio cominci\u00f2 quindi a scaricare i propri rifiuti di notte, a nasconderli nei terreni circostanti la fabbrica, a diluirli per abbassare le concentrazioni. Venivano provate nuove soluzioni di depurazione, per un rispetto della legge assolutamente \"di facciata\".\nL'11 maggio 1979 esplose il reparto del cloruro di alluminio e morirono due operai.\nNella fabbrica avveniva il 65% della produzione mondiale di questo composto e si temeva per le sorti dello stabilimento, ma soprattutto si torn\u00f2 a chiedere a gran voce all'ACNA il rispetto delle leggi, per la sicurezza dei lavoratori e degli abitanti della zona.\nNel 1982 l'amministrazione provinciale di Asti, con altri comuni, denunci\u00f2 nuovamente i dirigenti ACNA: alle condanne lievi in primo grado segu\u00ec l'assoluzione in appello.\nNel frattempo un altro processo, a carico di nove dirigenti e del medico di fabbrica, cerc\u00f2 di far luce sulle morti per cancro alla vescica. Per la prima volta anche i sindacati si costituirono parte civile, ma verranno \"convinti\" dai vertici dell'azienda a ritirarsi dal processo. Le sorti dell'azienda non andarono benissimo: nel giro di pochi anni si decise di cessare la produzione dei coloranti e di mantenere invece quella dei pigmenti; tale decisione comport\u00f2 il calo del personale dagli oltre 1615 nel 1980.\nNel 1986 venne scaricato dell'idrogenosolfuro di sodio in un serbatoio sporco di acido solforico: un fiotto gassoso di acido solfidrico si sparse per il paese e un operaio rimase paralizzato a vita.\nIl 1\u00ba settembre 1987 venne fondata a Saliceto l'Associazione per la Rinascita della Valle Bormida, con l'intento di combattere con decisione il secolare inquinamento della Valle Bormida. L'Associazione, apartitica, nacque dall'unione di due gruppi spontanei, costituiti prevalentemente da giovani della Valle Bormida, decisi a mobilitare l'intera valle contro l'ACNA. La prima \"passeggiata ecologica\" a Cengio avvenne nel mese di novembre 1987. L'8 novembre 1987, per protesta, in occasione del referendum sul nucleare, gli abitanti della val Bormida disertarono le urne.\nIl 20 marzo 1988, nel corso della manifestazione organizzata dall'Associazione per la Rinascita della Valle Bormida, oltre ottomila persone sfilarono per le vie di Cengio, chiedendo la chiusura della fabbrica e il ricollocamento dei 700 operai ancora al lavoro. I sindacati si schierarono con l'azienda a difendere i posti di lavoro. Nello stesso anno, il 6 maggio, il ministro della sanit\u00e0 Carlo Donat-Cattin incontr\u00f2 i vertici dell'ACNA a Bossolasco, a una trentina di km da Cengio, nell'Alta Langa. L'incontro si risolse in una rissa verbale con il senatore acquese Visca, e in uno scontro con i valligiani.\nIl 2 giugno si correva la tappa del Giro d'Italia da Parma a Colle Don Bosco, 229\u00a0km.\nNella localit\u00e0 d'arrivo, duemila persone bloccarono la corsa a 5\u00a0km dall'arrivo per protestare e chiedere la chiusura dell'ACNA. La tappa venne annullata e la val Bormida fu su tutti i telegiornali.\nIl 23 luglio avvenne una fuga di anidride solforosa dal reparto oleum.\nAlla fine degli anni ottanta si cominci\u00f2 a parlare anche in sede di Governo di imporre una chiusura preventiva della fabbrica. Una prima chiusura si ebbe nel 1988, di 45 giorni ad agosto.\nSi cominci\u00f2 quindi a parlare di costruire sul sito ACNA un inceneritore per il recupero dei solfati (RE-SOL) prodotti nelle lavorazioni, che avrebbero potuto essere riutilizzati da altre industrie. Nel 1989 la Regione Liguria lo approv\u00f2. Al Festival di Sanremo molti abitanti della val Bormida andarono a protestare, cercando di sfruttare la visibilit\u00e0 data dall'evento: Gino Paoli e il duo Al Bano-Romina cantarono esibendo la spilletta \"Valle Bormida Pulita\". Il 19 aprile i sindaci di due paesini della zona, Terzo e Perletto, insieme ad altri dell'Associazione per la Rinascita della Valle Bormida, presidiarono la fabbrica e scoprirono uno scarico di percolato, acque altamente inquinate che defluivano verso il fiume Bormida.\nPer un mese il presidio continu\u00f2, 24 ore su 24, fra le proteste dei lavoratori dell'ACNA e la solidariet\u00e0 degli abitanti della valle. L'iniziativa ottenne visibilit\u00e0 sui media nazionali: Fazzuoli, Santoro e Lubrano, per citare i pi\u00f9 famosi, se ne occuparono nelle loro trasmissioni.\nIl 25 maggio venne decretata una chiusura temporanea della fabbrica, per permettere la costruzione di opere di contenimento del percolato, che non verranno mai realizzate.\nIl 29 maggio a Cosseria in un attentato venne fatto saltare un traliccio dell'Enel che portava la corrente all'ACNA. Il 18 giugno, alle elezioni europee, il 92% dei cittadini della val Bormida si astenne.\nIl 6 luglio, violando un provvedimento di chiusura cautelare, venne riaperto lo stabilimento: il ministro dell'ambiente Ruffolo ordina la chiusura per sei mesi.\nIl 10 luglio, per\u00f2, ci fu una manifestazione degli operai di Cengio a Roma, mentre altri fermarono il traffico sull'autostrada A6 Torino-Savona per sensibilizzare la gente sulle sorti della loro azienda. In quel mese altre manifestazioni si susseguirono.\nProseguirono intanto le indagini e i prelievi per la costruzione del RE-SOL, dai quali risult\u00f2 che c'era un rischio di emissioni di diossina.\nL'azienda, incurante dei divieti, commission\u00f2 alla Lurgi l'impianto da 70 miliardi.\nNel novembre 1990, 10.000 persone e 130 sindaci manifestarono a Cengio contro l'ACNA e l'inceneritore per il recupero dei solfati.\nLa fine della fabbrica.\nNel 1966 l'ACNA segu\u00ec il destino della Montecatini, che la controllava, quando si un\u00ec con la Edison per formare il gruppo Montedison. Nel 1988 la Montedison conferir\u00e0 le attivit\u00e0 della controllata ACNA alla neonata societ\u00e0 Enimont (joint-venture tra ENI e Montedison). In seguito allo scandalo e al fallimento di quest'ultima (1991), le attivit\u00e0 passeranno interamente sotto il controllo dell'EniChem; l'ACNA aveva per\u00f2 un deficit altissimo (80 miliardi l'anno), con produzioni ormai sorpassate.\nIntanto si continu\u00f2 a costruire l'inceneritore per i solfati. Nel 1993, per\u00f2, il Consiglio di Stato conferm\u00f2 che i lavori dovevano essere interrotti, in quanto non era stata effettuata la Valutazione di impatto ambientale (VIA). Nel 1994, il ministro dell'ambiente Altero Matteoli diede successivamente la sua approvazione alla costruzione. Il 1\u00ba agosto 1996, sotto la gestione del suo successore Edo Ronchi fu riscontrata la mancata disponibilit\u00e0 da parte dell'ACNA all'accettazione delle prescrizioni assunte in sede di parere della Commissione VIA. Di conseguenza fu emesso un parere negativo, di concerto con il Ministro dei Beni culturali e ambientali.\nLa chiusura e la situazione attuale.\nNel 1998 la legge 426 inser\u00ec l'ACNA di Cengio fra i siti di interesse nazionale ad elevato rischio ambientale.\nNel 1999, dopo 117 anni, lo stabilimento chiuse e i restanti 230 lavoratori vennero messi in cassa integrazione.\nNel 2002 si costitu\u00ec l'ALA (Associazione Lavoratori Acna), fondata dagli ex lavoratori, a Millesimo.\nAttualmente \u00e8 in corso la bonifica del sito, il cui completamento \u00e8 previsto per il 2020. Con il decreto del Presidente del Consiglio dei ministri 18 marzo 1999 \u00e8 stato istituito un \"Commissario Delegato per lo stato di emergenza nel territorio di Cengio in ordine alla situazione di crisi socio-ambientale. La gestione commissariale \u00e8 stata condotta fino al 2005 dal dott. Stefano Leoni, nominato con ordinanza del Presidente del Consiglio dei ministri 5 giugno 1999, n. 2986. Il regime commissariale \u00e8 nel frattempo cessato.\nUn'inchiesta del 2000 della commissione parlamentare d'inchiesta sui rifiuti ha messo in luce che probabilmente fanghi dell'ACNA di Cengio sono stati smaltiti nella discarica\ndi Pianura, a Napoli, per un ammontare di almeno ottocentomila tonnellate.\nL'Arpal ha monitorato la situazione ad aprile e maggio 2016 ed ha pubblicato una relazione in cui \u00e8 evidente che l'inquinamento dopo decenni \u00e8 ancora ben presente, con sostanze tossiche altamente cancerogene.\nResponsabilit\u00e0 civile e penale.\nRisarcimento danni.\nSi sono allungati i tempi dei risarcimenti per l'ACNA di Cesano Maderno.\nIl 3 novembre 2010, si \u00e8 tornati sul tema del risarcimento dei danni ambientali alla Valle Bormida causati dall'inquinamento dell'ACNA. Sono state chieste garanzie per la tutela della salute della popolazione della Valle Bormida, condannata per i prossimi decenni a convivere con milioni di metri cubi di rifiuti tossico-nocivi.\nLa Regione Piemonte chieder\u00e0 al governo un risarcimento danni per l'ACNA di Cengio, la Liguria viceversa non ha rilasciato commenti in merito."}
{"id": "1502573", "revid": "307923", "url": "https://it.wikipedia.org/wiki?curid=1502573", "title": "Prefetto dell'Urbe", "text": ""}
{"id": "1502574", "revid": "768068", "url": "https://it.wikipedia.org/wiki?curid=1502574", "title": "Kibyrrhaioton", "text": "Il Kibyrrhaioton o Cibirreoti era un tema dell'impero bizantino, situato nella fascia costiera dell'Anatolia sud-occidentale.\nEstensione del thema dei Cibirreoti.\nIl tema dei Cibirreoti (in greco: \u03b8\u03ad\u03bc\u03b1 \u03c4\u1ff6\u03bd \u039a\u03b9\u03b2\u03c5\u03c1\u03c1\u03b1\u03b9\u03c9\u03c4\u1ff6\u03bd, th\u00e8ma t\u1e51n Kibyrrhai\u014dt\u1e51n) comprendeva tutta la costa dell'Asia Minore sud-occidentale, di fronte all'isola di Rodi, e nel golfo di Attalia, che era il suo capoluogo. Era diciassettesimo, in ordine di importanza, nell'Impero Bizantino del X secolo. Il suo strategos guadagnava dieci libbre d'oro all'anno, e forniva buona parte delle navi e marinai dell'Impero.\nStoria del thema dei Cibirreoti.\nI themata del VII secolo erano soltanto quattro: Armeniakon, Anatolikon, degli Opsikion, e dei Carabisiani (\u03b8\u03ad\u03bc\u03b1 \u039a\u03b1\u03c1\u03b1\u03b2\u03b7\u03c3\u03b9\u03ac\u03bd\u03c9\u03bd). \nQuest'ultimo rivestiva una grande importanza, in quanto forniva tutte le forze navali dell'impero, e comprendeva la costa dell'Asia minore sud-occidentale, col golfo di Attalia, e le isole dell'Egeo. A capo di questo tema vi era uno \"strategos\", e due \"drungarii\", di cui uno risiedeva a Cibira, e uno a Lesbo (il drungarios del Mar Egeo). \nNell'VIII secolo, gli enormi themata dell'et\u00e0 di Eraclio I e dei suoi successori vennero suddivisi in unit\u00e0 pi\u00f9 piccole, in parte per le frequenti ribellioni degli strateghi dei themata pi\u00f9 importanti (Armeniakon e Anatolikon soprattutto), in parte per motivi di facilit\u00e0 amministrativa. Ostrogorsky, il famoso studioso di storia bizantina, e in particolar modo esperto nella storia dei themata, dice che sotto Anastasio II (forse), ma sicuramente sotto Leone III, il thema dei Carabisiani, che come detto, originariamente comprendeva tutte le forze navali dell'impero, viene diviso in due: la costa meridionale dell'Asia Minore diventa tema dei Cibirreoti, mentre le isole egee costituiscono un territorio separato, soggetto al \"drungarios\" del Mar Egeo. Pi\u00f9 tardi questo diventa il Tema del Mar Egeo (\u03b8\u03ad\u03bc\u03b1 \u0391\u03b9\u03b3\u03b1\u03af\u03bf\u03c5 \u03a0\u03b5\u03bb\u03ac\u03b3\u03bf\u03c5\u03c2). \nLa data precisa in cui ci\u00f2 avviene si basa (sempre secondo Ostrogorsky) su un passo del \"Liber Pontificalis\", che menziona un \"patricius et stratigos caravisionorum\" nell'anno 710; mentre il monaco Teofane Confessore nella sua cronaca parla nel 732 di uno stratego dei Cibirreoti."}
{"id": "1502576", "revid": "287204", "url": "https://it.wikipedia.org/wiki?curid=1502576", "title": "Cima di Valmora", "text": " \nLa Cima Valmora, alta 2198 metri, \u00e8 una montagna calcarea posta immediatamente a est del Pizzo Arera, in provincia di Bergamo. \nCaratteristiche.\nSituata lungo il crinale formato da Cima del Fop, Monte Secco e Pizzo Arera, funge da spartiacque tra la Valcanale e la valle Nossana, percorsa dall'omonimo torrente. \nSi presenta con ripidi pendii erbosi solcati da numerosi canaloni rocciosi calcarei nel suo versante meridionale, che domina i pascoli della baita di Valmora. Il versante settentrionale si presenta assai pi\u00f9 impervio, con alti precipizi e pareti verticali alte centinaia di metri che cadono nelle distese di conifere della Valcanale. Sulla vetta \u00e8 posta una croce in ferro.\nSu questa montagna \u00e8 stata riscontrata la presenza di marmotte, vipere e dell'aquila reale.\nAscensione alla vetta.\nPer accedere a questa vetta delle Prealpi Bergamasche la via normale (adatta agli escursionisti esperti) passa dalla Forcella di Valmora e percorre la cresta ovest della montagna. Per raggiungere la forcella si pu\u00f2 partire dal Rifugio Capanna 2000 oppure da Valcanale. \nNon mancano anche vie di difficolt\u00e0 alpinistica."}
{"id": "1502580", "revid": "640277", "url": "https://it.wikipedia.org/wiki?curid=1502580", "title": "Explorer 5", "text": "L'Explorer 5 fu un satellite statunitense appartenente al Programma Explorer, avrebbe dovuto continuare la missione iniziata dall'Explorer 1.\nLa missione.\nCome parte dell'Operazione Argus, che vide la realizzazione di tre destinazioni nucleari in alta atmosfera, a una quota superiore a 100\u00a0km, il DARPA commission\u00f2 due satelliti per lo studio delle fasce di Van Allen e l'effetto che tali esplosioni nucleari potevano avere su queste. Il primo dei due satelliti fu l'Explorer 4, che fu lanciato con successo il 26 luglio 1958 da Cape Canaveral, mentre l'altro fu l'Explorer 5.\nExplorer 5 fu dunque lanciato il 24 agosto del 1958 tramite il vettore Jupiter-C ma la missione fu un insuccesso; il primo stadio del razzo, infatti, impatt\u00f2 con il secondo al momento della separazione causando la distruzione del vettore."}
{"id": "1502582", "revid": "1543377", "url": "https://it.wikipedia.org/wiki?curid=1502582", "title": "Compagnia francese delle Indie orientali", "text": "La Compagnia francese delle Indie orientali (\"Compagnie des Indes orientales\" o \"Compagnie pour le commerce des Indes orientales\") fu un'impresa commerciale marittima, fondata nel 1664 per competere con la Compagnia inglese e con la Compagnia olandese delle Indie orientali.\nIdeata da Jean-Baptiste Colbert, fu istituita da re Luigi XIV con lo scopo di commerciare con l'Emisfero Orientale. Essa deriv\u00f2 dalla fusione di tre precedenti compagnie, la Compagnia della Cina del 1660, la Compagnia d'Oriente e la Compagnia del Madagascar. Il primo direttore generale fu Fran\u00e7ois Caron, che aveva trascorso 30 anni lavorando per la Compagnia olandese delle Indie orientali, compresi pi\u00f9 di 20 anni passati in Giappone.\nStoria della Compagnia.\nIl primo viaggio francese sponsorizzato dallo Stato verso le Indie ebbe luogo nel 1603, un viaggio comandato da Paulmier de Gonneville di Honfleur. Il re francese Enrico IV autorizz\u00f2 la prima \"Compagnia delle Indie Orientali\", conferendole un monopolio di 15 anni per il commercio con le Indie. Questo precursore della successiva \"Compagnia delle Indie Orientali\" di Colbert, comunque, non fu una societ\u00e0 per azioni, e fu fondata dalla Corona.\nIl capitale iniziale della riorganizzata \"Compagnia delle Indie Orientali\" fu di 15 milioni di lire, divise in azioni da 100 lire l'una. Luigi XIV finanzi\u00f2 i primi tre milioni di lire di investimento, sui quali si sarebbero dovuti scaricare le perdite dei primi 10 anni. L'offerta iniziale di azioni venne venduta rapidamente, poich\u00e9 i cortigiani di Luigi XIV riconobbero che era nel loro interesse sostenere l'iniziativa del re oltremare. Alla \"Compagnia delle Indie Orientali\" fu concesso un monopolio di 50 anni sul commercio francese negli Oceani Indiano e Pacifico, una regione estesa dal Capo di Buona Speranza allo Stretto di Magellano. Il monarca francese concesse altres\u00ec alla Compagnia una concessione in perpetuo per l'isola di Madagascar, e di qualunque altro territorio che avesse conquistato.\nLa Compagnia non riusc\u00ec a fondare una colonia fiorente in Madagascar, ma fu in grado di fondare dei porti sulle vicine isole di Bourbon e \u00cele-de-France (oggi Riunione e Mauritius). Per il 1719, essa si era stabilita in India, l\u00e0 and\u00f2 quasi incontro alla bancarotta. Nello stesso anno, la \"Compagnie des Indes Orientales\" si fuse, sotto la direzione di John Law con altre compagnie mercantili francesi a costituire la \"Compagnia Perpetua delle Indie\". La riorganizzata compagnia riottenne la sua indipendenza operativa nel 1723.\nCon il declino dell'Impero Mughal, i Francesi decisero di intervenire negli affari politici indiani allo scopo di proteggere i propri interessi, in particolare stringendo alleanze con governanti locali nell'India del sud. Dal 1741, i Francesi, sotto Joseph Fran\u00e7ois Dupleix perseguirono un'aggressiva politica sia contro gli indiani che contro gli inglesi fino alla loro definitiva sconfitta ad opera di Robert Clive.\nLa Compagnia non fu nemmeno in grado di autosostenersi finanziariamente, e fu abolita nel 1769, circa 20 anni prima della Rivoluzione francese. Il Re Luigi XVI emise nel 1770 un editto con il quale richiedeva alla Compagnia di trasferire allo stato le sue propriet\u00e0, i suoi beni e i suoi diritti, valutati in 30 milioni di lire. Il Re accett\u00f2 di pagare tutti i debiti e le obbligazioni della Compagnia, bench\u00e9 i detentori di azioni e titoli della Compagnia ricevettero il 15% circa del valore nominale dei loro investimenti al momento della liquidazione della Compagnia nel 1790.\nRicostituita da Luigi XVI col nome di \"Nouvelle Compagnie des Indes\" (1785), questa fu definitivamente soppressa dalla Convenzione nazionale nel 1793, la qual cosa dar\u00e0 luogo ad uno scandalo dove furono coinvolti particolarmente Fran\u00e7ois Chabot e Fabre d'\u00c9glantine.\nDiversi porti commerciali Indiani, compresi Pondicherry e Chandernagore, rimasero sotto controllo francese fino al 1949.\nMuseo.\nA Lorient, in Francia, \u00e8 presente un museo interamente dedicato alla storia della Compagnia francese delle Indie orientali."}
{"id": "1502583", "revid": "287204", "url": "https://it.wikipedia.org/wiki?curid=1502583", "title": "Saboeiro", "text": "Saboeiro \u00e8 un comune del Brasile nello Stato del Cear\u00e1, parte della mesoregione di Sert\u00f5es Cearenses e della microregione di Sert\u00e3o de Inhamuns."}
{"id": "1502584", "revid": "767487", "url": "https://it.wikipedia.org/wiki?curid=1502584", "title": "Salitre", "text": "Salitre \u00e8 un comune del Brasile nello Stato del Cear\u00e1, parte della mesoregione del Sul Cearense e della microregione di Chapada do Araripe."}
{"id": "1502588", "revid": "110157", "url": "https://it.wikipedia.org/wiki?curid=1502588", "title": "Santa Quit\u00e9ria", "text": "Santa Quit\u00e9ria \u00e8 un comune del Brasile nello Stato del Cear\u00e1, parte della mesoregione del Noroeste Cearense e della microregione di Santa Quit\u00e9ria.\nStoria "}
{"id": "1502589", "revid": "775372", "url": "https://it.wikipedia.org/wiki?curid=1502589", "title": "Pustozersk", "text": "Pustozersk fu il centro amministrativo dei Kraj di Jugra e Pe\u010dora in Moscovia e nella Russia Imperiale. Era situata in quello che \u00e8 oggi l'Okrug Autonomo di Nenecia nell'Oblast' di Arcangelo in Russia.\nLa citt\u00e0 \u00e8 stata fondata nel 1499 nel basso corso del fiume Pe\u010dora dai membri di una fazione militare guidata da S. Kurbskij, P. U\u0161aty e V. Zabolotskij-Bra\u017enik. Pustozersk fu costruita in un'area deserta di terra arida, da cui il nome che significa letteralmente \"laghi deserti\". Fu il pi\u00f9 estremo avamposto a nord della Moscovia nonch\u00e9 il primo insediamento sul Pe\u010dora. Pustozersk era stata pensata quale forte nei confini settentrionali dello Stato russo.\nCostitu\u00ec il centro amministrativo del volost' di Pustozersk per pi\u00f9 di due secoli e mezzo (fino al 1780). La citt\u00e0 ebbe il suo sviluppo pi\u00f9 importante nel XVII secolo quando vi furono esiliati personaggi del calibro di Artamon Matveev e Avvakum. Il punto dove quest'ultimo fu bruciato \u00e8 oggi ornato da innumerevoli croci di legno intagliate.\nNel XVIII secolo, Pustozersk perse gradualmente la sua importanza economica e inizi\u00f2 a spopolarsi a causa della scoperta di un itinerario pi\u00f9 conveniente verso la Siberia che attraversava gli Urali. Gli ultimi abitanti lasciarono la citt\u00e0 nei primi anni 1960. La Chiesa di Legno della Trasfigurazione, a oggi l'unica struttura rimanente di Pustozersk, \u00e8 stata trasportata nel vicino villaggio di Ust'e, situato sul Lago Gorodetskoe."}
{"id": "1502590", "revid": "110157", "url": "https://it.wikipedia.org/wiki?curid=1502590", "title": "Santana do Acara\u00fa", "text": "Santana do Acara\u00fa \u00e8 un comune del Brasile nello Stato del Cear\u00e1, parte della mesoregione del Noroeste Cearense e della microregione di Sobral."}
{"id": "1502591", "revid": "339392", "url": "https://it.wikipedia.org/wiki?curid=1502591", "title": "Pustozjorsk", "text": ""}
{"id": "1502593", "revid": "767487", "url": "https://it.wikipedia.org/wiki?curid=1502593", "title": "Santana do Cariri", "text": "Santana do Cariri \u00e8 un comune del Brasile nello Stato del Cear\u00e1, parte della mesoregione del Sul Cearense e della microregione di Cariri.\nSantana do Cariri ha dato il nome all'importante Lagerst\u00e4tte Formazione Santana, uno dei pi\u00f9 importanti giacimenti di fossili."}
{"id": "1502598", "revid": "287204", "url": "https://it.wikipedia.org/wiki?curid=1502598", "title": "Senador Pompeu", "text": "Senador Pompeu \u00e8 un comune del Brasile nello Stato del Cear\u00e1, parte della mesoregione di Sert\u00f5es Cearenses e della microregione di Sert\u00e3o de Senador Pompeu."}
{"id": "1502599", "revid": "767487", "url": "https://it.wikipedia.org/wiki?curid=1502599", "title": "Senador S\u00e1", "text": "Senador S\u00e1 \u00e8 un comune del Brasile nello Stato del Cear\u00e1, parte della mesoregione del Noroeste Cearense e della microregione di Sobral."}
{"id": "1502600", "revid": "110157", "url": "https://it.wikipedia.org/wiki?curid=1502600", "title": "Solon\u00f3pole", "text": "Solon\u00f3pole \u00e8 un comune del Brasile nello Stato del Cear\u00e1, parte della mesoregione di Sert\u00f5es Cearenses e della microregione di Sert\u00e3o de Senador Pompeu."}
{"id": "1502602", "revid": "110157", "url": "https://it.wikipedia.org/wiki?curid=1502602", "title": "S\u00e3o Benedito", "text": "S\u00e3o Benedito \u00e8 un comune del Brasile nello Stato del Cear\u00e1, parte della mesoregione del Noroeste Cearense e della microregione di Ibiapaba."}
{"id": "1502606", "revid": "37401", "url": "https://it.wikipedia.org/wiki?curid=1502606", "title": "Prima guerra d'Italia", "text": ""}
{"id": "1502608", "revid": "110157", "url": "https://it.wikipedia.org/wiki?curid=1502608", "title": "S\u00e3o Gon\u00e7alo do Amarante (Cear\u00e1)", "text": "S\u00e3o Gon\u00e7alo do Amarante \u00e8 un comune del Brasile nello Stato del Cear\u00e1, parte della mesoregione del Norte Cearense e della microregione di Baixo Curu."}
{"id": "1502610", "revid": "287204", "url": "https://it.wikipedia.org/wiki?curid=1502610", "title": "Promozione (pallacanestro femminile)", "text": "La Promozione \u00e8 il quinto ed ultimo livello della pallacanestro femminile in Italia.\nFino alla stagione 2006-2007, esisteva in Lombardia e in Sicilia. In passato, si \u00e8 disputato anche in Sardegna ed Emilia-Romagna (nei primi anni cinquanta era il terzo livello, al di sotto della Serie B.\nNel 2007-2008 era organizzato dal solo comitato regionale lombardo della Federazione Italiana Pallacanestro, in due gironi da dieci squadre ciascuno.\nNella stagione 2014-2015 questo campionato viene organizzato in 6 comitati regionali: Lombardia, Molise, Piemonte, Puglia, Sardegna e Veneto.\nLe squadre promosse vengono ammesse alla Serie C. Non esistono le retrocessioni.\nComposizione 2008-2009.\nLe squadre aventi diritto di partecipazione al Campionato di Promozione sono divise in due gironi, entrambi Lombardi:\nGIRONE A: Or.Ma. Malnate, B.C. Arlunese, Gabbro Basket, Pro Patria Busto, Carroccio Legnano, Ccsa Arese, Pall. Cesano Boscone, Basket 2000 Ponte Tresa, Pirelli RE Corbetta, Ardor Bollate.\nGIRONE B: San Gabriele Basket, San Carlo Nova Milanese, Basket Robbiano, Apl Lissone, Bk Team Femm. Cant\u00f9, Basket Open Varese, U.S. Vertematese, Casati Arcore.\nComposizione 2009-2010.\nLe squadre sono divise in quattro gironi, tutti in Lombardia:\nGIRONE A: Team 75 Lograto, UISP Manerbio, A.S.D. Club Basket Canneto, Adda Basket, A.S.S.I. Dil. Basket 99, U.S. Fionda Bagnolo, Basket 2000 San Giorgio A.D., ASD Ghost Basket.\nGIRONE B: U.S. Basket Como Dil., Basket Club Arlunese, Basket Femm. Gallarate A. Dil., A.S.D. BK Cosiovalt Bassavalle, Centro Basket Pescate, OR.MA. Basket Malnate, A.DIL. BK Team Femm.92 Cant\u00f9, Basket 2000 Ponte Tresa, A.D. Scuola Basket Diablo.\nGIRONE C: Pall. Melegnano A.S. Dil., Virtus Basket Binasco A.D., A.S.D. Pall. Cesano Boscone, A.DIL. Gamma Basket, ASDBT Congregatio Altae Turris, A.D. Pol. Tumminelli Romana, A.S.D. C.M .Basket 84, A.S. Ghost Basket, A.S.D. Basket Vignate, A.S.D. RT Waves Basket.\nGIRONE D: A.S.D. Usmate, O S D S, A.D. Gabbro Basket, G.S. ARS, A.S.DIL. Basket Open, C.C.S.A. A.S.D., GIO...ISSA, A.S.D. San Gabriele Basket, Basket Bettola, A.D. G.S. San Carlo Nova M.se."}
{"id": "1502611", "revid": "110157", "url": "https://it.wikipedia.org/wiki?curid=1502611", "title": "S\u00e3o Jo\u00e3o do Jaguaribe", "text": "S\u00e3o Jo\u00e3o do Jaguaribe \u00e8 un comune del Brasile nello Stato del Cear\u00e1, parte della mesoregione di Jaguaribe e della microregione di Baixo Jaguaribe."}
{"id": "1502615", "revid": "767487", "url": "https://it.wikipedia.org/wiki?curid=1502615", "title": "S\u00e3o Lu\u00eds do Curu", "text": "S\u00e3o Lu\u00eds do Curu \u00e8 un comune del Brasile nello Stato del Cear\u00e1, parte della mesoregione del Norte Cearense e della microregione di M\u00e9dio Curu."}
{"id": "1502619", "revid": "37401", "url": "https://it.wikipedia.org/wiki?curid=1502619", "title": "Lezione (filologia)", "text": "In filologia, il termine lezione (in latino, \"lectio\") indica ciascuna delle varianti testuali esistenti di un documento scritto antico nei testimoni che lo hanno tramandato. \nIl termine si riferisce in genere a una singola parola, ma pu\u00f2 riferirsi anche a una frase o perfino a un brano. \nIl censimento e la selezione delle varianti (o \"variantes lectiones\") \u00e8 compito essenziale per l'edizione critica di un testo."}
{"id": "1502621", "revid": "114848463", "url": "https://it.wikipedia.org/wiki?curid=1502621", "title": "Degradazione di Edman", "text": "La degradazione di Edman, dal nome di Pehr Edman che la svilupp\u00f2, \u00e8 un metodo che permette di sequenziare gli amminoacidi presenti all'interno dei peptidi. Questa consente di tagliare un solo residuo, quello N-terminale, il quale con l'isotiocianato di fenile (PITC) va a formare una feniltioidantoina facilmente identificabile con semplici tecniche analitiche.\nMeccanismo di reazione.\nIl feniltioisocianato reagisce con il gruppo amminico del residuo amminoacidico N-terminale convertendolo in un addotto feniltiocarbammilico; il legame successivo vicino al PTC viene rotto mediante trattamento con acido trifluoroacetico in ambiente anidro con liberazione dell'amminoacido N-terminale come derivato anilinotioazolinico. Il derivato amminoacidico viene estratto con solventi organici, convertito nella forma pi\u00f9 stabile feniltioidantoinica mediante trattamento con acidi diluiti e quindi identificato. Il derivato amminoacidico viene estratto mediante trattamento con solventi organici. La catena polipeptidica rimanente presenter\u00e0 ora all'estremit\u00e0 ammino terminale il secondo amminoacido della catena polipeptidica iniziale. Ripetendo il ciclo si possono identificare i successivi amminoacidi; mediante macchinari specializzati si possono sequenziare fino a 50 residui in modo del tutto automatico utilizzando delle apparecchiature note come sequenziatori.\nLimiti.\nEssendo attualmente l'affidabilit\u00e0 della reazione pari al 99% per ogni ciclo di reazione, non \u00e8 possibile sequenziare peptidi di lunguezza maggiore ai 50 amminoacidi. Inoltre i ponti disolfuro interferiscono con il PITC. Quindi \u00e8 necessario sia frammentare la catena polipeptidica sia eliminare i ponti disolfuro. Per la frammentazione si possono usare metodi enzimatici o metodi chimici. Per la rottura dei ponti disolfuro si utilizzano ossidazioni con acido performico o riduzioni con ditiotreitolo o beta-mercaptoetanolo."}
{"id": "1502622", "revid": "682087", "url": "https://it.wikipedia.org/wiki?curid=1502622", "title": "Bas-Sassandra", "text": ""}
{"id": "1502623", "revid": "2091899", "url": "https://it.wikipedia.org/wiki?curid=1502623", "title": "Sobral", "text": "Sobral \u00e8 un comune del Brasile nello Stato del Cear\u00e1, parte della mesoregione del Noroeste Cearense e della microregione di Sobral.\nLa citt\u00e0 \u00e8 sede della diocesi di Sobral e vi \u00e8 sita la cattedrale diocesana.\nSpedizioni di osservazione astronomica.\nNel 1919, in occasione di un'eclisse solare, furono organizzate due spedizioni per osservare le deflessioni della luce delle stelle passante vicino al bordo del sole oscurato: una a Sobral, nel nord-Est del Brasile, con gli astronomi Davidson e Crommelin, e una all'isola Pr\u00edncipe, nel golfo di Guinea, con gli astronomi Eddington e Cottingham.\nUna foto dell'eclissi solare del 29 maggio 1919 \u00e8 servita a dimostrare la non-invalidit\u00e0 della Teoria della relativit\u00e0 generale."}
{"id": "1502627", "revid": "1714743", "url": "https://it.wikipedia.org/wiki?curid=1502627", "title": "Enrico III di Brunswick-L\u00fcneburg", "text": "Biografia.\nEgli era figlio di Ernesto I di Brunswick-L\u00fcneburg.\nDiscendenza.\nEnrico spos\u00f2 nel 1569 la contessa Ursula di Sassonia-Lauenburg, figlia di Francesco I di Sassonia-Lauenburg ed ebbe i seguenti figli:"}
{"id": "1502628", "revid": "767487", "url": "https://it.wikipedia.org/wiki?curid=1502628", "title": "Bello mio, bellezza mia", "text": "Bello mio, bellezza mia \u00e8 un film del 1982 diretto da Sergio Corbucci. Si tratta del quarto (ed ultimo film) interpretato dalla coppia Giancarlo Giannini e Mariangela Melato.\nTrama.\nGennarino Lagan\u00e0 \u00e8 un siciliano poveraccio, che si d\u00e0 da fare con umili lavori per mantenere la famiglia, mentre i suoi lo spingono a cercare fortuna al Nord. Gennarino non lascerebbe mai la sua amata isola, se non fosse incappato in una relazione amorosa con Donna Egeria, moglie del boss mafioso Don Mim\u00ec. Per sfuggire a una sicura vendetta, sale su un treno merci. In sogno gli appare San Totino, che gli promette protezione in cambio di una vita regolata. Giunge cos\u00ec a Milano, dove conosce Armida , una donna di strada, che lo porta in casa sua, lo rende suo protettore e amante. Ma San Totino appare ancora a Gennarino e gli rimprovera la sua condizione di mantenuto: lui deve lavorare e Armida cambiare vita. Nel frattempo don Mim\u00ec rintraccia Gennarino, si vendica rimpinzandolo di un pessimo gelato, e poi lo assume al suo servizio: dovr\u00e0 recapitare delle misteriose scatole rosse.\nIntanto Gennarino ha conosciuto una fioraia sciancata, sorda e muta, con un viso d'angelo: Clarabella. Egli se ne innamora perdutamente e vuol farla curare e guarire. Armida nel frattempo \u00e8 ritornata alla sua Sicilia per rifarsi una vita normale. Anche Gennarino, dopo aver recapitato vari pacchi vuoti o quasi, partir\u00e0 con una scatola rossa colma di esplosivo per far saltare in aria la tribuna dello Stadio Adriatico\u00a0di Pescara, ove si trovano numerose personalit\u00e0 politiche. \u00c8 don Mim\u00ec che ha organizzato il complotto. Mentre Gennarino attende inconscio l'ora fatale, sente il canto di una donna che conosce: \u00e8 Armida, ormai divenuta un'onesta gelataia. Il loro incontro \u00e8 interrotto dalla comparsa di don Mim\u00ec e di Clarabella, piena di salute, mai stata n\u00e9 sordomuta n\u00e9 sciancata.\nI due, vedendo Gennarino col pacco rosso in mano che a momenti deve scoppiare, fuggono in un'auto. Gennarino vi getta la fatale scatola e, in un'esplosione tremenda, tutto salta in aria. Anche Gennarino, ferito gravemente, si trova ormai alle porte del paradiso, ove incontra San Totino. Ma Armida prega perch\u00e9 Gennarino guarisca e viene esaudita. Incominciano cos\u00ec una vita felice."}
{"id": "1502629", "revid": "729019", "url": "https://it.wikipedia.org/wiki?curid=1502629", "title": "Motomondiale 1955", "text": "La stagione 1955 \u00e8 stata la settima del Motomondiale.\nIl calendario era previsto inizialmente su 9 prove ma, dopo il gravissimo incidente avvenuto alla 24 Ore di Le Mans dell'11 giugno, le autorit\u00e0 svizzere decisero di annullare sia la prova del mondiale di Formula 1 che il Gran Premio motociclistico di Svizzera; per la classifica finale vennero pertanto disputate solo 8 gare.\nIl contesto.\nNessuna modifica venne introdotta sotto il profilo regolamentare dei punteggi: continuavano ad essere premiati i primi 6 piloti di ogni gran premio e, per la classifica annuale, erano considerati validi 5 risultati per la classe 500 e 4 per le altre classi.\nTra i costruttori in lizza per il titolo erano rimaste praticamente solo case italiane e tedesche visto che le britanniche AJS, Norton e Matchless avevano annunciato il loro disimpegno dall'evoluzione dei modelli precedenti e parteciparono in via ufficiale solo alle prove del campionato disputate sul loro territorio.\nI cinque titoli vennero cos\u00ec divisi tra le italiane Moto Guzzi, Gilera e MV Agusta e le tedesche NSU e BMW.\nDiversa la situazione per quanto riguarda i piloti: le classifiche delle due maggiori cilindrate furono appannaggio dei piloti britannici Geoff Duke e Bill Lomas (con quattro vittorie ciascuno, rispettivamente nella Classe 500 e nella Classe 350) con quest'ultimo che curiosamente gareggiava per la Moto Guzzi nelle classi maggiori e per la MV Agusta in quelle minori. Nella Classe 250 il titolo fu del pilota tedesco Hermann Paul M\u00fcller e nella Classe 125 del pilota italiano Carlo Ubbiali.\nAnche questa stagione, come altre volte in passato, ebbe degli strascichi definiti a tavolino in riunioni della FIM avvenute al termine del calendario delle gare: oltre al titolo assegnato a M\u00fcller furono assegnate numerose squalifiche ai piloti \"privati\" che, in occasione sempre del GP d'Olanda, avevano partecipato ad una sorta di sciopero bianco lamentandosi dell'importo esiguo degli ingaggi corrisposti dagli organizzatori. Ai piloti che avevano partecipato attivamente alla manifestazione furono comminati 6 mesi di esclusione dalle gare da scontarsi l'anno successivo, ma anche alcuni piloti ufficiali che avevano espresso il loro sostegno all'iniziativa erano stati inibiti dalle gare per durate variabili tra i 4 e i 6 mesi.\nLe classi.\nClasse 500.\nPer quanto avesse iniziato la stagione con un ritiro nel gran premio d'esordio in Spagna (curiosamente tale gran premio era stato anche l'ultimo della stagione precedente, di conseguenza ne avvennero due edizioni temporalmente consecutive), anche nel 1955, per il terzo anno di seguito, Geoff Duke su Gilera \u00e8 stato il dominatore incontrastato della stagione, ottenendo il successo in met\u00e0 delle 8 prove in calendario.\nAlle sue spalle si piazz\u00f2 il compagno di squadra Reg Armstrong, seguito da Umberto Masetti su MV Agusta. Proprio la MV aveva ingaggiato per la stagione di gare anche il rhodesiano Ray Amm ma il pilota perse la vita in un incidente pochi giorni prima dell'inizio del mondiale.\nIn un paio di occasioni e solo durante le prove, fece le sue prime apparizioni anche la nuova Moto Guzzi dotata del motore a 8 cilindri.\nClasse 350.\nPer la classe 350 vennero disputate 7 prove, tutte ad eccezione del Gran Premio motociclistico di Spagna, e il duello per la conquista del titolo fu tra piloti equipaggiati da Moto Guzzi e quelli equipaggiati da DKW. Delle due fu la prima indubbiamente la pi\u00f9 efficiente, tanto \u00e8 vero che tutti e sette i gran premi furono vinti da piloti Guzzi: 4 furono le vittorie di Bill Lomas che ottenne anche il titolo iridato e una ciascuno per Enrico Lorenzetti, Ken Kavanagh e Dickie Dale (quest'ultimo fu anche secondo in classifica generale).\nClasse 250.\nLa 250 si disput\u00f2 su solo 5 prove e la sua classifica finale venne decisa a tavolino dopo il termine della stagione.\nPer quanto la NSU si fosse ufficialmente ritirata al termine dell'anno precedente, l'assistenza che forn\u00ec in ogni caso a Hermann Paul M\u00fcller permise al pilota tedesco di aggiudicarsi il titolo, precedendo Cecil Sandford su Moto Guzzi e Bill Lomas su MV Agusta.\nA seguito di una riunione della FIM il titolo venne assegnato a M\u00fcller in seguito alla squalifica comminata a Bill Lomas per irregolarit\u00e0 durante il GP d'Olanda dove aveva tagliato per primo il traguardo.\nClasse 125.\nIl calendario della categoria di minor cilindrata si svilupp\u00f2 su 6 prove (non si disput\u00f2 n\u00e9 in Belgio, n\u00e9 nell'Ulster) e vide al termine della stagione tre piloti della MV Agusta ai primi tre posti in classifica: il titolo and\u00f2 a Carlo Ubbiali, seguito da Luigi Taveri e da Remo Venturi.\nUbbiali non ebbe peraltro particolari problemi ad aggiudicarsi il campionato avendo vinto 5 delle 6 prove in programma, lasciando a Taveri solo la vittoria nel gran premio inaugurale in Spagna.\nClasse sidecar.\nAnche nel 1955 le gare delle motocarrozzette furono dominate da piloti equipaggiati con veicoli BMW e che si aggiudicarono tutte le 6 prove in calendario e i primi 3 posti nella classifica generale."}
{"id": "1502635", "revid": "33893", "url": "https://it.wikipedia.org/wiki?curid=1502635", "title": "Film italiano", "text": ""}
{"id": "1502638", "revid": "14691", "url": "https://it.wikipedia.org/wiki?curid=1502638", "title": "Dengu\u00e9l\u00e9", "text": ""}
{"id": "1502639", "revid": "767487", "url": "https://it.wikipedia.org/wiki?curid=1502639", "title": "Calice (botanica)", "text": "Il calice \u00e8 l'insieme dei sepali; costituisce il primo verticillo del perianzio del fiore diclamide. Racchiude gli altri organi del fiore prima ch'esso sbocci, proteggendoli. Assieme alla corolla forma il perianzio.\nClassificazione.\nI sepali sono foglie modificate; generalmente verdi, possono assumere aspetto di petalo, e colorarsi, e allora vengono detti \"petaloidi\". In ogni caso, essi possono essere fusi in varia misura, e allora il calice si dice \"gamosepalo\", o del tutto liberi, e quindi inseriti singolarmente sul ricettacolo, nel qual caso il calice si dice \"dialisepalo\".\nDurante lo sviluppo del fiore, il calice pu\u00f2 subire differenti destini: se esso cade precocemente, si dice \"caduco\" o \"deciduo\"; se si conserva sul frutto, \u00e8 \"persistente\"; se, infine, non soltanto \u00e8 persistente, ma si accresce fino a formare un involucro attorno al frutto, allora viene detto \"accrescente\".\nLa forma del calice dipende, naturalmente, dalla disposizione dei sepali; esso dicesi \"cilindrico,\" se ha la forma di un cilindro, \"campanulato,\" se ha la forma di una piccola campana, \"urceolato\", se presenta un rigonfiamento nella parte mediana, cos\u00ec, da assomigliare a un orcio, \"galeato\", se ha la forma di un elmo, eccetera. In base alla posizione dei sepali rispetto al ricettacolo viene definito \"chiuso\" quando i sepali si toccano nei margini; \"spiegato\" se rimangono orizzontali e \"reflesso\" se appaiono rovesciati verso il basso."}
{"id": "1502641", "revid": "71433", "url": "https://it.wikipedia.org/wiki?curid=1502641", "title": "Too little, too late", "text": ""}
{"id": "1502642", "revid": "14691", "url": "https://it.wikipedia.org/wiki?curid=1502642", "title": "Dix-Huit Montagnes", "text": ""}
{"id": "1502643", "revid": "14691", "url": "https://it.wikipedia.org/wiki?curid=1502643", "title": "Montagnes", "text": ""}
{"id": "1502645", "revid": "14691", "url": "https://it.wikipedia.org/wiki?curid=1502645", "title": "Regione delle Diciotto Montagne", "text": ""}
{"id": "1502649", "revid": "232134", "url": "https://it.wikipedia.org/wiki?curid=1502649", "title": "Obbiettivo", "text": ""}
{"id": "1502652", "revid": "599013", "url": "https://it.wikipedia.org/wiki?curid=1502652", "title": "Jim Montgomery", "text": "Specializzato nello stile libero, ha vinto tre medaglie d'oro e una di bronzo alle olimpiadi di Montr\u00e9al 1976: oro nei 100\u00a0m e nelle staffette 4x200\u00a0m sl e 4x100\u00a0m misti; bronzo nei 200\u00a0m sl.\n\u00c8 stato il primo uomo a scendere sotto il muro dei 50\" nei 100 stile libero, il 25 luglio 1976 durante i Giochi Olimpici di Montreal.\n\u00c8 diventato uno dei Membri dell'International Swimming Hall of Fame. \n\u00c8 stato primatista mondiale nei 100\u00a0m sl e in tutte le staffette."}
{"id": "1502654", "revid": "15756", "url": "https://it.wikipedia.org/wiki?curid=1502654", "title": "Principato di Calenberg", "text": "Il Principato di Calenberg fu una divisione dinastica del Ducato di Brunswick-L\u00fcneburg, appartenente al Sacro Romano Impero. Esso esistette come entit\u00e0 separata dal 1485 al 1705, quando venne unito per formare il Ducato di L\u00fcneburg-Celle, chiamato poi ad essere parte del Regno di Hannover.\nTerritorio.\nQuando Eric I scelse il Principato di Calenberg come parte della propria eredit\u00e0 nel 1495, egli descrisse quest'area come \"la terra tra il fiume Leine e il Deister\". Questa descrizione geografica, ad ogni modo, non fu mai totalmente corretta. Infatti il principato si estendeva a ovest del Leine da Schulenburg sino a Neustadt am R\u00fcbenberge a nord sino ai piedi del Deister. A sud-ovest il territorio si estendeva sino a Hameln e quindi al Weser, ben oltre il Deister.\nLa citt\u00e0 di Hannover fu sempre molto indipendente dal dominio dei Guelfi, anche se non era formalmente una libera citt\u00e0 imperiale. Fu solo con Giorgio di Brunswick-Calenberg, che fu un celebre generale della Guerra dei Trent'anni che la citt\u00e0 divenne residenza ufficiale, nel 1736 e come tale Hannover pot\u00e9 essere vista come parte del Principato di Calenberg.\nForte era anche il legame che dal 1463 esisteva con il Principato di Gottinga e come tale spesso i due venivano riuniti genericamente sotto il nome di \"Principati di Calenberg\".\nAttualmente, col nome di Calenberg, si intende la regione compresa tra Hannover e il Deister.\nStoria.\nOrigini e fondazione del castello di Calenberg.\nOriginariamente il territorio apparteneva al Ducato di Sassonia ma nel 1180, dopo il banno imperiale che era stato imposto a Enrico il Leone, egli perse le sue terre ducali in Sassonia e Baviera. ad ogni modo nel 1235 suo nipote, Ottone il Bambino, venne promosso al rango di principe come risultato della riconciliazione tra gli Hohenstaufen e la casa dei Guelfi a cui Enrico il Leone stesso apparteneva ed il territorio di Calenberg venne concesso come bene allodiale al nuovo ducato indipendente di Brunswick-L\u00fcneburg. Nella regione ad ovest di Hannover, i Guelfi avevano gi\u00e0 numerosi beni allodiali e pertanto tale area venne disputata tra la loro casata ed i vescovati di Hildesheim e Minden. L'area venne retta a lungo da dinastie comitali come i conti di W\u00f6lpe a nord-ovest, ed i conti di Hallermund a sud-est oltre ai conti di Rhoden ad ovest e ad Hannover.\nNel 1292 il duca Ottone II di L\u00fcneburg della linea di L\u00fcneburg dei Guelfi, soggiog\u00f2 la regione. Precedentemente egli aveva ottenuto in feudo dal vescovo di Hildesheim anche la citt\u00e0 di Hannover. Ad ogni modo egli fond\u00f2 in quest'occasione il Castello di Calenberg, posto in posizione strategica a 13 chilometri da Hildesheim, in contromossa di modo da ridurre il potere dei vescovi di quella sede sull'area di Hannover.\nAmministrativamente l'area era inizialmente definita col nome di \"Vogtei\" di Lauenrode (dal nome del Castello di Lauenrode presso Hannover, luogo da cui i Guelfi governavano il territorio). Con l'estinzione della linea dei Guelfi di L\u00fcneburg, scoppi\u00f2 la Guerra di successione del L\u00fcneburg (1371\u201388) durante la quale il Castello di Lauenrode venne distrutto dai cittadini di Hannover. Il \"Vogtei\" venne dunque spostato al Castello di Calenberg.\nLa divisione dell'eredit\u00e0 dei Guelfi.\nI duchi della dinastia dei Guelfi non ereditavano le loro terre secondo la regola della primogenitura e come risultate, nel terdo medioevo, sussisteva una grande frammentazione di stati nei loro territori. Nel 1400 il \"Vogtei\" di Calenberg pass\u00f2 alla linea dei Guelfi di Wolfenb\u00fcttel. Nel 1408 e nel 1409 furono in grado di acquisire la Contea di Everstein e la Signoria di Homburg dopo l'estinzione delle rispettive famiglie regnanti. Questi possedimenti si aggiunsero al \"Vogtei\" di Calenberg. In un'altra divisione d'eredit\u00e0 della casata dei Guelfi nel 1432 - la nona secondo Gudrun Pischke - l'area venne suddivisa ulteriormente dai duchi di Brunswick, Guglielmo il Vecchio ed Enrico che avevano ereditato il governo congiunto di Wolfenb\u00fcttel. Mentre Enrico ricevette il territorio di L\u00fcneburg, Guglielmo venne ricompensato con la nuova creazione del principato di Calenberg. La signoria per\u00f2 a quel tempo non aveva ancora nome e consisteva in una serie di diritti nell'area compresa tra il Principato di L\u00fcneburg, il Deister e il fiume Leine, cos\u00ec come sulla Contea di W\u00f6lpe, sulla signoria di Hallermunt e sui domini di Homburg e Everstein.\nBecause the Welf princes all carried the title of Duke of Brunswick and L\u00fcneburg and the territories they ruled were principalities within the Duchy of Brunswick-L\u00fcneburg, their dominions were named after the main castle or town. William spent most of his time at Calenberg Castle from where he administered the territory. As a result it is probable that the name of the Principality of Calenberg emerged during this time.\nL'unificazione con Gottinga.\nGuglielmo succedette al trono nel 1442 e nel 1463 prese possesso anche del Principato di Gottinga. L'unificazione con Calenberg sembrava ora pi\u00f9 che possibile ma per distinguere le due terre, ora separate semplicemente da alcune colline ed altipiani della valle del Leine, Calenberg veniva solitamente indicato come \"Unterwald\" (\"Bassa Foresta\"), mentre Gottinga \"Oberwald\" (\"Alta Foresta\").\nNel 1473 Guglielmo eredit\u00f2 anche il principato di Wolfenb\u00fcttel da suo fratello il quale non aveva figli, ma cedette la sovranit\u00e0 su Calenberg ai suoi figli Guglielmo il Giovane e Federico, conosciuto come \"il Senza pace\" o \"il Turbolento\".\nDopo la morte di Guglielmo I nel 1482 entrambi i suoi figli esercitarono la reggenza. In un accordo datato 1\u00ba agosto 1483, ad ogni modo, essi suddivisero i loro diritti (\"Mutschierung\"): il figlio minore Federico ottenne i diritti su Calenberg e Gottinga, e suo fratello Guglielmo II ottenne i diritti su Wolfenb\u00fcttel. Guglielmo depose poi suo fratello Federico nel 1484/85 dichiarandolo insano di mente, anche se le ragioni per questa deposizione sono ancora oggi dibattute dagli storici. Pertanto Guglielmo II riusc\u00ec per breve tempo a riunificare tutti i domini della casata. Alla morte di Federico nel 1495, Guglielmo decise di dividere lo stato nuovamente e lasci\u00f2 il Principato di Brunswick-Wolfenb\u00fcttel al suo figlio primogenito Enrico.\nEric I, Elisabetta ed Eric II.\nIl figlio minore, Eric I ricevette Calenberg e Gottinga dando vita alla linea dei Guelfi di Calenberg, altrimenti detta Casa di Brunswick-L\u00fcneburg. Nel nuovo territorio cos\u00ec formato, il nome di Calenberg venne restaurato ed utilizzato per indicare entrambe le parti dello stato. Per il periodo di governo di Eric I e di suo figlio Eric II, ad ogni modo il nome ufficiale del dominio fu quello di \"Principato di Calenberg-Gottinga\" dal momento che all'interno continuava a mantenere parlamenti separati e separati consigli. La cancelleria per l\"Unterwald\" venne posta di sede a Neustadt on R\u00fcbenberge e quella per l\"Oberwald\" a M\u00fcnden, ove si trovava anche la \"Residenz\" ed il castello signorile.\nSotto Eric I, il Castello di Calenberg venne espanso e portato ad essere una potente fortezza. Nell'area venne costruito anche il castello di Erichsburg presso Dassel la cui costruzione inizi\u00f2 nel 1527. Eric I venne sconfitto nel 1519 nella Battaglia di Soltau ma diplomaticamente fu in grado di vincere l'Imperatore Carlo V ed aggiungere gran parte del Vescovato di Hildesheim ai propri domini.\nEric era ostile alla religione protestante. La sua seconda moglie, Elisabetta di Brandeburgo (che aveva sposato nel 1525), ad ogni modo si convert\u00ec alla nuova dottrina nel 1535 e la diffuse a corte a M\u00fcnden. Dopo la morte di Eric ella prese il governo per il figlio Eric II che ancora si trovava in minore et\u00e0 ed implement\u00f2 ancora di pi\u00f9 la diffusione della riforma nel principato nominando quale sovrintendente Antonius Corvinus. Eric II, ad ogni modo, si convert\u00ec al cattolicesimo nel 1547 anche se era stato cresciuto secondo il credo evangelico dalla madre, fatto che comunque non gli riusc\u00ec di scacciare il protestantesimo dalle sue terre in quanto il suo potere si dimostr\u00f2 sempre perlopi\u00f9 debole. Egli infatti fu per gran parte della sua vita mercenario all'estero e dipendente finanziariamente da altri. Nel 1574 fece costruire il Castello di Landestrost in stile rinascimentale italiano.\nNel 1582 quando si estinse la linea dei conti di Hoya, gran parte dei loro possedimenti pass\u00f2 al principato di Calenberg cos\u00ec come due anni pi\u00f9 tardi, nel 1584 Calenberg acquis\u00ec la contea di Diepholz.\nLa Guerra dei Trent'anni.\nAlla morte id Eric II nel 1584 il principato di Calenberg-Gottinga pass\u00f2 nuovamente alla linea dei Guelfi di Wolfenb\u00fcttel. Nella Guerra dei Trent'anni il fratello del duca Federico Ulrico, Cristiano, port\u00f2 la guerra nello stato. Dopo che le truppe danesi guidate dal re Cristiano IV vennero sconfitte dal generale Johann t'Serclaes von Tilly della lega cattolica nella Battaglia di Lutter, Tilly occup\u00f2 l'intero principato nel 1626 e solo le citt\u00e0 di Brunswick e Hannover non poterono essere catturate.\nQuando il duca Federico Ulrico mor\u00ec senza eredi nel 1634, la linea di Wolfenb\u00fcttel si estinse con lui. Nel 1635 il duca Augusto il Vecchio della linea di L\u00fcneburg ricevette quindi il principato di Calenberg-Gottinga. Dopo la sua morte nel 1636 suo fratello minore Giorgio divenne erede del principato. Egli si distinse come generale per parte svedese e nel 1637 riusc\u00ec a recuperare tutti i domini di famiglia. Egli inizialmente occup\u00f2 Hildesheim, ma mosse la propria residenza ad Hannover ove aveva anche fatto costruire una fortezza. Dopo la sua morte nel 1641 venne conclusa una pace separata con l'Imperatore il quale riottenne come feudo imperiale l'Abbazia di Hildesheim. I figli di Giorgio, Cristiano Luigi, Giorgio Guglielmo, Giovanni Federico e Ernesto Augusto ressero il principato di Calenberg-Gottinga in successione.\nIl principato nell'Elettorato.\nNel 1665 il principato di Grubenhagen, la cui linea si era estinta nel 1596, dopo lunghi dibattiti, venne assegnato alla dinastia di Calenberg. Il figlio minore di Giorgio, Ernesto Augusto, il quale govern\u00f2 lo stato a partire dal 1679, port\u00f2 avanti una fruttuosa politica e nel 1689 riusc\u00ec ad ereditare anche il ducato di Sassonia-Lauenburg. Ernesto Augusto si schier\u00f2 dalla parte dell'Imperatore ed introdusse il diritto di primogenitura. Nel 1692 per i suoi servizi all'Imperatore, venne ricompensato con la concessione del titolo di Principe Elettore. Nel 1705 la casata reggente divenne anche regnante sul regno di Gran Bretagna e come tale da allora l'elettorato entr\u00f2 nell'orbita inglese.\nPrincipi di Calenberg.\nEric I era il figlio minore di Guglielmo IV, che regn\u00f2 sui territori di Wolfenb\u00fcttel e Gottinga nel Brunswick-L\u00fcneburg. Nel 1491, egli cedette il governo di Wolfenb\u00fcttel a favore dei suoi figli, Enrico IV ed Eric; nel 1494 essi divisero i territori tra di loro. La porzione pi\u00f9 a est, la ottenne Eric, che divenne quindi il Principato di Calenberg.\nCasata di Calenberg.\nAlla morte di Eric II, Calenberg venne acquisita dai discendenti di Enrico IV che governavano a Wolfenb\u00fcttel.\nCasata di Wolfenb\u00fcttel.\nAlla morte di Federico Ulrico, le sue terre vennero divise tra le case di L\u00fcneburg e Dannenberg, per formare i ducati di Calenberg e Wolfenb\u00fcttel.\nCasata di L\u00fcneburg.\nSuccessivamente, sotto il governo di Giorgio III d'Inghilterra, a seguito delle guerre napoleoniche, l'Elettorato di Hannover fu trasformato dell'omonimo regno.\nEconomia e societ\u00e0.\nIl Principato di Calenberg era inizialmente un piccolissimo territorio che successivamente seppe espandersi sul territorio circostante. Dal regno di Giorgio di Calenberg nel 1636, il principato ebbe 140 anni di governo continuo della medesima dinastia che vi prest\u00f2 molta cura allo sviluppo interno, ed in particolare nei villaggi di Brunswick, Hildesheim e L\u00fcneburg. Vennero creati nuovi centri e nuove residenze a Wolfenb\u00fcttel e Celle, oltre che ovviamente alla citt\u00e0 di Hannover che venne significativamente implementata.\nFu solo dopo l'elevazione dell'area ad Elettorato che il principato di Calenberg divenne il nucleo dell'attuale stato della Bassa Sassonia.\nLa vera industrializzazione dell'area giunse solo durante il periodo di occupazione francese. L'industriale Johann Egestorff (1772\u20131834), tra il 1803 ed il 1813 fu in grado di creare delle cave per l'estrazione della limonite sui \"Lindener Berg\", ad ovest di Hannover. Suo figlio, Georg Egestorff, fond\u00f2 una compagnia per la lavorazione del ferro. I villaggi di Calenberg e Linden divennero cos\u00ec centri industriali di rilievo nell'area."}
{"id": "1502660", "revid": "767487", "url": "https://it.wikipedia.org/wiki?curid=1502660", "title": "Ciulni\u021ba", "text": "Ciulni\u021ba \u00e8 un comune della Romania di 2.506 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 4 villaggi: Ciulni\u021ba, Ion Ghica, Iv\u0103ne\u0219ti, Poiana."}
{"id": "1502661", "revid": "287204", "url": "https://it.wikipedia.org/wiki?curid=1502661", "title": "Ciulnita", "text": ""}
{"id": "1502668", "revid": "1776051", "url": "https://it.wikipedia.org/wiki?curid=1502668", "title": "Cocora", "text": "Cocora \u00e8 un comune della Romania di 2.067 abitanti, ubicato nel distretto di Ialomi\u021ba, nella regione storica della Muntenia."}
{"id": "1502671", "revid": "599013", "url": "https://it.wikipedia.org/wiki?curid=1502671", "title": "Bruce Furniss", "text": "Specializzato nello stile libero e nei misti, ha vinto due medaglie d'oro alle olimpiadi di Montreal 1976: nei 200\u00a0m sl e nella staffetta 4x200\u00a0m sl.\n\u00c8 diventato uno dei Membri dell'International Swimming Hall of Fame. \n\u00c8 stato primatista mondiale dei 200\u00a0m sl, dei 200\u00a0m misti e delle staffette 4x100\u00a0m e 4x200\u00a0m sl."}
{"id": "1502673", "revid": "287204", "url": "https://it.wikipedia.org/wiki?curid=1502673", "title": "James Montgomery", "text": ""}
{"id": "1502675", "revid": "729019", "url": "https://it.wikipedia.org/wiki?curid=1502675", "title": "Motomondiale 1956", "text": "La stagione 1956 \u00e8 stata l'ottava del Motomondiale. Per quanto inizialmente prevista su 9 prove come l'anno precedente, Francia e Svizzera, anche in seguito al disastroso incidente alla 24 Ore di Le Mans del 1955, rinunciarono all'organizzazione dei gran premi e anche il GP di Spagna venne tolto dal calendario. Il risultato fu che la stagione di gare fu composta di solo sei prove, disputatesi tutte in Europa; d'altra parte fu per\u00f2 anche la prima edizione dall'istituzione del mondiale nel 1949 in cui tutte le classi furono presenti in ogni gran premio.\nIl contesto.\nNessuna novit\u00e0 venne introdotta per quanto riguarda i sistemi di punteggio che restarono uguali al passato.\nL'anno inizi\u00f2 per\u00f2 con gli strascichi giudiziari dell'anno precedente, con molti piloti, tra cui il detentore del titolo della 500 Geoff Duke, squalificati sino al 30 giugno e quindi impossibilitati a partecipare alle prime due prove in calendario, il Tourist Trophy previsto a partire dal 6 giugno e il GP d'Olanda del 30 giugno.\nSempre prima dell'inizio effettivo del campionato due lutti colpirono il motociclismo: in due diversi incidenti perirono Karl Remmert, passeggero di sidecar che con il pilota Willi Faust era il campione in carica, e Fergus Anderson che, dopo un anno sabbatico, aveva deciso di ritornare al motociclismo attivo.\nNel 1956 si videro alla partenza dei gran premi per la prima volta due case motociclistiche ceche, la Jawa e la \u010cZ; solo la seconda otterr\u00e0 per\u00f2 punti validi per la classifica delle 250. Esordio nelle competizioni anche da parte della Ducati che ottenne i suoi primi punti in Classe 125.\nLa stagione si concluse il 9 settembre con il GP delle Nazioni e i titoli furono conquistati da John Surtees in 500, da Bill Lomas in 350, da Carlo Ubbiali sia in classe 250 che in 125 e dalla coppia Wilhelm Noll/Fritz Cron tra i sidecar.\nTra gli avvenimenti curiosi dell'anno da citare il fatto che nel GP del Belgio, per la prima volta nella storia, tutte le vittorie nelle gare \"in singolo\" sono state appannaggio di motociclette dello stesso costruttore, la MV Agusta. Altrettanto particolare il caso di Frank Cope, pilota britannico che ottenne dei punti mondiali in classe 125 ad un'et\u00e0 superiore ai 60 anni, stabilendo un record.\nAltro record fu quello di John Surtees che si aggiudic\u00f2 il suo primo mondiale nella classe regina all'et\u00e0 di soli 22 anni e 182 giorni.\nLe classi.\nClasse 500.\nPur essendo incappato in un incidente durante il GP di Germania della classe 350 che precedeva la gara della classe regina e che gli impedir\u00e0 di prendere parte alle ultime corse della stagione, John Surtees ottenne il suo primo titolo iridato in sella ad una MV Agusta, seguito in classifica da Walter Zeller, con la marca esordiente BMW.\nNel Gran Premio motociclistico di Germania c'\u00e8 da registrare quella che si riveler\u00e0 l'ultima vittoria di una Norton ufficiale in un gran premio. Negli altri gran premi 3 furono le vittorie di Surtees e due di piloti Gilera, Reg Armstrong nell'Ulster (il pilota poi annuncer\u00e0 il suo ritiro al termine della stagione) e Geoff Duke (campione del mondo in carica) che, dopo aver saltato i primi due gran premi per squalifica e aver ottenuto due ritiri, vinse infine il Gran Premio motociclistico delle Nazioni.\nClasse 350.\nAl termine del campionato vinto da Bill Lomas su Moto Guzzi, alle spalle del vincitore si registr\u00f2 un ex aequo tra il suo compagno di squadra Dickie Dale e August Hobl su DKW. La casa tedesca (che schierava una 3 cilindri due tempi) si ritir\u00f2 a fine stagione.\nClasse 250.\nIl campionato delle 250 non ebbe particolare storia: Carlo Ubbiali su una MV Agusta si impose in 5 delle 6 prove in programma, precedendo agevolmente in classifica lo svizzero Luigi Taveri su una moto gemella (Taveri ottenne anche l'unica altra vittoria) e Enrico Lorenzetti su una Moto Guzzi.\nClasse 125.\nCome gi\u00e0 in 250, Carlo Ubbiali e la MV Agusta si dimostrarono un'accoppiata quasi invincibile: la stagione si concluse con 5 vittorie ed un secondo posto in sei gare, lasciando poco spazio ai piloti successivi in classifica, Romolo Ferri su Gilera e Luigi Taveri nuovamente su MV Agusta (gi\u00e0 secondo in classe 250).\nFerri ottenne la vittoria nel Gran Premio motociclistico dell'Ulster segnando cos\u00ec anche la prima vittoria della Gilera in questa classe dall'inizio della storia del mondiale.\nClasse sidecar.\nDopo quello ottenuto nel mondiale 1954, Wilhelm Noll e Fritz Cron si ripeterono quest'anno a bordo della loro BMW, ottenendo la vittoria in 3 delle 6 prove disputate."}
{"id": "1502677", "revid": "599013", "url": "https://it.wikipedia.org/wiki?curid=1502677", "title": "Karlheinz Pflipsen", "text": "Carriera.\nClub.\nCentrocampista, gioc\u00f2 dal 1989 al 1999 al Borussia M\u00f6nchengladbach accanto a campioni come Stefan Effenberg e Martin Dahlin. Con il Borussia vinse la Coppa di Germania nel 1995 contro il e perse l'edizione del 1992 contro l'.\nNel 1999 fu acquistato dal e mostr\u00f2 nel campionato greco la sua classe. Nel match di Champions League tra Panathinaikos e Deportivo de La Coru\u00f1a gli si ruppe un legamento crociato della gamba sinistra.\nSuccessivamente gioc\u00f2 per Alemannia Aachen e termin\u00f2 la carriera nelle file del Monaco 1860 nel 2005.\nNazionale.\nCon la disput\u00f2 una sola partita il 13 settembre 1993, contro gli USA (4-3)."}
{"id": "1502680", "revid": "767487", "url": "https://it.wikipedia.org/wiki?curid=1502680", "title": "Cos\u00e2mbe\u0219ti", "text": "Cos\u00e2mbe\u0219ti \u00e8 un comune della Romania di 1.758 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 2 villaggi: Cos\u00e2mbe\u0219ti e Gimb\u0103\u0219ani."}
{"id": "1502683", "revid": "287204", "url": "https://it.wikipedia.org/wiki?curid=1502683", "title": "Cosambesti", "text": ""}
{"id": "1502689", "revid": "12290", "url": "https://it.wikipedia.org/wiki?curid=1502689", "title": "U.S.Agent", "text": ""}
{"id": "1502690", "revid": "767487", "url": "https://it.wikipedia.org/wiki?curid=1502690", "title": "Co\u0219ereni", "text": "Co\u0219ereni \u00e8 un comune della Romania di 4.499 abitanti, ubicato nel distretto di Ialomi\u021ba, nella regione storica della Muntenia."}
{"id": "1502691", "revid": "287204", "url": "https://it.wikipedia.org/wiki?curid=1502691", "title": "Cosereni", "text": ""}
{"id": "1502692", "revid": "599013", "url": "https://it.wikipedia.org/wiki?curid=1502692", "title": "John Naber", "text": "Biografia.\nVinse quattro medaglie d'oro e una d'argento ai Giochi olimpici di Montr\u00e9al 1976: oro nei 100\u00a0m e 200\u00a0m dorso e nelle staffette 4x200\u00a0m sl e 4x100\u00a0m misti; argento nei 200\u00a0m sl. \u00c8 stato primatista mondiale nei 100\u00a0m e 200\u00a0m dorso e nelle staffette 4x200\u00a0m sl e 4x100\u00a0m misti; in particolare, i record dei 100 e 200 dorso furono battuti solo sette anni dopo dal connazionale Rick Carey, ai Campionati americani del 1983.\nNel 1982 divent\u00f2 uno dei membro dell'International Swimming Hall of Fame.\nPalmar\u00e8s.\nCampionati mondiali.\n nei 200\u00a0m dorso"}
{"id": "1502693", "revid": "767487", "url": "https://it.wikipedia.org/wiki?curid=1502693", "title": "Dr\u0103goe\u0219ti (Ialomi\u021ba)", "text": "Dr\u0103goe\u0219ti \u00e8 un comune della Romania di 928 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 5 villaggi: Chiroiu-P\u0103m\u00e2nteni, Chiroiu-Satu Nou, Chiroiu-Ungureni, Dr\u0103goe\u0219ti, Valea Bisericii."}
{"id": "1502701", "revid": "838137", "url": "https://it.wikipedia.org/wiki?curid=1502701", "title": "Stephen Holland", "text": "Specializzato nello stile libero, ha vinto ad appena 15 anni la medaglia d'oro nei m sl ai Belgrado 1973, dove stabil\u00ec il record mondiale sulla distanza, e la medaglia di bronzo nei m sl alle Olimpiadi di Montr\u00e9al 1976. A Belgrado la sua impresa fu contraddistinta da un fatto unico nella storia delle finali di nuoto: sia lui che il nuotatore USA Rick De Mont secondo classificato nuotarono in realt\u00e0 per mt. Infatti, non avendo correttamente contato le vasche effettuate, sia Holland che il secondo classificato non si fermarono ai mt ma nuotarono ancora per altri 100 mt (2 vasche) prima di fermarsi avvisati acusticamente in acqua.\n\u00c8 stato primatista mondiale negli 800\u00a0m e m sl."}
{"id": "1502706", "revid": "92723", "url": "https://it.wikipedia.org/wiki?curid=1502706", "title": "Culto imperiale", "text": "Il culto imperiale \u00e8 una forma di culto dedicata nell'ambito della religione romana all'Imperatore e all'Impero, personificato nella dea Roma.\nCaratteristiche e modalit\u00e0.\nLe origini del culto imperiale vanno ricercate nel mondo classico del II secolo a.C., quando nacque il culto della dea Roma, personificazione del dominio imperiale dello Stato romano.\nGi\u00e0 nel I secolo a.C. Silla, Pompeo e Cesare cercarono di diffondere il culto della propria persona, in particolare Giulio Cesare cerc\u00f2 di dar vita al culto dell'imperatore, a cui riusc\u00ec a dare le basi. Alla sua morte Giulio Cesare venne proclamato \"divus\", equiparato quindi ad un dio, e venne istituito il suo culto.\nQuando Ottaviano venne proclamato Augusto, numerose citt\u00e0 orientali chiesero di poterlo onorare, ma il culto dell'imperatore vivente era diffuso solo nell'oriente, per cui Augusto diede indicazioni precise: il suo culto doveva essere associato a quello della Dea Roma e poteva essere praticato solo da abitanti dell'oriente. Nonostante ci\u00f2 spesso il suo culto venne distinto da quello di Roma.\nIl culto imperiale, come tutti gli altri culti pagani, ebbe termine con l'editto di Tessalonica di Teodosio I, quando fu sostituito dalla religione cristiana e dalla concezione dell'Imperatore e dell'Impero come garanti dell'ordine divino monoteista.\nIl culto di Roma.\nIl culto di Roma personificata si diffuse rapidamente nel corso del III secolo a.C. da Smirne ai territori greci, e in breve arriv\u00f2 nella stessa citt\u00e0 di Roma. A Roma veniva reso onore dai generali vittoriosi ed infatti il suo culto aveva caratteri pi\u00f9 politici che religiosi. Questo culto risultava importante per diffondere un'immagine sacrale e dunque inviolabile del dominio romano.\nSono documentate anche divinit\u00e0 astratte connesse al culto imperiale, tra cui \"Victoria\", \"Spes\", \"Aeternitas\", \"Concordia\", \"Providentia\", \"Bonus\", \"Eventus\", \"Libertas\" e \"Pax\". Tali forze divine rappresentavano i caratteri con i quali la Roma imperiale desiderava presentare se stessa e il proprio potere ai popoli sottomessi.\nIl culto dell'Imperatore: il \"Genio imperiale\" e la \"deificazione\".\nFondamentale nel culto imperiale erano gli atti religiosi rivolti verso l'Imperatore.\nAnzitutto vi era il culto del Genio dell'Imperatore: tale forma permetteva infatti di rivolgere l'atto religioso anche al sovrano vivente, senza per questo contravvenire ai principi della religione romana, che al contrario di quanto avveniva in Oriente, non concepiva il concetto di uomo-dio.\nNell'Urbe l'inizio del culto dell'imperatore si ebbe appunto con l'introduzione del \"genius Augusti\", cio\u00e8 dello spirito di Augusto o, meglio, del suo nume tutelare. Non si trattava dunque di un vero e proprio culto dell'imperatore ancora vivente (che non venne tuttavia vietato l\u00e0 dove sorgeva spontaneamente), essendo tale tradizione estranea ai cittadini romani, ma di un culto rivolta alla sua divinit\u00e0 tutelare. Alla sua morte, per\u00f2, anche Augusto venne proclamato \"divus\" con un atto pubblico del Senato romano (la \"deificatio\"), potendo in tal modo divenire direttamente oggetto di attenzioni religiose. All'imperatore divinizzato venivano quindi eretti templi, coi propri collegi sacerdotali, e dedicate festivit\u00e0 in corrispondenza del \"dies natalis\".\nLo stesso avvenne per la maggior parte dei successivi imperatori: da una parte il culto del genio dell'imperatore vivente, che era un atto dovuto da tutti i cittadini dell'Impero, dall'altro il culto personale riservato a quei sovrani che venivano riconosciuti come \"divini\" dopo la morte. Fu proprio l'opposizione al culto imperiale presentata dai Cristiani una delle cause delle persecuzioni cui and\u00f2 incontro, sin dal I secolo la nuova religione.\nIl culto imperiale continu\u00f2 a fiorire fino al III secolo, con l'imperatore Alessandro Severo, dopodich\u00e9 questo genere di culto and\u00f2 lentamente in disuso, proprio per l'affermarsi della religione cristiana. Tuttavia pratiche della divinizzazione imperiale rimasero ancora a lungo in uso, tanto da essere ancora applicate anche nel caso dello stesso Costantino I, come retaggio dell'antica religione. Lo stesso imperatore veniva per\u00f2 parimenti elevato dal nuovo culto cristiano al rango di Isapostolo, cio\u00e8 di \"eguale agli apostoli\", con una modalit\u00e0 volta appunto perpetuare la funzione religiosa dell'imperatore."}
{"id": "1502707", "revid": "177966", "url": "https://it.wikipedia.org/wiki?curid=1502707", "title": "Culto imperiale (antica Roma)", "text": ""}
{"id": "1502708", "revid": "287204", "url": "https://it.wikipedia.org/wiki?curid=1502708", "title": "Super Basketball League", "text": "La Super Basketball League o SBL \u00e8 una lega professionistica di pallacanestro di Taiwan. Fu fondata nel 2003.\nVi giocano sette squadre:\nEsiste anche una WSBL (Women's Super Basketball League), con quattro squadre:\nAlbo d'oro.\n2003-2004\n2004-2005\n2005-2006\n2006-2007\n2007-2008\n2008-2009\n2009-2010\n2010-2011\n2011-2012\n2012-2013\n2013-2014\n2014-2015\n2015-2016\n2016-2017\n2017-2018"}
{"id": "1502709", "revid": "767487", "url": "https://it.wikipedia.org/wiki?curid=1502709", "title": "Tigre in agguato", "text": "Tigre in agguato (\"A Tiger Walks\") \u00e8 un film del 1964 diretto da Norman Tokar e prodotto dalla Walt Disney Productions. \u00c8 ispirato ad un racconto di Ian Nail.\nTrama.\nUn circo si sta trasferendo da una citt\u00e0 all'altra e un camion che trasporta una famiglia di tigri rimane bloccato a causa di un incidente. Uno dei dipendenti del circo, credendosi un domatore, inizia a maltrattare la tigre maschio per farla esibire; l'animale per\u00f2 fugge ed in seguito uccide l'uomo che cercava di riprenderlo. Per proteggere i cittadini, lo sceriffo inizia la caccia alla tigre, ma sua figlia Julie insiste perch\u00e9 l'animale sia catturato vivo, anzi inizia una raccolta di fondi tra gli altri bambini per comprare l'intera famiglia di tigri e trasferirla in uno zoo. Con l'aiuto di uno dei circensi, lo sceriffo riesce a trovare la tigre e a spararle un sonnifero prima che la guardia nazionale la abbatta; la tigre viene quindi portata allo zoo, dove gi\u00e0 si trovano la sua compagna e i cuccioli.\nProduzione.\nIl film \u00e8 stato girato nei \"Walt Disney Studios\" a Burbank, in California."}
{"id": "1502715", "revid": "135224", "url": "https://it.wikipedia.org/wiki?curid=1502715", "title": "Alex Mingozzi", "text": "Carriera.\n\u00c8 uno dei giocatori pi\u00f9 vincenti di tutti i tempi nella disciplina del beach tennis. \u00c8 fratello dello sfortunato calciatore Gionata Mingozzi, perito tragicamente nel luglio 2008.\nPartecipa dal 2000 al circuito professionistico e in quell'anno vince 2 titoli europei. Dal 2001 al 2014 \u00e8 il giocatore che ha vinto pi\u00f9 gare, oltre 200 tornei di massima serie. Con collega Matteo Marighella ha vinto pi\u00f9 di 100 tornei italiani ed internazionali tra il 2007 ed il 2012. Sono stati campioni, Europei, italiani ed Americani. I due nel settembre 2007 si sono aggiudicati per la prima volta il titolo statunitense. All'inizio del 2008 la coppia vola fino all'isola di Reunion dove si aggiudica il primo grande evento internazionale dell'anno, successivamente dominano anche nel principale torneo di Miami confermandosi ancora il doppio da battere a livello mondiale.\nLa stagione estiva 2008 lo vede trionfante in 15 tornei italiani ed internazionali su 17 disputati. Vince il titolo italiano ma a sorpresa viene sconfitto ai mondiali in finale. A settembre 2008 insieme a Marighella riconquista il titolo Usa a New York consolidando la leadership mondiale che pare inattaccabile per diverso tempo. Il duo denominato M2 vince senza mai perdere un solo set anche ad Aruba, Bermuda, Praga, Gran Canaria, Tampa, Lugano, Miami, fukuoka, Stoccarda, continuando cos\u00ec la storia di quella che pare la coppia pi\u00f9 forte nella storia del beach tennis. Il 2009 li consacra ancora una volta sul gradino pi\u00f9 alto, il duo ravennate esce addirittura imbattuto durante l'intero anno solare e continua anche all'estero la marcia trionfale. Ad agosto 2009 vincono ancora una volta il titolo mondiale a Rimini. Il 2010 lo ha gi\u00e0 visto vincitore dei campionati Italiani FIT svolti ad Imola a marzo.\nSempre nel 2010 si riconferma vincitore della maggior parte dei tornei di inizio stagione coronando con la vittoria dei campionati Italiani assoluti FIT di Pescara il ritorno del compagno Marighella, a lungo assente per infortunio.\nIl finale di stagione per i due ravennati \u00e8 favoloso con la vittoria in tutti i pi\u00f9 grossi tour organizzati dalla federazione italiana tennis e il titolo USA vinto a New York.\nA settembre 2010 in Turchia si aggiudicano anche l'ultimo grande appuntamento stagionale con la vittoria del titolo Europeo.\nA novembre 2010 vincono ancora ai Caraibi, Aruba e si portano ai vertici delle classifiche mondiali.\nIl 2011 li vede subito trionfanti a Mauritius Reunion e Miami, non riescono a vincere il Mondiale di Roma ma si aggiudicano anche le tappe Internazionali di New York e Bermuda e Fukuoka.\nNel novembre 2011 un grave infortunio obbliga Mingozzi ad un intervento riparatore alla spalla, in quel momento \u00e8 numero 1 in entrambi i ranking, italiano e mondiale.\nRientra a maggio 2012 e inizia la scalata alla classifica dopo i punti persi a causa del lungo infortunio. A novembre 2012 si trova gi\u00e0 saldamente nei primi 10 del ranking.\nIl sodalizio con Marighella si interrompe e nel 2012 giocheranno con due partner differenti.\nIl 2013 parte bene con ottimi risultati a Mauritius e Reunion, vince poi a Stoccarda e Varna. Conclude la stagione nel migliore dei modi con due finali Carnon e Brasile e 3 Vittorie Bermuda, New York e Hermosa riconfermandosi al top di questo sport sempre pi\u00f9 popolare. Nel 2014 giocher\u00e0 col brasiliano Vinicius rodrigues Font con il quale ha gi\u00e0 vinto Hermosa Beach e Costa do Sauipe.\nNeo 2014 colleziona il record di eventi itf vinti in una stagione, ma si ferma di nuovo per una chirurgia al piede.\nNel 2015 si trasferisce in Brasile e continua a giocare Itf beach tennis tour.\nDal 2018 \u00e8 il capitano tecnico della nazionale brasiliana.\nNell\u2019agosto 2018 si laurea campione del mondo Itf con la nazionale brasiliana\nA luglio 2019 si laurea ancora una volta campione del mondo ITF con il brasile"}
{"id": "1502719", "revid": "287204", "url": "https://it.wikipedia.org/wiki?curid=1502719", "title": "Chiarissimo", "text": ""}
{"id": "1502723", "revid": "869733", "url": "https://it.wikipedia.org/wiki?curid=1502723", "title": "Sotto effetto stono", "text": "Sotto effetto stono \u00e8 il secondo album in studio del gruppo musicale rap italiano Sottotono, pubblicato il 10 marzo 1996 dalla Warner Bros. Records.\nL'album ricevette un'eccellente ricezione dalla critica, diventando un classico dell'hip hop italiano, nonch\u00e9 il disco pi\u00f9 importante del gruppo. Il disco ottenne anche un ottimo successo commerciale a livello nazionale, raggiungendo il doppio platino vendendo oltre 220.000 copie, essendo trainato dai singoli \"Solo lei ha quel che voglio\" e \"Dimmi di sbagliato che c'\u00e8\". Col disco il duo vince il premio rivelazione dell'anno al Festivalbar 1997 con la canzone \"Dimmi di sbagliato che c'\u00e8\", e partecipa all'MTV Day nell'edizione del 1997\nIl disco.\nAntefatti.\nDopo l'uscita dal gruppo di Nega e DJ Irmu, i Sottotono si riducono ai soli Tormento e Fish. Questa separazione imposter\u00e0 cos\u00ec definitivamente il nuovo sound del gruppo: le influenze West Coast e gangsta sono sempre presenti, anche se in questo lavoro Tormento lascia affiorare anche le sue influenze soul e R&amp;B.\nComposizione musicale.\nIl disco presenta un sound hip hop soul con forti influenze g-funk ed R&amp;B, con temi che spaziano da canzoni d'amore a canzoni che narrano episodi di vita veloce e di donne di facili costumi in un'atmosfera, definita dallo stesso Tormento, alla \"fragole e champagne\"."}
{"id": "1502727", "revid": "729019", "url": "https://it.wikipedia.org/wiki?curid=1502727", "title": "U.S. Route 78", "text": "La U.S. Highway 78 \u00e8 una strada statunitense a carattere nazionale che corre da est ad ovest per 1,151\u00a0km (715\u00a0mi) da Charleston (SC) a Memphis (TN)\nTra Memphis e Birmingham (AL) diventa la Interstate 22.\nIl termine orientale della strada \u00e8 all'intersezione con la U.S. Route 17 a Charleston (SC); il suo termine occidentale \u00e8 all'intersezione con la Tennessee State Route 14 a Memphis (TN)."}
{"id": "1502730", "revid": "112025932", "url": "https://it.wikipedia.org/wiki?curid=1502730", "title": "Truespace", "text": "TrueSpace \u00e8 un programma di modellazione ed animazione tridimensionale realizzato dall'azienda Caligari Corporation \nStoria.\nLa compagnia fu fondata nel 1985 da Roman Ormandy. Segu\u00ec un pacchetto di prova per l'animazione 3D realizzato per Amiga Computer, che giunse ad incorporare la Octree Software nel 1986. Dal 1988 al 1992, Octree ha rilasciato alcuni pacchetti software, tra cui Caligari1, Caligari2, Caligari Broadcast e Caligari 24. Caligari voleva fornire un programma economico ma allo stesso tempo professionale per il video e le presentazioni industriali. Nel 1993 la Octree Software cambi\u00f2 sede, spostandosi da New York in California, ed assunse il nome di Caligari Corporation. Nel 1994 sulla piattaforma Windows fu introdotto TrueSpace 1.0 .\nSpecifiche tecniche.\nTrueSpace \u00e8 un software di modellazione, animazione e rendering tridimensionale. \u00c8 costituito da un'architettura di plug-in che permette all'utente di creare strumenti per potenziare il pacchetto software base. L'ultima versione di TrueSpace \u00e8 Truespace 7 (chiamato comunemente tS7). Un recente aggiornamento ha permesso il passaggio alla versione 7.5 ed ha aggiunto alcune caratteristiche nella modellazione. Il software possiede inoltre un'interfaccia intuitiva e semplice per gli utenti alle prime armi.\nCaligari ha migliorato le capacit\u00e0 di modellazione, surfacing e rendering del suo programma, e l'ultima versione TrueSpace 7 permette di lavorare in tutti gli aspetti del design a tempo reale, di modellare e di animare in uno spazio 3D virtuale condiviso con partecipanti in sessioni su Internet. Il server di collaborazione fornito da TrueSpace permette a molteplici partecipanti di connettersi ad uno spazio 3D per creare e manipolare oggetti condivisi in tempo reale.\nRendering e Surfacing.\nAl momento TrueSpace ha due motori interni di render e supporta, contemporaneamente allo stile di Render tradizionale, la qualit\u00e0 delle immagini DirectX 9. I motori sono:\nTrueSpace 7 ha inoltre introdotto il supporto per il motore di rendering VRay realizzato da Chaos Group.\nCaratteristiche.\nUna delle pi\u00f9 distintive caratteristiche di TrueSpace \u00e8 la sua interfaccia che utilizzia principalmente simboli 3d per le opzioni di editing pi\u00f9 comuni. TrueSpace pu\u00f2 essere inoltre programmato, utilizzando Python per creare script personalizzati, strumenti e plugin. Truespace 7 ha introdotto inoltre VBScript e JavaScript come strumenti di programmazione per lo sviluppo di plugin e scene interattive.\nLe capacit\u00e0 tecniche del software includono la visualizzazione e l'animazione con luci realistiche (attraverso l'utilizzo del \"radiosity\") e la modellazione naturale utilizzando NURBS, superfici di suddivisione e metaballs.\nIl software ha due formati nativi: uno per i singoli oggetti (con estensione .cob) ed un altro per le scene (con estensione .scn). Gli oggetti realizzati in TS possono essere utilizzati in Active Worlds. Oltre ai formati nativi, TrueSpace pu\u00f2 inoltre importare ed esportare alcuni altri formati proprietari.\nTrueSpace 3.2.\nCaligari ha rilasciato la versione pi\u00f9 vecchia di Truespace, la 3.2, gratuitamente. Il programma non \u00e8 una versione di prova, non ha limitazioni o filigrane, ed \u00e8 ottimo per i principianti all'animazione 3D. Pu\u00f2 essere scaricato dal sito . Problemi riscontrati: TrueSpace 3 potrebbe bloccarsi utilizzando sottrazioni o addizioni booleane non-basic o durante il rendering ad alte risoluzioni. Le versioni precedenti alla 5 riscontrano questo problema.\nTrueSpace 7.6.\nNel 2008 la Microsoft ha acquisito la Caligari, rilasciando la versione completa di trueSpace 7.6 gratuitamente previa registrazione. Inoltre si possono scaricare sempre gratuitamente numerosi tutorial video e il manuale completo."}
{"id": "1502733", "revid": "729019", "url": "https://it.wikipedia.org/wiki?curid=1502733", "title": "Yulon Dinos", "text": "I Yulon Dinos sono una squadra di pallacanestro di Taiwan, partecipante alla Super Basketball League. Nati nel 2003 nella loro storia hanno vinto tre titoli nazionali.\nCampionati vinti.\n2003-2004\n2004-2005\n2005-2006"}
{"id": "1502746", "revid": "103765405", "url": "https://it.wikipedia.org/wiki?curid=1502746", "title": "Zlatorog", "text": "Zlatorog \u00e8 un leggendario camoscio bianco che vive nel suo reame sulle alture del Monte Triglav. La leggenda \u00e8 diffusamente conosciuta in Slovenia (in particolar modo nella regione della Carinzia Slovena), come anche nella Carinzia Austriaca, e nell'Italiana Friuli-Venezia Giulia.\nZlatorog possiede dei corni dorati; il nome letteralmente significa, \"Corna d'oro\" (\"zlati rog\"). Egli, \u00e8 accompagnato da tre vergini, che sorvegliano un tesoro nascosto in un fantastico giardino sulla vetta del monte. Secondo la leggenda molti uomini hanno provato a catturare il camoscio al fine di impossessarsi del tesoro. Finch\u00e9 un giorno un avido cacciatore riusc\u00ec a uccidere il leggendario ungulato, braccandolo e colpendolo. Il sangue della ferita di Zlatorog, scorrendo solc\u00f2 le montagne e i laghi intorno al Triglav, la pi\u00f9 alta vetta delle Alpi Giulie. Infine, un fiore meraviglioso, nacque dal terreno e don\u00f2 a Zlatorog nuova vita.\nOggi la leggenda di Zlatorog \u00e8 ricordata attraverso una omonima marca di birra prodotta dalla slovena Pivovarna La\u0161ko.\nIl compositore sloveno Viktor Parma (Trieste 1858-Maribor 1924) ha composto nel 1921 l'opera lirica Zlatorog basata sulla leggenda."}
{"id": "1502751", "revid": "94647", "url": "https://it.wikipedia.org/wiki?curid=1502751", "title": "Atto linguistico", "text": ""}
{"id": "1502754", "revid": "2153076", "url": "https://it.wikipedia.org/wiki?curid=1502754", "title": "Until the End of Time (Justin Timberlake)", "text": "Until the End of Time \u00e8 una canzone di Justin Timberlake. \u00c8 il quinto singolo estratto dall'album \"FutureSex/LoveSounds\".\nIl brano \u00e8 stato scritto da Timberlake, Tim Mosley, e Nate Hills ed \u00e8 eseguito con la collaborazione della Benjamin Wright Orchestra.\nAll'interno dell'album \u00e8 contenuto anche il \"preludio\" a questa canzone che si intitola \"Set the Mood\". Esso \u00e8 contenuto nella traccia precedente a quella di \"Until the End of Time\". La traccia 9 \u00e8 infatti \"Summer Love/Set the Mood (Prelude)\" mentre la 10 \u00e8 \"Until the End of Time\".\nNel settembre 2007 \u00e8 uscita nelle radio statunitensi una nuova versione della canzone eseguita da Timberlake in duetto con Beyonc\u00e9 Knowles. Questa nuova versione del brano \u00e8 stata inserita nella \"Deluxe edition\" di \"FutureSex/LoveSounds\" uscita il 27 novembre 2007.\nIl singolo.\nIl singolo di \"Until the End of Time\" \u00e8 stato pubblicato negli USA il 13 novembre 2007. Per il singolo \u00e8 stata utilizzata la versione della canzone in duetto con Beyonc\u00e9.\nIl video.\nIl video della canzone \u00e8 tratto dal concerto del \"FutureSex/LoveShow\" (il tour di Timberlake del 2007) tenuto al Medison Square Garden di New York il 16 agosto 2007. Timberlake canta da solo il brano seduto al piano davanti alla folla."}
{"id": "1502761", "revid": "56620", "url": "https://it.wikipedia.org/wiki?curid=1502761", "title": "Royal Academy of Arts", "text": "La Royal Academy \u00e8 un'istituzione artistica che si trova presso Burlington House a Piccadilly, nella citt\u00e0 di Londra.\nVenne fondata il 10 dicembre 1768 da Giorgio III del Regno Unito per promuovere le arti del disegno attraverso l'istruzione e le esposizioni. I 34 padri fondatori sono: Joshua Reynolds, John Baker, George Barret, Francesco Bartolozzi, Giovanni Battista Cipriani, Agostino Carlini, Charles Catton, Mason Chamberlin, William Chambers, Francis Cotes, George e Nathaniel Dance, Thomas Gainsborough, John Gwynn, Francis Hayman, Nathaniel Hone the Elder, Angelica Kauffman, Jeremiah Meyer, George Michael Moser e sua figlia Mary, Francis Milner Newton, Edward Penny, John Inigo Richards, Thomas e Paul Sandby, Dominic Serres, Peter Toms, William Tyler, Samuel Wale, Benjamin West, Richard Wilson, Joseph Wilton, Richard Yeo, Francesco Zuccarelli. \nCelebri sono le sue esposizioni d'arte fin dalla sua fondazione, una tradizione che continua tuttora. La Royal Academy possiede una collezione permanente, composta da opere di ex-allievi e da lasciti vari. Tra questi ultimi spicca la presenza del \"Tondo Taddei\" di Michelangelo, esposto gratuitamente negli orari di apertura dell'istituzione."}
{"id": "1502767", "revid": "110610348", "url": "https://it.wikipedia.org/wiki?curid=1502767", "title": "Trevalli", "text": "L'area Tre Valli \u00e8 un comprensorio sciistico che fa parte del circuito Dolomiti Superski, che possiede gli impianti di tre aree sciistiche: Moena-Lusia-Bellamonte, passo San Pellegrino e Falcade. Vanta oltre 100 chilometri di piste e 25 impianti."}
{"id": "1502769", "revid": "2153076", "url": "https://it.wikipedia.org/wiki?curid=1502769", "title": "LoveStoned/I Think She Knows", "text": "LoveStoned/I Think She Knows \u00e8 una canzone di Justin Timberlake. \u00c8 il quarto singolo estratto dall'album \"FutureSex/LoveSounds\".\nIl singolo, prodotto da Timberlake, Timbaland e Danja, \u00e8 stato pubblicato in Italia il 29 giugno 2007. Ai Grammy Awards 2008, il brano ha vinto nella categoria miglior canzone dance.\nIl video.\nNel video Justin Timberlake \u00e8 raffigurato sotto forma di un'onda in formato digitale blu. Nel video compaiono anche un cuore pulsante e una donna. Nella seconda parte del video (\"I Think She Knows Interlude\") l'artista americano canta su uno sfondo bianco e grigio. Alcune pulsazioni azzurre sfrecciano tra le colline dietro di lui.\nIl video del brano \u00e8 stato girato dal regista britannico Robert Hales."}
{"id": "1502772", "revid": "767487", "url": "https://it.wikipedia.org/wiki?curid=1502772", "title": "Dridu", "text": "Dridu \u00e8 un comune della Romania di 3.443 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 2 villaggi: Dridu e Dridu-Snagov."}
{"id": "1502774", "revid": "726373", "url": "https://it.wikipedia.org/wiki?curid=1502774", "title": "Tom Clancy's Ghost Recon Advanced Warfighter", "text": "Ghost Recon Advanced Warfighter \u00e8 uno sparatutto tattico prodotto per Xbox, Xbox 360, PlayStation 2 e Microsoft Windows, nel quale oltre ad utilizzare il capitano si deve dare ordini alla propria squadra per potere completare le missioni. L'autore della trama \u00e8 lo scrittore statunitense Tom Clancy.\nVenne Realizzato anche per Playstation Portable .\nLa versione Xbox 360, sviluppata dai Grin, da la possibilit\u00e0 di scegliere tra visuale in prima e terza persona, e permette di impartire ordini al proprio team, composto da tre elementi, e occasionalmente di impartire ordini alle unit\u00e0 di supporto.\nLa versione PC invece non offre la possibilit\u00e0 di cambiare la visuale ma mantiene gran parte delle caratteristiche di quella per Xbox 360.\nLe versioni PlayStation 2 e Xbox non permettono la scelta della visuale e il team \u00e8 composto solo da due elementi compreso Mitchell.\nTrama.\nIn Ghost Recon Advanced Warfighter, il capitano Scott Mitchell a capo della sua Squadra Fantasma composta da 3 soldati delle Forze Speciali dell'esercito degli U.S.A., detti appunto Fantasmi, devono compiere una missione top secret, a Citt\u00e0 del Messico, per recuperare un dispositivo di spionaggio, il GUARDRAIL IX, caduto in mano ai terroristi.\nNello svolgersi di tale compito l'operazione viene annullata perch\u00e9 scoppia un colpo di Stato.\nL'incolumit\u00e0 dei presidenti U.S.A. e messicano, entrambi a citt\u00e0 del Messico per un accordo contro l'immigrazione clandestina nel Nord America, viene messa in pericolo e toccher\u00e0 alla squadra del capitano Mitchell, gi\u00e0 sul campo, intervenire.\nModalit\u00e0 di gioco.\nIl giocatore, nei panni del comandante della squadra, deve guidare i compagni nell'ambiente di gioco evitando di dare ordini azzardati che porterebbero al ferimento e alla successiva uccisione degli stessi.\nSi deve utilizzare cos\u00ec un sistema di fuoco di copertura oppure di fuoco di soppressione per arrivare all'eliminazione dei nemici.\nDurante le missioni, oltre ai compagni, si possono comandare droni di perlustrazione, che sono molto utili per individuare i nemici, oppure mezzi come elicotteri da combattimento e aerei da guerra, oppure l'artiglieria, fino ad arrivare a veicoli corazzati come gli M1 Abrams.\nL'utilizzo di mezzi in battaglia terrestri porta al dover stanare eventuali nemici muniti di armi anticarro.\nPer poter avere il supporto dell'aviazione occorre prima eliminare le postazioni contraerea.\nAnalogamente, per poter avere il supporto di mezzi terrestri occorre permetter loro l'ingresso in citt\u00e0 liberando il loro passaggio da postazioni nemiche.\nParlando di tattiche: quando un compagno o il drone di perlustrazione individua un nemico, nella visuale del capitano Mitchell compare un segnale rosso a forma di rombo verticale se \u00e8 un soldato, orizzontale se \u00e8 un mezzo.\nGrazie a questo sistema di visione, il capitano Mitchell \u00e8 in grado di cogliere di sorpresa i nemici oppure dare ordini in modo pi\u00f9 efficace ai compagni.\nI livelli sono ambientati tutti in Messico e spaziano dal tipico contesto cittadino, formato da enormi grattacieli e palazzi, alle zone pi\u00f9 degradate e con maggior presenza di casupole spesso di lamiera.\nAccoglienza.\nLa rivista \"Play Generation\" lo classific\u00f2 come la seconda conversione pi\u00f9 indegna tra i titoli disponibili su PlayStation 2."}
{"id": "1502779", "revid": "767487", "url": "https://it.wikipedia.org/wiki?curid=1502779", "title": "F\u0103c\u0103eni", "text": "F\u0103c\u0103eni \u00e8 un comune della Romania di 5.739 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di due villaggi: F\u0103c\u0103eni e Progresu."}
{"id": "1502780", "revid": "287204", "url": "https://it.wikipedia.org/wiki?curid=1502780", "title": "Facaeni", "text": ""}
{"id": "1502784", "revid": "1305772", "url": "https://it.wikipedia.org/wiki?curid=1502784", "title": "Summer Love (Justin Timberlake)", "text": "Summer Love \u00e8 una canzone scritta da Justin Timberlake, Timothy Mosley, e Nate Hills, estratta come 4\u00b0 singolo estratto dall'album di Timberlake \"FutureSex/LoveSounds. La canzone \u00e8 stata la quarta estratta dall'album a raggiungere la prima posizione nella classifica \"Mediabase Mainstream Top 40\", rendendo Timberlake il primo artista ad aver piazzato quattro prime posizioni dallo stesso album."}
{"id": "1502787", "revid": "110157", "url": "https://it.wikipedia.org/wiki?curid=1502787", "title": "G\u00e2rbovi", "text": "G\u00e2rbovi \u00e8 un comune della Romania di 4.255 abitanti, ubicato nel distretto di Ialomi\u021ba, nella regione storica della Muntenia."}
{"id": "1502790", "revid": "287204", "url": "https://it.wikipedia.org/wiki?curid=1502790", "title": "Garbovi", "text": ""}
{"id": "1502793", "revid": "201640", "url": "https://it.wikipedia.org/wiki?curid=1502793", "title": "Cusighe", "text": "Cusighe \u00e8 una frazione di abitanti ormai conglobata nell'area urbana della periferia nord-est della citt\u00e0 di Belluno.\nAssieme ai quartieri di Cavarzano e Baldenich \u00e8 un'importante zona residenziale della citt\u00e0 veneta.\nNella sua parte pi\u00f9 settentrionale alle pendici del Monte Serva l'antico abitato di Sala risale all'epoca longobarda, con la chiesa quattrocentesca di San Matteo; a pochi chilometri vi \u00e8 Pedeserva con la chiesa di San Liberale, antico edificio altomedievale.\nCusighe \u00e8 servita dall'autobus urbano (linea B, linea R)."}
{"id": "1502794", "revid": "121896488", "url": "https://it.wikipedia.org/wiki?curid=1502794", "title": "Camillo Teti", "text": "Biografia.\nFiglio del produttore cinematografico Federico Teti, talvolta si \u00e8 firmato con gli pseudonimi \"Mark Davis\" e \"A. Maker\"."}
{"id": "1502796", "revid": "599013", "url": "https://it.wikipedia.org/wiki?curid=1502796", "title": "Voa", "text": ""}
{"id": "1502799", "revid": "1776051", "url": "https://it.wikipedia.org/wiki?curid=1502799", "title": "Gheorghe Doja (Ialomi\u021ba)", "text": "Gheorghe Doja \u00e8 un comune della Romania di 2.805 abitanti, ubicato nel distretto di Ialomi\u021ba, nella regione storica della Muntenia."}
{"id": "1502804", "revid": "1776051", "url": "https://it.wikipedia.org/wiki?curid=1502804", "title": "Gheorghe Laz\u0103r (Ialomi\u021ba)", "text": "Gheorghe Laz\u0103r \u00e8 un comune della Romania di 2.374 abitanti, ubicato nel distretto di Ialomi\u021ba, nella regione storica della Muntenia.\nIl comune porta il nome del pedagogista Gheorghe Laz\u0103r (1779-1821)."}
{"id": "1502808", "revid": "123485072", "url": "https://it.wikipedia.org/wiki?curid=1502808", "title": "What Goes Around... Comes Around", "text": "What Goes Around... Comes Around \u00e8 un singolo del cantautore statunitense Justin Timberlake, pubblicato l'8 gennaio 2007 come terzo estratto dal secondo album in studio \"FutureSex/LoveSounds\".\nIl brano ha vinto un Grammy Award per la miglior performance pop vocale maschile alla cinquantesima edizione dei Grammy Awards, in cui ha ricevuto anche una nomination come registrazione dell'anno.\nDescrizione.\nIl singolo della canzone \u00e8 stato il terzo consecutivo a raggiungere la prima posizione della Billboard Hot 100. La canzone \u00e8 stata coprodotta da Timbaland, che ha partecipato anche ai cori del pezzo. Alla cinquantesima edizione dei Grammy Awards \u00e8 stata nominata come disco dell'anno e miglior performance vocale maschile.\nVideo musicale.\nIl videoclip \u00e8 stato prodotto come un cortometraggio. Diretto da Samuel Bayer con i dialoghi scritti da Nick Cassavetes, regista del film \"Alpha Dog\", al quale aveva partecipato Timberlake, \u00e8 interpretato dal cantante, Scarlett Johansson e Shawn Hatosy (anche lui in \"Alpha Dog\"). Il video inizia con Timberlake e la Johansson che flirtano e passano da una stanza d'albergo ad una piscina. In seguito Timberlake presenta la ragazza ad Hatosy, e dopo poco trova la ragazza che lo sta tradendo con lui nell'ascensore. Timberlake si scaglia contro Hatosy, mentre la Johansson fugge in automobile. Lui si mette al suo inseguimento con una Porsche Carrera GT, fino ad arrivare al finale del video, in cui lei muore perch\u00e9 perde il controllo dell'auto. Il video dura oltre nove minuti."}
{"id": "1502813", "revid": "767487", "url": "https://it.wikipedia.org/wiki?curid=1502813", "title": "Topolino alpinista", "text": "Topolino alpinista (\"Alpine Climbers\") \u00e8 un film del 1936 diretto da David Hand. \u00c8 un cortometraggio d'animazione della serie \"Mickey Mouse\", distribuito negli Stati Uniti dalla United Artists il 25 luglio 1936. L'anno seguente partecip\u00f2 in concorso alla 5\u00aa Mostra internazionale d'arte cinematografica di Venezia. Nel film appare per la prima volta un San Bernardo che, dopo essere riapparso pochi mesi dopo nel corto \"Gattini in festa\", fu impiegato nei fumetti come cane domestico di Paperino col nome di Bolivar. A partire dagli anni novanta, il cortometraggio \u00e8 pi\u00f9 noto col titolo Gli alpinisti.\nTrama.\nTopolino, Paperino e Pluto stanno facendo un'escursione in montagna. Paperino si mette a raccogliere stelle alpine, ma viene infastidito da una capretta di montagna. Topolino, invece, scopre un nido di aquila e comincia a prenderne le uova, ma viene attaccato dall'aquila madre. Per difendersi le tira addosso le uova, che si schiudono. Una di esse cade vicino a Pluto, e il cane, inseguendo l'aquilotto che ne esce, finisce congelato in un mucchio di neve. Bolivar gli fa bere del vino per riscaldarlo, ma Pluto ne resta ubriaco e comincia a infastidire il cagnolone. Nel frattempo Paperino se la deve vedere anche con il padre della capretta, ma riesce a batterlo. Poi corre a salvare Topolino, ancora attaccato dall'aquila, ma si attira addosso la furia dell'uccello. Infine i due atterrano nella cuccia di Bolivar, e vedono Pluto e il cagnolone, entrambi ubriachi, che ululano allegramente.\nDistribuzione.\nEdizione italiana.\nIl film fu distribuito in Italia nel 1939 in lingua originale. Fu doppiato per la prima volta nel 1948 in occasione di una riedizione cinematografica (i dati di questo doppiaggio sono ignoti). Altri due doppiaggi furono eseguiti dalla Royfilm per l'inclusione nelle VHS \"Cartoons Disney 4\" dell'ottobre 1985 e \"Sono io... Topolino\" del marzo 1990 (quest'ultimo poi utilizzato in tutte le successive occasioni). Non essendo stata registrata una colonna internazionale, in tutti i casi \u00e8 stata alterata la musica presente durante i dialoghi.\nEdizioni home video.\nDVD.\nUna volta restaurato, \"Topolino alpinista\" fu distribuito in DVD nel primo disco della raccolta \"Topolino star a colori\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In America del Nord fu incluso anche nel volume 3 della collana \"It's a Small World of Fun\" (uscito il 13 febbraio 2007), mentre in Italia \u00e8 presente nei DVD \"3, 2, 1... \u00e8 Natale!\" del 4 dicembre 2002, \"Topolino: sole, sale e sport\" del 29 giugno 2006 e \"Paperino e i corti di Natale\" del 5 dicembre 2012 (in quest'ultimo caso con un nuovo restauro)."}
{"id": "1502814", "revid": "729019", "url": "https://it.wikipedia.org/wiki?curid=1502814", "title": "Ultimates 3", "text": "Ultimates 3 \u00e8 una miniserie a fumetti scritta da Jeph Loeb e disegnata da Joe Madureira (con la collaborazione di Christian Lichtner), iniziata negli Stati Uniti il 5 dicembre 2007 e conclusasi ad aprile 2008.\nTrama.\nIl gruppo \u00e8 adesso distaccato dallo S.H.I.E.L.D. e dal governo e lavora al solo scopo di difendere il mondo. I membri sono Capitan America, Wasp, Thor, Valchiria (una diciannovenne coi poteri di una dea asgardiana che ha una relazione con Thor), Pantera Nera (di cui nessuno sa nulla, ma \u00e8 garantito da Capitan America), Occhio di Falco, Quicksilver, Scarlet e Iron Man. Quest'ultimo \u00e8 ora finanziatore del gruppo.\nLe cose non vanno bene per la squadra: Iron Man, distrutto dal tradimento della Vedova Nera, ha incominciato a bere, Capitan America \u00e8 scosso dal non riuscire ad avere una vita privata, Hank Pym \u00e8 apparentemente morto suicida dopo essersi ineittato un'enorme dose di droga (non si sa come stia realmente), Quicksilver sembra innamorato della sorella Scarlet e per questo trascura ogni missione e impedisce agli altri di avvicinarsi a lei e parlarle, Occhio di Falco \u00e8 diventato insensibile ai rapporti umani, pare privo di sentimenti e per lui esistono solo le missioni (che esegue con violenza eccessiva). Come se non bastasse, su internet \u00e8 diffuso un video porno tra Tony Stark e la Vedova Nera.\nGli Ultimates vengono attaccati da Venom alla ricerca di una \"lei\". Venom sconfigge tutti gli Ultimates, tranne Thor che lo riduce, con un singolo fulmine, a un ammasso di poltiglia informe.\nSuccessivamente, in un attentato, Scarlet viene uccisa. La Confraternita dei Mutanti Malvagi, guidata da Magneto, si introduce nella base degli Ultimates e, nonostante vengano battuti, il tradimento di Quicksilver consente loro di impossessarsi del corpo di Scarlet.\nSi scopre infine che dietro a tutto ci\u00f2 si cela il robot senziente Ultron, creato da Hank Pym con l'intenzione di fornire all'esercito dei supersoldati cibernetici sacrificabili. Innamoratosi di Wanda e geloso di Quicksilver, tent\u00f2 prima di rapirla con il falso Venom, per poi ucciderla in un impeto di gelosia, scatenando la furia di Magneto; alla vittoria di quest'ultimo, sostituire gli esseri umani con le macchine.\nSebbene gli Ultimates, grazie a Pym, sconfiggano Ultron, Quicksilver rimane ucciso facendo scudo a suo padre col suo corpo, venendo colpito al suo posto da un proiettile di Occhio di Falco; la morte dei due figli fa infuriare il Signore del magnetismo, che si vendicher\u00e0 sull'umanit\u00e0 scatenando gli eventi che porteranno ad Ultimatum.\nPare che a creare Ultron, per\u00f2, non sia stato Pym ma il Dottor Destino."}
{"id": "1502817", "revid": "149466", "url": "https://it.wikipedia.org/wiki?curid=1502817", "title": "Desiderio, abate di Montecassino", "text": ""}
{"id": "1502819", "revid": "961661", "url": "https://it.wikipedia.org/wiki?curid=1502819", "title": "Orville Gibson", "text": "Biografia.\nOrville H. Gibson nacque a Chateaugay nello stato di New York nel mese di maggio del 1856 come riportato dal censimento del 1900 U.S. Federal Census.\nGibson inizi\u00f2 nel 1894 come liutaio nella sua casa di Kalamazoo, nel Michigan. Senza formale istruzione, Gibson cre\u00f2 una intera nuova serie di mandolini e chitarre, con la cassa di risonanza bombata invece che piatta nella superficie superiore e sagomata come la cassa di un violino. Le differenze erano cos\u00ec sostanziali con i modelli classici che ottenne il brevetto. La caratteristica di maggior potenza sonora e di durata fece s\u00ec che venne richiesta da molti musicisti.\nBasandosi sulla forza dell'idea e del prodotto di Gibson, cinque imprenditori di Kalamazoo fondarono la \"Gibson Mandolin-Guitar Mfg. Co., Ltd.\" nel 1902. Con il passare del tempo il consiglio di amministrazione approv\u00f2 la mozione che Dopo questa mozione non si sa se Gibson lavor\u00f2 come dipendente o consulente. Julius Bellson nel 1973 scrisse \"The Gibson Story\", indicando \nMalattia e morte.\nVi sono diverse versioni riguardo al fatto che soffrisse di malattie mentali. Dal 1908, Gibson si sa che veniva pagato 500$, l'equivalente odierno di 20.000$ (ca. 17.600\u20ac). Fu ricoverato in ospedale diverse volte tra il 1907 ed il 1911. Nel 1916 fu nuovamente ricoverato, e mor\u00ec il 21 agosto 1918 al St. Lawrence State Hospital, a Ogdensburg (New York) a 62 anni d'et\u00e0. La pubblicazione di morte fu posta sul \"The Malone Farmer\" il mercoled\u00ec 21 agosto 1918, con decesso il 19 e i funerali tenuti a casa del fratello O. M. Gibson il 21 agosto. Gibson \u00e8 sepolto al Morningside Cemetery di Malone."}
{"id": "1502820", "revid": "1632387", "url": "https://it.wikipedia.org/wiki?curid=1502820", "title": "Agnolo Bronzino", "text": "Vissuto tutta la sua vita a Firenze e impegnato sin dalla fine degli anni 1530 alla corte di Cosimo I de' Medici, fu tra i pi\u00f9 raffinati e mirabili pittori del primo manierismo, noto soprattutto per essere stato uno dei pi\u00f9 abili e incisivi ritrattisti della Firenze del tardo Rinascimento.\nLe sue opere, oltre ai molti ritratti, includono molti soggetti religiosi e alcuni soggetti allegorici, tra le quali spicca in particolare quella che probabilmente \u00e8 la sua opera pi\u00f9 conosciuta, \"Allegoria del trionfo di Venere\" (c. 1544\u201345), ora alla National Gallery di Londra.\nAllievo del Pontormo, da cui attinse l'essenza tecnica del proprio stile, fu egli stesso maestro del pittore Alessandro Allori.\nBiografia.\nProveniva da una famiglia povera, figlio di un macellaio.\nIl soprannome \"Bronzino\" (\"del colore del bronzo\"), \u00e8 attestato per la prima volta nel 1529.\nDopo un apprendistato presso Raffaellino del Garbo, verso il 1515 inizi\u00f2 a lavorare nella bottega di Pontormo (1494-1557), che influenz\u00f2 la carriera pittorica del Bronzino.\nTra il 1523 e il 1525 collabor\u00f2 con il maestro alle decorazioni del chiostro della certosa del Galluzzo e poi a quelle della cappella Capponi nella chiesa di Santa Felicita. L'affresco staccato con \"san Benedetto penitente \"della Badia fiorentina e il \"San Michele arcangelo e il demonio\" di Palazzo Madama a Torino sono fra le prime opere note dell'artista, mentre per la cappella Capponi in santa Felicita dipinse, secondo Vasari, due dei quattro tondi con le figure degli \"evangelisti\". Gi\u00e0 a questa data Bronzino ha assimilato cos\u00ec profondamente lo stile di Pontormo, che ancora oggi fra i critici non c'\u00e8 accordo su quali dei tondi siano da attribuirsi al maestro, e quali all'allievo. Al sodalizio dei due appartiene anche il \"Pigmalione e Galatea \"degli Uffizi, che sempre Vasari racconta essere stato dipinto come coperta del celebre \"alabardiere \"di Pontormo.\nAl 1529 risale la \"Piet\u00e0 con la Maddalena\", mentre nel 1531 si trasfer\u00ec a Pesaro dove lavor\u00f2 per la famiglia Della Rovere, partecipando alla decorazione ad affresco della Villa Imperiale, in collaborazione con i fratelli Dossi e Girolamo Genga.\nBen presto si afferma come apprezzatissimo ritrattista; fra i pi\u00f9 precoci, si ricordano il \"Ritratto di Guidobaldo Della Rovere in armi \"della Galleria Palatina e la \"Dama in rosso \"di Francoforte. Una nuova fase artistica il Bronzino la evidenzi\u00f2 con la serie di ritratti eseguiti dal 1530 al 1545, come l\"Ugolino Martelli\", e il \"Bartolomeo e Lucrezia Panciatichi\", nei quali la verosimiglianza delle figure, rafforzata dai chiaroscuri, convive con un valore della forma metafisico.\nLa commissione pi\u00f9 prestigiosa arriv\u00f2 nel 1539, con la campagna dei lavori di ammodernamento di Palazzo Vecchio, in seguito al matrimonio del granduca Cosimo I de' Medici, con Eleonora di Toledo. In tale occasione il palazzo fu oggetto di una serie di lavori di abbellimento per divenire dimora della coppia granducale e Bronzino fu incaricato della decorazione della cappella privata della granduchessa, che port\u00f2 a termine fra il 1540 e il 1545 realizzando gli affreschi della volta e delle pareti, la pala d'altare e altre tele. La pala, con la \"Deposizione\", tuttora considerata uno dei suoi capolavori, fu all'epoca cos\u00ec ammirata dal cancelliere dell'imperatore Carlo V, che Cosimo decise di fargliene dono, chiedendo poi al pittore di realizzarne una copia identica che ancora si pu\u00f2 vedere nella cappella. In questo periodo divenne il ritrattista ufficiale di corte, realizzando la celebre serie dei ritratti figli di Cosimo, oltre che dello stesso granduca e di Eleonora, destinati alla tribuna degli Uffizi, oltre a una serie di ritratti commissionati anche dagli alleati come i Doria. In questo periodo esegu\u00ec dipinti a sfondo sacro e profano e un notevole numero di cartoni per l'Arazzeria medicea.\nNel 1541 il Bronzino entr\u00f2 nell'Accademia Fiorentina e realizz\u00f2 il \"Passaggio del Mar Rosso\" raggiungendo l'apice della sua qualit\u00e0 artistica aggiungendo al manierismo una idealizzazione plastica ispirata dagli esempi scultorei michelangioleschi.\nNel 1548 si rec\u00f2 a Roma e alla morte di Pontormo, avvenuta nel 1557, si occup\u00f2 di finire gli affreschi del coro della chiesa di San Lorenzo a Firenze.\nVenne nominato riformatore dell'Accademia delle arti del disegno nel 1563 e in seguito venne reintegrato dopo l'espulsione nell'Accademia Fiorentina.\nMor\u00ec il 23 novembre del 1572 nella casa dell'allievo Alessandro Allori e venne sepolto nella chiesa di San Cristoforo degli Adimari. Il Bronzino viene collocato nella corrente pittorica manieristica.\nEbbe, sembra, relazioni sentimentali con il maestro Pontormo prima e con Alessandro Allori poi. Con quest'ultimo convisse fino alla morte. L'amore per il Pontormo e per l'Allori sono oggetto di alcune delle poesie del Bronzino."}
{"id": "1502830", "revid": "287204", "url": "https://it.wikipedia.org/wiki?curid=1502830", "title": "Andr\u00e9 Rieu", "text": "Primi anni di vita e carriera.\nAndr\u00e9 Rieu cominci\u00f2 a prendere lezioni di violino all'et\u00e0 di cinque anni. Crebbe in una famiglia di sei figli dedita alla musica e suo padre fu anch'egli un direttore d'orchestra. Gi\u00e0 in giovane et\u00e0 rimase affascinato dal mondo dell'orchestra. Fra il 1968 e il 1973 studi\u00f2 violino al \"Conservatoire Royal\" di Liegi e successivamente al \"Conservatorium Maastricht\". Fra il 1974 e il 1977 frequent\u00f2 l'Accademia Musicale a Bruxelles.\nAndr\u00e9 Rieu e la \"Johann Strauss Orchestra\".\nFino al 2014 ha venduto 40 milioni di dischi arrivando nel 2015 a 400 dischi di platino.\nLa sua orchestra, la \"Johann Strauss Orchestra\", fu istituita nel 1987 con 12 membri, ma ora conta pi\u00f9 di 40 musicisti. Ai primi tempi girava l'Europa facendo emergere un forte interesse per il genere del Valzer. Rieu divenne noto come il \"Re del Valzer\" dopo essersi fatto notare per le sue esecuzioni del \"Second Waltz\", tratto dalle \"Jazz Suites\" di Dmitri Shostakovich.\nAndr\u00e9 Rieu e la sua \"Johann Strauss Orchestra\" si sono esibiti, oltre che in Europa, in America settentrionale, Giappone e Australia. Hanno vinto un gran numero di premi, tra cui il World Music Awards, e molte loro produzioni sono diventate disco d'oro e disco di platino in varie nazioni del mondo, inclusi i Paesi Bassi con ben 8 dischi di platino. Nella sua sala di registrazione a Maastricht, Andr\u00e9 registra CD e DVD, includendo nella sua produzione un ampio panorama di musica classica, nonch\u00e9 musica pop e musica folk, e anche colonne sonore cinematografiche e tracce di musical teatrali. Le sue vivaci e colorate esibizioni orchestrali hanno attratto pubblico da ogni parte del globo, un pubblico che all'inizio non considerava con particolare attenzione la musica classica.\nRieu ha lavorato per diversi anni insieme al fratello, Jean Philippe, che ora ha avviato una propria societ\u00e0 di produzione. Rieu ha due figli: il pi\u00f9 giovane di questi, Pierre, lavora a tempo pieno con il padre come manager di produzione. Andr\u00e9 Rieu suona un violino Stradivari del 1667, forse il pi\u00f9 antico conosciuto. Alcune esibizioni della sua orchestra sono state trasmesse nel Regno Unito e negli Stati Uniti sul circuito televisivo PBS, come ad esempio \"Andr\u00e9 Rieu Live in Dublin\" o \"Andr\u00e9 Rieu Live in Tuscany\", registrato in Piazza Della Repubblica a Cortona, in Toscana.\nVita privata.\nAndr\u00e9 Rieu ha antiche radici francesi dato che il suo cognome \u00e8 di origini ugonotte. \u00c8 sposato con Marjorie Kochmann e ha due figli: Marc e Pierre. Parla varie lingue: limburghese, olandese, tedesco, inglese, francese, italiano, spagnolo e\nportoghese."}
{"id": "1502834", "revid": "1005847", "url": "https://it.wikipedia.org/wiki?curid=1502834", "title": "Golfo di \u0160elichov", "text": "Il golfo di \u0160elichov (detto anche baia di \u0160elichov; in russo \u0417\u0430\u043b\u0438\u0432 \u0428\u0435\u043b\u0438\u0445\u043e\u0432\u0430, \"Zaliv \u0160elichova\") \u00e8 una vasta insenatura situata sulla costa nord-orientale del Mare di Ochotsk, in Russia. Si trova sul versante occidentale della penisola della Kam\u010datka, nel circondario federale dell'Estremo Oriente.\nGeografia.\nIl golfo ha una larghezza massima di circa 300 chilometri e una lunghezza di circa 650; a nordest, la penisola di Tajgonos si protende verso sudovest formando la baia della Gi\u017eiga ad ovest e la baia della Pen\u017eina ad est. Sfociano nel golfo di \u0160elichov alcuni corsi d'acqua dell'oblast' di Magadan e del Territorio della Kam\u010datka, fra cui i principali sono Jama, Njavlenga, Najachan, Gi\u017eiga e Avekova dai versanti occidentali, Paren', Pen\u017eina, Talovka e Tylchoj dai versanti orientali. Nella parte sud-orientale del golfo di \u0160elichov, a soli 10\u00a0km a est della penisola P'jagina, c'\u00e8 il piccolo arcipelago delle isole Jam.\nIl clima molto freddo della zona rende le sue coste inospitali, tanto che non esistono centri urbani di rilievo; i principali centri, tutti di ridotte dimensioni, sono Palana, \u0116vensk e Gi\u017eiga.\nIl golfo venne cos\u00ec battezzato in onore di Grigorij \u0160elichov, navigatore e mercante russo. Non deve essere confuso con la piccola baia di \u0160elichov, che si trova sempre nel mare di Okhotsk, sulla costa nord-ovest di Paramu\u0161ir."}
{"id": "1502835", "revid": "287204", "url": "https://it.wikipedia.org/wiki?curid=1502835", "title": "Andr\u00e8 Rieu", "text": ""}
{"id": "1502836", "revid": "80339", "url": "https://it.wikipedia.org/wiki?curid=1502836", "title": "Altopiano della Kolyma", "text": ""}
{"id": "1502837", "revid": "287204", "url": "https://it.wikipedia.org/wiki?curid=1502837", "title": "Andre Rieu", "text": ""}
{"id": "1502844", "revid": "2153076", "url": "https://it.wikipedia.org/wiki?curid=1502844", "title": "My Love (Justin Timberlake)", "text": "My Love \u00e8 un singolo del cantante statunitense Justin Timberlake, scritto dal cantante, T.I., Nate Hills e Timbaland per il secondo album di Timberlake da solista \"FutureSex/LoveSounds\" del 2006.\nNel 2007 ha vinto un Grammy Award per la migliore collaborazione Rap. Timbaland ha partecipato ai cori del brano, mentre T.I. ha cantato la parte rap. La canzone ha ricevuto molte critiche positive da diverse riviste specializzate, venendo preferita a \"SexyBack\". All'apertura degli MTV Europe Music Awards del 2006, il cantante ha eseguito un medley di \"My Love\" \"SexyBack\" e \"LoveStoned\".\nIl singolo.\nNel negozio iTunes, sono state messe in vendita tre diverse edizioni del singolo distinte dal diverso colore della copertina:\nIl video.\nIl video musicale prodotto per \"My Love\" \u00e8 stato diretto da Paul Hunter, ed \u00e8 stato trasmesso per la prima volta il 12 ottobre 2006. Nel video \u00e8 possibile ascoltare il preludio del brano \"Let Me Talk to You\" e vede la partecipazione del produttore Timbaland."}
{"id": "1502848", "revid": "767487", "url": "https://it.wikipedia.org/wiki?curid=1502848", "title": "Il circo di Topolino", "text": "Il circo di Topolino (\"Mickey's Circus\") \u00e8 un film del 1936 diretto da Ben Sharpsteen. \u00c8 un cortometraggio d'animazione della serie \"Mickey Mouse\", distribuito negli Stati Uniti dalla United Artists il 1\u00ba agosto 1936.\nTrama.\nTopolino \u00e8 il direttore di un circo che ospita gratis gli orfanelli per un giorno. Il primo numero riguarda \"Capitan\" Paperino e i suoi leoni marini ammaestrati, ma il papero non riesce a farsi rispettare dagli animali (soprattutto da un cucciolo ribelle). La situazione degenera e, nel tentativo di recuperare il pesce rubato dal cucciolo, Paperino finisce dentro un cannone, seguito da Topolino. I dispettosi orfanelli sparano Paperino e Topolino in un filo sospeso. Dopo aver eseguito diversi numeri acrobatici senza volerlo, i due cadono in una tinozza piena d'acqua. L\u00ec vengono raggiunti dai leoni marini che vogliono mangiare il pesce che il cucciolo ha lanciato in bocca a Paperino, creando un gran scompiglio.\nDistribuzione.\nEdizione italiana.\nIl corto fu distribuito in Italia nel 1940 in lingua originale. Nella VHS \"La vita con Topolino\" del settembre 1986 fu invece incluso rimuovendone i dialoghi. L'unico doppiaggio italiano conosciuto \u00e8 quello realizzato dalla Royfilm per la VHS numero 2 della serie \"VideoParade\" uscita nel novembre 1992, poi utilizzato in tutte le successive occasioni. In tale doppiaggio i leoni marini vengono erroneamente definiti delle foche, e furono aggiunte alcune battute pronunciate dagli orfani nella scena d'apertura. Inoltre, non essendo stata registrata una colonna internazionale, la musica presente durante i dialoghi \u00e8 alterata.\nEdizioni home video.\nDVD.\nUna volta restaurato, \"Il circo di Topolino\" fu distribuito in DVD nel primo disco della raccolta \"Topolino star a colori\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In America del Nord fu incluso anche nel DVD \"Starring Mickey\", uscito l'11 gennaio 2005 come primo volume della collana \"Classic Cartoon Favorites\"."}
{"id": "1502852", "revid": "834", "url": "https://it.wikipedia.org/wiki?curid=1502852", "title": "Volcanic Explosivity Index", "text": ""}
{"id": "1502855", "revid": "287204", "url": "https://it.wikipedia.org/wiki?curid=1502855", "title": "Gheorghe Lazar", "text": ""}
{"id": "1502857", "revid": "827882", "url": "https://it.wikipedia.org/wiki?curid=1502857", "title": "Gheorghe Laz\u0103r", "text": "Biografia.\nNato da una famiglia di contadini sotto l'Impero asburgico, studi\u00f2 teologia a Sibiu e a Cluj, interessandosi nel contempo anche di storia e filosofia. La sua dichiarata ammirazione per Napoleone Bonaparte ed altre sue idee radicali e anticonformiste gli impedirono tuttavia di completare il percorso di studi e diventare sacerdote.\nProprio perch\u00e9 considerato negativamente dalle autorit\u00e0, fu costretto ad emigrare in Valacchia, dove lavor\u00f2 soprattutto come istitutore, attrattovi anche dalla sua ammirazione per il boiardo Constantin B\u0103l\u0103ceanu, che era incaricato dal Principe dell'amministrazione scolastica.\nLa sua concezione della scuola segn\u00f2 una profonda rottura con la tradizione che imponeva l'insegnamento in greco e segn\u00f2 inoltre un passo importante verso la secolarizzazione dell'insegnamento.\nAmmalatosi gravemente, nel 1821 torn\u00f2 al suo paese natale, dove mor\u00ec nel settembre dello stesso anno.\nRiconoscimenti.\nMolte scuole superiori in Romania portano oggi il suo nome, tra cui:\nNumerose sono inoltre le statue che lo raffigurano: si ricordano in particolare quella in \"Pia\u0163a Universit\u0103\u0163ii\" (Piazza dell'Universit\u00e0) a Bucarest ed il busto collocato di fronte al palazzo della \"Asocia\u0163ia Transilvan\u0103 pentru Literatura Rom\u00e2n\u0103 \u015fi Cultura Poporului Rom\u00e2n\" (Associazione Transilvana per la Letteratura Romena e la Cultura del Popolo Romeno) a Sibiu."}
{"id": "1502864", "revid": "339392", "url": "https://it.wikipedia.org/wiki?curid=1502864", "title": "Cr\u00e9dit Agricole S.A", "text": ""}
{"id": "1502870", "revid": "799504", "url": "https://it.wikipedia.org/wiki?curid=1502870", "title": "Palazzo dei Giureconsulti", "text": "Il Palazzo dei Giureconsulti \u00e8 uno storico palazzo cinquecentesco di stile manierista, che si trova in piazza Mercanti, sito a Milano, all'angolo con piazza Duomo.\nStoria.\nLa costruzione di Palazzo dei Giureconsulti fu voluta e finanziata dal nobile milanese Giovanni Angelo Medici, salito al soglio pontificio con il nome di papa Pio IV, per accogliere il \"Collegio dei Nobili Dottori\", ossia tutte quelle persone che si occupavano della gestione della citt\u00e0. La costruzione viene avviata nel 1562, su progetto di Vincenzo Seregni, sul medesimo luogo su cui fin dalla formazione della piazza dei Mercanti (sec. XIII) sorgeva il palazzo dei notai, inglobando la torre di Napo Torriani, divenuta torre civica; la sua campana (in seguito sostituita dall'attuale orologio) era detta \"Zavataria\" in onore del podest\u00e0 Zavatario della Strada che ne aveva fatto dono alla citt\u00e0. La campana annunciava il coprifuoco, il divampare di incendi, e l'esecuzione dei condannati.\nIl nuovo edificio delimitava interamente uno dei quattro lati di piazza dei Mercanti, al cui centro ancor oggi si trova il Palazzo della Ragione.\nL'ampio fronte manieristico, sormontato dalla torre con l'orologio, \u00e8 scandito dall'armonia delle doppie colonne del maestoso porticato ad archi, cui si accede con pochi gradini che salgono dal livello della strada.\nIl ritmo della facciata \u00e8 esaltato dalla corrispondenza tra gli archi del porticato al pianterreno e le finestre rettangolari del livello superiore, decorate con grazia ed eleganza.\nIn epoca rinascimentale il palazzo aveva ospitato il Collegio dei Nobili Dottori, istituto che formava le figure amministrative dello Stato (senatori, giudici, capitani di giustizia). A partire dall'Ottocento, \u00e8 stato sede della Borsa Valori, del Telegrafo, della Banca Popolare di Milano e infine della Camera di commercio, che nel 1911 acquist\u00f2 l'intero edificio e da allora ne \u00e8 proprietaria.\nI danni del 1945.\nI bombardamenti del 1945 colpirono pesantemente il palazzo, che subito dopo fu oggetto di un primo grande restauro.\nUn secondo intervento fu avviato dalla Camera di Commercio nel 1983, con un'importante azione di recupero di tipo sia funzionale sia monumentale, finalizzata a riportare l'edificio alla sua originaria magnificenza civile. L'intervento venne affidato agli architetti Gianni Mezzanotte, che segu\u00ec l'opera di restauro, e Roberto Menghi, che si \u00e8 invece occupato degli allestimenti interni. Al termine dei lavori, nel 1991, il Palazzo prese il nome di Palazzo Affari ai Giureconsulti.\nDopo la ristrutturazione la superficie complessiva del palazzo \u00e8 di 4000 m2 su quattro piani. Al livello interrato \u00e8 stata allestita una sala esposizioni di 280 m2, al piano terra la \"Sala Colonne\" che pu\u00f2 accogliere fino a 100 persone.\nAl primo piano esistono altre sale di dimensioni minori, dedicate ad incontri di lavoro, meeting e tavole rotonde."}
{"id": "1502873", "revid": "33689", "url": "https://it.wikipedia.org/wiki?curid=1502873", "title": "Via della Cava", "text": ""}
{"id": "1502880", "revid": "2153076", "url": "https://it.wikipedia.org/wiki?curid=1502880", "title": "SexyBack", "text": "SexyBack \u00e8 una canzone scritta e cantata dal cantante statunitense Justin Timberlake, estratta dal suo secondo album da solista \"FutureSex/LoveSounds\" del 2006.\nTimbaland partecipa ai cori, ed ha guadagnato insieme a Timberlake il Grammy Award 2007 per il miglior disco dance. Prodotto da Timbaland, Timberlake and Nate \"Danja\" Hills, e pubblicato come primo singolo dell'album il 7 luglio 2006, \"SexyBack\" \u00e8 il singolo di maggior successo mai pubblicato da Timberlake nella maggior parte dei paesi in cui \u00e8 uscito, Italia compresa.\n\"SexyBack\" \u00e8 inoltre stata la pi\u00f9 longeva numero uno nel 2006 nella classifica Billboard Hot 100, rimanendo sette settimane al vertice.\nMusica.\n\"SexyBack\" \u00e8 un brano \"imperioso, pulsante, un cocktail di voci ascendenti distorte e pesanti corde elettroniche coniugate con il rap\", secondo Camilla Long dal \"The Observer\". Il brano contempla un bombardante basso e sonorit\u00e0 elettroniche, e non il \"famoso falsetto\" di Timberlake.\nLa voce dell'artista \u00e8 stata revisionata, rallentata nei punti in cui \u00e8 irriconoscibile, con parole smorzate.\nIl video.\nIl video per \"SexyBack\" \u00e8 stato girato in un lussuosissimo albergo a Barcellona, e vede protagonista, oltre a Timberlake l'attrice spagnola Elena Anaya (\"Luc\u00eda y el sexo\", \"Van Helsing\"). Originariamente, il regista Michael Haussman voleva ingaggiare l'attrice francese Eva Green, la Bond girl di \"Casino Royale\", ma l'attrice ha declinato l'offerta. Il regista ha detto di essersi ispirato al video di Madonna \"Take a Bow\", girato dallo stesso Haussman. Il video \u00e8 stato trasmesso in anteprima su MTV il 25 luglio. Nel 2006 si \u00e8 piazzato alla quarta posizione dei 40 video dell'anno secondo VH1.\nTracce.\nCD Single\nCD-Maxi\nCD - Dance Mixes"}
{"id": "1502887", "revid": "974994", "url": "https://it.wikipedia.org/wiki?curid=1502887", "title": "Monumento a Vincenzo Bellini", "text": "Il monumento a Vincenzo Bellini \u00e8 situato al centro della zona est di piazza Stesicoro a Catania.\nLa storia.\nIl monumento venne realizzato dallo scultore Giulio Monteverde, su commissione del comune di Catania, ed inaugurato il 21 settembre del 1882. La sua ubicazione rimase in sospeso fino alla fine in quanto non si riusciva a decidere dove sistemarlo. Un gruppo di catanesi voleva porlo di fronte al teatro Massimo Bellini allora in costruzione, altri al posto della fontana dell'Elefante in piazza Duomo. Soltanto alla fine prevalse la proposta di innalzarlo in piazza Stesicoro. La statua sembra quasi posta in una posizione \"strategica\", in quanto durante i giorni di festa dedicati alla patrona della citt\u00e0 di Catania (Sant'Agata) proprio quando il fercolo si trova in Piazza Stesicoro, lo stesso Vincenzo Bellini sembra volgere lo sguardo verso la Santa, quasi ad omaggiarla. Si narra infatti che lo stesso compositore catanese, durante la sua giovinezza, fosse molto devoto alla Santa.\nIl monumento.\nIl monumento, completamente in marmo bianco, ha base quadrata ed \u00e8 alto quindici metri. Il basamento ha forma di parallelepipedo alta circa tre metri. Su questa base poggiano sette gradini, ad indicare le note musicali, che salgono a tronco di piramide. Alla sommit\u00e0 della scala si innalza una colonna a forma quadrata sulla cima della quale \u00e8 posta una statua di Vincenzo Bellini seduto su di una sedia. Ai quattro lati della colonna sono poste quattro statue come allegoria delle sue quattro opere pi\u00f9 celebri: \"Norma\", \"I puritani\", \"La sonnambula\" e \"Il pirata\". Una cancellata bassa in ferro battuto fa da contorno al monumento."}
{"id": "1502893", "revid": "767487", "url": "https://it.wikipedia.org/wiki?curid=1502893", "title": "Echinococcus", "text": "Gli echinococchi sono dei platelminti parassiti della famiglia dei Taeniidae.\nEssi sono soliti svilupparsi in alcuni tipi carne, qualora questa sia cotta per troppo poco tempo od addirittura del tutto cruda: in particolare, pare che la carne di volpe sia estremamente soggetta alla presenza di questi parassiti.\nDopo aver mangiato la carne infetta, all'interno dell'ospite si formano delle cisti che possono attaccarsi al fegato, provocando sintomi simili alla cirrosi epatica, ed anche al cuore, portando anche ad un ingrossamento di quest'ultimo. Tali cisti passano in uno stato di latenza che pu\u00f2 durare fino a cinquant'anni e che viene interrotta solo quando, per un fortuito caso, un trauma (ad esempio una biopsia) va a romperle, liberando le larve e dando il via ad un violento shock anafilattico con conseguente crisi respiratoria, che pu\u00f2 essere fatale per la persona infettata.\nDato che la loro latenza non lascia sintomi nell'ospite umano (mentre tale latenza \u00e8 assente in altri predatori, dove le cisti ben presto si rompono, liberando le larve), spesso la loro presenza viene scoperta solo quando l'ingrossamento di queste ultime diviene visibile su organi come la lingua, qualora le cisti si siano formate l\u00ec, oppure attraverso esami ad ultrasuoni. Qualsiasi altro tipo di indagine diagnostica, sia per immagini che per esami delle feci, non darebbe alcun tipo di risultato: a differenza di altri parassiti, infatti, gli echinococchi non risultano dal test delle feci."}
{"id": "1502894", "revid": "767487", "url": "https://it.wikipedia.org/wiki?curid=1502894", "title": "Embrace (gruppo musicale statunitense)", "text": "Gli Embrace sono stati un gruppo musicale statunitense emo dalla breve carriera, ma dalla grande importanza nella nascita di questo genere musicale. Insieme ai Rites of Spring e ad altri gruppi dell'area di Washington D.C. gli Embrace sono ritenuti i fondatori del genere e una delle principali band della cosiddetta \"prima ondata\" dell'emo.\nStoria.\nCantante e chitarrista della band era Ian MacKaye, celebre musicista hardcore punk che precedentemente aveva fondato i Minor Threat e l'ideologia dello straight edge, e che dopo la breve ma intensa parentesi degli Embrace fonder\u00e0 gli Egg Hunt e da l\u00ec, insieme al chitarrista dei Rites of Spring, i Fugazi."}
{"id": "1502898", "revid": "81103", "url": "https://it.wikipedia.org/wiki?curid=1502898", "title": "Giovanni Bazoli", "text": "Biografia.\nGiovanni Bazoli \u00e8 nato a Brescia il 18 dicembre 1932. Il nonno Luigi, di professione avvocato, fu tra i fondatori del Partito Popolare di Luigi Sturzo. Il padre Stefano, anch'egli avvocato, fu deputato all'Assemblea Costituente e al Parlamento.\nDopo la laurea in Giurisprudenza, Giovanni Bazoli ha esercitato la professione di avvocato nello studio di famiglia a Brescia. Libero docente di Diritto amministrativo e professore di Istituzioni di diritto pubblico all'Universit\u00e0 Cattolica del Sacro Cuore di Milano, ha insegnato fino al 2001.\nNel 1974 \u00e8 entrato nel consiglio di amministrazione della Banca San Paolo di Brescia e ne \u00e8 diventato vice presidente.\nNel 1982 diviene presidente del Banco Ambrosiano, con l'obiettivo del rilancio dell'istituto e del salvataggio dal fallimento, nel 1986, del Gruppo Rizzoli-Corriere della Sera.\nNegli anni della sua presidenza si susseguono fusioni ed acquisizioni da parte della banca, fino alla nascita di Intesa San Paolo, di cui Bazoli sar\u00e0 presidente del Consiglio di sorveglianza sino all'aprile del 2016.\nConvinto assertore del ruolo sociale delle banche, Giovanni Bazoli ha ispirato importanti iniziative in campo artistico e culturale come la creazione delle \"Gallerie d'Italia\", con sedi a Milano, Torino, Napoli e Vicenza, i programmi di restauro e valorizzazione di collezioni d'arte, il recupero di Casa Manzoni, e storico come la fusione degli archivi delle banche integrate.\nHa ricevuto due lauree honoris causa: in Economia bancaria dall'Universit\u00e0 degli Studi di Macerata e in Conservazione dei beni culturali dall'Universit\u00e0 degli Studi di Udine.\nProcedimenti giudiziari.\nNell'aprile 2018 il giudice delle udienze preliminari di Bergamo, a seguito di una inchiesta della Procura della Repubblica, ha deciso il rinvio a giudizio di Giovanni Bazoli, ed altri 29 imputati. Le imputazioni per le quali il pubblico ministero aveva richiesto il rinvio a giudizio erano quelle di ostacolo all'esercizio degli organismi di vigilanza e illecita influenza nell'assemblea che avrebbe determinato la governance di UBI Banca. Nel maggio 2021, al termine del processo, l'accusa ha chiesto per lui, per i presunti reati imputatigli, la pena di 6 anni e 8 mesi di carcere. L'8 ottobre 2021, al termine del processo, il Tribunale di Bergamo lo ha assolto dalle accuse.\nVita privata.\nGiovanni Bazoli \u00e8 sposato con Elena W\u00fchrer - della famiglia produttrice della celebre birra - hanno tre figli: Stefano (che porta lo stesso nome del nonno), Francesca e Chiara. Francesca, avvocato, \u00e8 sposata con Gregorio Gitti, docente di diritto all'Universit\u00e0 Statale di Milano e avvocato, tra gli ispiratori del Partito Democratico. Chiara \u00e8 la compagna del sindaco di Milano, Giuseppe Sala, dopo essere stata sposata con l\u2019avvocato Fabio Coppola, gi\u00e0 socio dello studio americano Latham and Watkins e in seguito partner della law firm londinese Chambers and Partners. La famiglia Bazoli \u00e8 nota per la simpatia politica nei confronti del centrosinistra. Luigi, fratello di Giovanni, - della sinistra Dc - fu assessore all'Urbanistica del Comune di Brescia.\nNel 1974 muore la cognata Giulietta Banzi, moglie del fratello Luigi, vittima della strage di piazza della Loggia, avvenuta il 28 maggio.\nBazoli \u00e8 noto per la sua passione per gli studi biblici.\nAppassionato di calcio, \u00e8 tifoso del Brescia Calcio ed era amico personale del suo vecchio presidente, Gino Corioni.\nPubblicazioni.\n\"L'elenco \u00e8 incompleto\":"}
{"id": "1502902", "revid": "120046", "url": "https://it.wikipedia.org/wiki?curid=1502902", "title": "Diablo swing orchestra", "text": ""}
{"id": "1502903", "revid": "1305772", "url": "https://it.wikipedia.org/wiki?curid=1502903", "title": "Piero Donnini", "text": "Biografia.\nLaureato in matematica, diresse per 25 anni l'Istituto Tecnico e Nautico di Livorno, scuola che in seguito ha dato origine ai vari istituti superiori della citt\u00e0 e di cui Donnini nel 1873 istitu\u00ec la sezione industriale.\nPer due volte fu sindaco di Livorno, la prima dal dicembre 1881 al gennaio 1883 e la seconda dall'ottobre al dicembre 1894. Come sindaco nel 1883 dot\u00f2 il cimitero comunale dei Lupi di un'area per la cremazione delle salme, 5 anni prima che la legge Crispi introducesse questa possibilit\u00e0 nei cimiteri pubblici italiani.\nIl 3 ottobre 1927 gli fu intitolata la strada di collegamento fra il viale Carducci e la via delle Sorgenti."}
{"id": "1502904", "revid": "1598370", "url": "https://it.wikipedia.org/wiki?curid=1502904", "title": "Dante's Peak - La furia della montagna", "text": "Dante's Peak - La furia della montagna (\"Dante's Peak\") \u00e8 un film del 1997 diretto da Roger Donaldson ed interpretato da Pierce Brosnan e Linda Hamilton. Il film usc\u00ec nelle sale italiane l'11 aprile 1997 (il 7 febbraio nelle sale americane), nello stesso periodo del film \"Vulcano - Los Angeles 1997\", che affrontava tematiche similari, ma era diverso per ambientazione e verosimiglianza della storia.\nTrama.\nIl film si apre con la scena della violenta esplosione di un vulcano andino in Colombia, che scatena il panico fra la popolazione residente sulle pendici della montagna. Fra questi, una squadra di vulcanologi dello USGS di cui fa parte Harry Dalton, uno dei protagonisti, solo che mentre lui, dopo essere fuggito, riesce a salvarsi, mentre la sua collega e fidanzata Mary Ann rimane invece uccisa a causa di una pietra lavica, che le cade sulla testa dopo aver sfondato il tetto del loro pickup.\nQuattro anni dopo, a seguito della segnalazione di alcuni movimenti tellurici sospetti registrati presso il Servizio Geologico degli Stati Uniti d'America, per il quale Harry lavora, il vulcanologo viene mandato dal suo capo, Paul Dreyfus, presso Dante's Peak, un tempo borgo di minatori e ora fiorente cittadina che sorge ai piedi di un imponente vulcano dormiente della catena delle Cascade. Al suo arrivo, Harry trova la citt\u00e0 in pieno fermento, perch\u00e9 \u00e8 stata appena nominata la seconda migliore cittadina con meno di 20.000 abitanti di tutti gli Stati Uniti, nonch\u00e9 quella con il miglior tenore di vita.\nPoco dopo, entrato in contatto con il sindaco Rachel Wando, incaricato di fargli da guida, Harry chiede alla donna di scortarlo al lago vulcanico che sorge ai piedi della montagna per dei controlli: dopo aver rilevato acidit\u00e0 irregolare, alberi e animali morti e due cadaveri di turisti nelle vicine sorgenti termali, il vulcanologo comincia a insospettirsi e chiede al sindaco di riunire il consiglio comunale per parlare di un'eventuale evacuazione della citt\u00e0. Durante la riunione, per\u00f2, si presenta il suo capo Paul, il quale, infastidito dall'eccessivo allarmismo di Harry, prende in mano le redini dell'incontro, dicendo che spedir\u00e0 sul posto una squadra di vulcanologi con lo scopo di monitorare il vulcano, allontanando cos\u00ec lo spettro di un'imminente evacuazione. Lo sceriffo e le alte cariche cittadine sono molto scettici sulle previsioni azzardate di Dalton, in quanto il vulcano non erutta da pi\u00f9 di 7000 anni e il suo potrebbe essere solo un falso allarme che allontanerebbe abitanti, turisti e potenziali investitori dalla citt\u00e0, arrestando la sua ascesa economica. Solo Rachel, pur sperando che l'eruzione non si verifichi, sembra credere ad Harry.\nIl mattino seguente, dopo essersi recato da Rachel (la quale \u00e8 anche proprietaria di un bar-caffetteria sito all'ingresso della citt\u00e0) per porgerle le sue scuse per il trambusto provocato e aver ricevuto dalla donna un invito a cena, Harry si reca con un collega in elicottero presso il cratere vulcanico, allo scopo di monitorarne emissioni di gas anomale. Dopo aver riscontrato dati nella norma, i due fanno ritorno in citt\u00e0. La sera stessa, recatosi a cena da Rachel, Harry stabilisce un rapporto ancora pi\u00f9 amichevole con i due figli della donna, Graham e Lauren, per poi finire col raccontare alla stessa della sua vita e del suo lavoro.\nIl giorno dopo, assieme al collega della mattinata precedente, Harry fa ritorno al cratere vulcanico, questa volta con un robot (chiamato \"Zampe di ragno\") che ha il compito di monitorare movimenti tellurici ed emissioni di zolfo. Durante la spedizione, per\u00f2, una violenta scossa sismica li sorprende, danneggiando la macchina e ferendo seriamente il collega a una gamba. Ormai certo di una vicina eruzione vulcanica, Harry cerca di convincere Paul e i colleghi a sollecitare le autorit\u00e0 locali per mettere la citt\u00e0 in allerta, ma questi rifiuta, non essendoci stati, sino a quel momento, ulteriori segnali che possano confermare che il vulcano si stia risvegliando.\nLa squadra di vulcanologi, su insistenza di Harry, rimane ancora un'altra settimana a Dante's Peak, durante la quale la montagna non d\u00e0 affatto segnali di eruzione e i movimenti tellurici si riducono, dunque non \u00e8 pi\u00f9 necessario rimanere sul posto e Paul decide che continueranno il monitoraggio dalla loro sede.\nQuella stessa sera, perci\u00f2, dopo essere stato avvertito dal suo capo che il giorno successivo faranno ritorno a casa, Harry s'incontra con Rachel per una passeggiata. Una volta rientrati a casa del sindaco, l'uomo, chiaramente invaghitosi di Rachel (che sembra ricambiare pur non avendo una relazione da anni) decide di restare per un caff\u00e8. Il trambusto generato dal loro arrivo, per\u00f2, sveglia Lauren, che chiede alla madre se pu\u00f2 avere un bicchiere d'acqua. Mentre Rachel glielo versa, si accorge che l'acqua che esce dal rubinetto \u00e8 di color marrone e ha un odore pungente, e avverte Harry della cosa. I due si recano quindi all'acquedotto della citt\u00e0, dove controllano le cisterne idriche, scoprendo cos\u00ec che dai pozzi si alza un forte odore di diossido di zolfo. Harry, memore di un segnale simile che anni prima era stato l'indizio dell'eruzione di un vulcano nelle Filippine, capisce che non hanno ancora molto tempo a disposizione. Corre perci\u00f2 da Paul, il quale, messo di fronte alla situazione, sollecita Harry a parlare con Rachel per organizzare l'evacuazione della citt\u00e0.\nQuello stesso pomeriggio perci\u00f2, i residenti di Dante's Peak vengono invitati a partecipare a una riunione per pianificare l'evacuazione, ma durante l'incontro, accompagnata da forti scosse sismiche, la montagna inizia l'eruzione e subito si diffonde il panico. Fra il caos generale, con la gente che tenta in tutti i modi di fuggire dalla citt\u00e0, Harry e Rachel tornano a casa della donna per prelevare Lauren e Graham. Al loro arrivo per\u00f2, i due non trovano i ragazzi, in quanto i giovani hanno preso il fuoristrada di Rachel per andare a prendere la nonna paterna Ruth, che abita, con il suo cane Rugie, in una casa ai piedi della montagna e che aveva sempre dimostrato il suo scetticismo nei confronti di Harry.\nGiunti a destinazione, mentre tentano di convincere la nonna a seguirli, i ragazzi vengono presto raggiunti da Rachel e Harry. Poco dopo, mentre il gruppetto si sta organizzando per lasciare la casa, vengono sorpresi da un fiume di lava, che li costringe a una fuga precipitosa. Saliti perci\u00f2 su una barca ormeggiata sullo stesso laghetto dove solo qualche giorno prima Harry aveva eseguito i suoi rilevamenti, il gruppetto tenta di raggiungere la sponda opposta, per cercare di mettersi in salvo. A breve distanza dal molo d'attracco, per\u00f2, a causa dell'attivit\u00e0 vulcanica che ha trasformato l'acqua in acido, restano senza elica, corrosa dall'acidit\u00e0. Tormentata dai sensi di colpa, Ruth si getta nelle mortali acque del lago e spinge l'imbarcazione verso il molo, sacrificando cos\u00ec la sua vita.\nIl mattino successivo, nella cittadina semidistrutta e sepolta dalla cenere, arriva la Guardia Nazionale, con il compito di cercare eventuali sopravvissuti e metterli in salvo. Vista la criticit\u00e0 della situazione, i colleghi di Harry, che erano rimasti in citt\u00e0, decidono di fuggire. Nel frattempo, Harry, Rachel e i ragazzi riescono ad arrivare al rifugio della Guardia Forestale, dove s'impossessano di un fuoristrada per fuggire dalla montagna. La violenta eruzione, che ha nel frattempo sciolto gran parte del ghiacciaio che c'era sul vulcano, creando un grosso lahar, fa tracimare la diga della citt\u00e0. Il conseguente ingrossamento del fiume sorprende i colleghi di Harry durante la fuga, i quali riescono tutti a salvarsi tranne Paul, il cui automezzo viene travolto dal crollo del ponte.\nNel frattempo, giunti in citt\u00e0 per prendere un localizzatore satellitare della NASA, Harry, Rachel e i ragazzi vengono sorpresi da una nube piroclastica, che segna la fine dell'eruzione. Costretti a scappare mentre, dietro di loro, la nube distrugge tutto quello che era rimasto in piedi di Dante's Peak, il gruppo riesce a salvarsi rifugiandosi in una vecchia miniera, luogo noto a Graham dove si incontrava con i suoi amici. Un paio di giorni dopo, in seguito all'attivazione del localizzatore, nonostante le difficolt\u00e0 dovute al crollo di gran parte della miniera causato dall'esplosione del vulcano, il gruppo viene messo in salvo da una squadra di soccorso allertata dai colleghi di Harry, che avevano ricevuto il loro segnale dalla base operativa. Il film si chiude con la visuale della citt\u00e0 distrutta dall'eruzione.\nFatti simili.\nLa trama del film \u00e8 liberamente ispirata all'eruzione del Monte Sant'Elena, nello stato di Washington, realmente avvenuta il 18 maggio 1980 dopo circa 2 mesi di avvisaglie sismiche minori, e continuata fino al 9 ottobre 1980. L'eruzione distrusse un intero settore della montagna, mietendo oltre 70 vittime e provocando danni per oltre 500 chilometri di distanza. Per effetto dell'eruzione, lo stratovulcano si abbass\u00f2 di 350 metri, trasformandosi da vulcano a cono in un vulcano con cratere a ferro di cavallo.\nUna prima ricostruzione romanzata dell'accaduto fu realizzata nel 1981 con il titolo \"St. Helens, la montagna della paura\" (o \"Uragano di fuoco\").\nL'episodio iniziale ambientato in Colombia si ispira probabilmente alla tragedia del Galeras, avvenuta nel 1993.\nProduzione.\nIl budget del film fu di $; le riprese iniziarono il 6 maggio 1996 per concludersi il 31 agosto 1996. Le principali \"location\" furono in California e nell'Idaho.\nAccoglienza.\nIl film nel fine settimana d'apertura incass\u00f2 $. A fine corsa raccolse $ negli Stati Uniti e nel resto del mondo, per un totale di $.."}
{"id": "1502907", "revid": "1543377", "url": "https://it.wikipedia.org/wiki?curid=1502907", "title": "Venticinque (album)", "text": "Venticinque \u00e8 il primo album in studio del rapper italiano Ape, pubblicato nel 2004 dalla Vibrarecords.\nDescrizione.\nSi tratta della seconda pubblicazione da solista di Ape, in seguito all'uscita dell'EP \"A domani\" del 2002, e contiene varie partecipazioni, tra cui quelle di Tuno, Naghe e Sir Bod, da sempre vicini ad Ape, in quanto membri del collettivo Rinascenza.\nI produttori che hanno lavorato all'album sono numerosi, tra questi da notare \u00e8 l'apporto di Bassi Maestro, nome ben noto della scena milanese, come quelli di Mace e Rubo. L-Duke e Gasto sono produttori membri del collettivo Rinascenza. Il primo \u00e8 produttore del gruppo Emarcinati.L'album costituisce il primo capitolo della trilogia della gente comune, composta dagli album \"Venticinque\", \"Generazione di sconvolti\" e \"Morgy Mo' e la gente per bene\", in cui Ape tenta di descrivere la realt\u00e0 della gente comune, da cronista esterno, con un tono altalenante tra l'autobiografico e l'introspettivo, concedendosi rare eccezioni, come (in questo album) nel caso della pi\u00f9 svagata \"\"Uassup\", resoconto di una serata in discoteca. Questa stessa tracce venne inserita nel cd sampler allegato a Groove. L'ultima traccia, \"Titoli di coda\", deve la sua lunghezza fuori dal comune (almeno per un pezzo rap) alla presenza di una ghost track di Sir Bod, dal titolo \"Aria\"\"."}
{"id": "1502910", "revid": "123704022", "url": "https://it.wikipedia.org/wiki?curid=1502910", "title": "Aristotele detective", "text": "Aristotele detective (titolo originale \"Aristotle Detective\") \u00e8 un romanzo del 1978 della scrittrice canadese Margaret Doody, un giallo storico ambientato ad Atene nel 300 a.C. al tempo della conquista dell'impero macedone da parte di Alessandro il Grande.\nTrama.\nLa narrazione inizia con un delitto: un importante cittadino di Atene, Boutades, viene trovato morto in casa, ucciso da una freccia cretese scagliatagli in gola. Stefanos, giovane cittadino ateniese da poco orfano di padre, si ritrova coinvolto nel processo dopo che suo cugino Filemone \u00e8 stato accusato dell'assassinio da parte di Polignoto, nipote di Boutades.\nCos\u00ec Stefanos decide di chiedere aiuto ad Aristotele, suo ex maestro e abile retore.\nLa linea principale della difesa prevedeva di provare che Filemone non era ad Atene il giorno del delitto, poich\u00e9 era stato esiliato qualche anno prima in seguito ad una rissa in taverna. Ma Stefanos dovr\u00e0 ricredersi quando, in seguito alle sue indagini, trover\u00e0 proprio ad Atene la moglie ed il figlio di Filemone. Nel frattempo l'accusa ha provato che Filemone era tornato pi\u00f9 volte ad Atene, insinuando anche che aveva combattuto per i Persiani contro Alessandro Magno.\nLa situazione per Stefanos non \u00e8 facile: inviato da Aristotele, che intanto ha acconsentito ad aiutarlo nella sua causa, in varie missioni per scoprire indizi, deve affrontare un suo creditore che pretende degli interessi altissimi, costringendo il protagonista a vendere molti beni familiari.\nDopo un incontro con Filemone, che clandestinamente era tornato ad Atene per vedere la madre e che gli spiega di essere innocente, Stefanos viene assalito da alcuni sicari che per poco non lo uccidono. Intanto in casa Boutades le morti si susseguono. Prima la moglie e poi uno schiavo di famiglia vengono trovati senza vita.\nSolo la genialit\u00e0 di Aristotele riuscir\u00e0 a scoprire il colpevole, e Stefanos il giorno del processo smascherer\u00e0 Polignoto (che morir\u00e0 dopo cercando di scappare) scagionando quindi il cugino."}
{"id": "1502917", "revid": "729019", "url": "https://it.wikipedia.org/wiki?curid=1502917", "title": "Morris R. Jeppson", "text": "Ha partecipato inoltre come assistente e ufficiale per i test d'arma sull'Enola Gay, l'aereo che sganci\u00f2 la prima bomba atomica della storia ad essere stata utilizzata in guerra.\nMissione sull'Enola Gay.\nJeppson e il capitano William Parson avevano il compito di armare la bomba durante il volo dall'isola di Tinian al Giappone prima che raggiungessero Hiroshima e rimuovere le spolette della bomba, poco prima che venisse sganciata. Nel settembre 1945, Jeppson fu decorato con la Silver Star, in riconoscimento al servizio reso al suo paese. Nel corso degli anni ha sempre rifiutato di parlare della missione atomica, per timore di rappresaglie contro lui e la sua famiglia. Accetter\u00e0 di parlare della sua parte nella missione per la prima volta solo nel 1990, 45 anni dopo.\nUna forte polemica venne provocata dalla messa all'asta da parte di Jeppson delle spine di sicurezza della bomba atomica; il governo degli USA ha cercato di bloccare la vendita visto che erano ritenute materiale segreto: le spolette erano protette dal segreto di stato, perch\u00e9 parte di un ordigno nucleare ancora classificato e Jeppson non era il proprietario legittimo del meccanismo.\nIl giudice della corte distrettuale respinse la richiesta del governo per due motivi: gli spinotti non sono pi\u00f9 protetti dal segreto di stato, e per quanto riguarda il diritto di Jeppson a impadronirsene, il giudice ha osservato che le spolette erano state esposte in un museo senza la minima obiezione del governo.\nLa bomba durante il volo era protetta da una esplosione accidentale da quattro spine di sicurezza dello spessore di una sigaretta, di circa tre centimetri di lunghezza, inserite nell'impianto elettrico interno perch\u00e9 nessuno sbalzo di tensione azionasse il meccanismo. Jeppson aveva conservato due di queste e sono state vendute al fisico pensionato Clay Perkins per 167000 dollari ritenute da quest'ultimo gli oggetti pi\u00f9 importanti del secolo scorso perch\u00e9 componenti del primo ordigno nucleare della storia.(fonte: Newton)\nLavoro come ricercatore.\nNegli anni cinquanta Jeppson ha lavorato come ricercatore al Lawrence Livermore National Laboratory, in California, contribuendo a sviluppare le armi termonucleari, molto pi\u00f9 potenti e devastatrici delle atomiche. Altre grandi innovazioni tecnologiche che ha contribuito a sviluppare sono: la tecnologia delle microonde e gli stabilizzatori montati sugli elicotteri.\nMuore nel 2010; il suo corpo \u00e8 stato cremato e le ceneri sono state disperse nel Deserto del Nevada."}
{"id": "1502921", "revid": "124242734", "url": "https://it.wikipedia.org/wiki?curid=1502921", "title": "Crenna", "text": "Crenna (\"Cr\u00e8na\" nel locale dialetto varesotto), \u00e8 un rione del comune di Gallarate, in provincia di Varese, posto nella zona nord-occidentale della citt\u00e0. Prende il nome dalla collina su cui sorge.\nNonostante la crescente urbanizzazione, Crenna si distingue all'interno della citt\u00e0 di Gallarate per la presenza di spazi boschivi ed agricoli (la Boschina, il bosco di Crenna-Moriggia, entrambi parte del Parco del Ticino, come del resto la stessa citt\u00e0 di Gallarate). A Crenna si trova anche il punto pi\u00f9 elevato di Gallarate (307 m s.l.m.). Fino al 1923 Crenna fu un comune autonomo (codice ISTAT: 012843) ed era dotato di tutti i servizi civici e sociali del tempo, compreso un ospedale, per poi essere annesso a Gallarate, ripetendo un'esperienza gi\u00e0 vissuta in et\u00e0 napoleonica fra il 1811 e il 1816 allorquando il centro abitato contava 1017 abitanti.\nStoria.\nCrenna sorge sull'omonima collina di origine morenica, parte delle Prealpi Varesine, alture che si intromettono fra le Alpi e la Pianura Padana, situata a nord-ovest di Milano, tra il Ticino e l'Olona.\nNon esistono reperti antichi ritrovati sul luogo, tuttavia si suppone che, vista la posizione favorevole, i primi ad insediarsi in questa zona, siano stati i Celti. Resti di civilt\u00e0 Neolitiche (et\u00e0 della pietra) sono infatti presenti nella vicina zona archeologica di Golasecca e datati fra il 3000 e il 1400 a.C. Il pi\u00f9 antico reperto di Crenna \u00e8 una lapide del I secolo d.C., ritrovata nel 1963 vicino alla zona dove sorge l'attuale cimitero e recante la scritta: \"Samioni Agatovis Filio Filicalus et Fronto\", tradotta con: Filicalo e Fronto dedicano questa stele funeraria a Samione figlio di Agatove. I nomi citati sono tutti di origine romana e testimoniano la presenza dei Romani nella zona.\nSeguono i secoli delle invasioni di popolazioni germaniche: i Visigoti di Alarico (402 d.C.), gli Unni di Attila (452), i Goti e i Bizantini, infine i Longobardi, che nel 569 invadono il nord-Italia e conquistano Milano, attribuendo alla regione il nome Lombardia. \u00c8 questo, forse, il periodo in cui sorge il castello in cima alla collina.\nVi sono numerosi documenti datati fra il 974 e il 1161 che parlano di \"Crena\" e \"Galerate\". Esiste anche una testimonianza di ringraziamento a tale Alberto da Crenna, membro della Lega Lombarda, per il contributo alla Battaglia di Legnano del 1176 in cui venne sconfitto l'imperatore Federico Barbarossa. Nel secolo XII il castello venne parzialmente ricostruito e pass\u00f2 poi a quel ramo dei Visconti che dal luogo prese poi nome. Il feudo di Crenna comprendeva il paese, parte di Cedrate, parte di Cassano Magnago e Albusciago. Con la divisione dei beni familiari dei Visconti fatta nel secolo XII, tocc\u00f2 a Esterolo Visconti di Besnate (+pre 1400), Patrizio Milanese, capostipite del ramo dei Visconti di Crenna, cge per primo venne investito del feudo. La famiglia si estinse con Giambattista (+1722), Signore di Crenna dal 1719, passando ad altre linee. Per estinzione di altri rami familiari, nel 1769 figuravano consignori di Crenna: i Visconti marchesi di San Vito per 3/12, i Visconti conti di Lonate Pozzolo per 2/12 (tuttora esistenti nel ramo dei Visconti duchi di Modrone e di Grazzano Visconti), i marchesi Cusani Visconti per 2/12 e i Castelbarco Visconti, marchesi di Cislago e conti di Gallarate (tuttora esistenti), eredi degli estinti Visconti di Cislago anch'essi per 2/12. La restante parte era di Giambattista Visconti, morto senza eredi.\nCrenna fu cos\u00ec a lungo dal XVI secolo feudo della famiglia Visconti e non fu pi\u00f9 protagonista di alcun fatto degno di nota.\nLa prima testimonianza dell'attuale chiesa principale di Crenna \u00e8 del secolo XV, dell'arcivescovo Gabriele Sforza, il quale scrisse durante una visita pastorale: \"Capela curata sancti Zenonis de Crena per homines, modiorum VI\" (la chiesa di San Zenone in Crenna ha un reddito di moggia sei di grano all'anno). Il 23 giugno 1570 san Carlo Borromeo si rec\u00f2 in visita parrocchiale a Crenna.\nIl territorio di Crenna confina a Nord con zone boschive, ben visibili dalla collina, che si estendono oltre la ferrovia che da Gallarate porta a Besnate. I boschi sono ricchi di castagni e producono varie specie di funghi commestibili.\nOrigine del nome.\nNon si conosce con certezza l'etimologia del nome \"Crenna\". Potrebbe derivare da una parola presente in molti dialetti locali: \"crana\", \"crena\", che significa \"fessura, screpolatura fra pareti rocciose\" o \"luogo sopra un colle\". Nel '500, Bonaventura Castiglioni, canonico di Santa Maria alla Scala in Milano parla di \"cr\u00e9n\"e [da \"Kr\u00e9ne\", fonte], pare infatti, che il nome derivi dalla natura fertile del terreno. Tuttavia altri storici ritengono che Crenna indicasse una fortezza celtica presente in cima alla collina; altri ancora che Crenna significhi \"trincea naturale, atta alla difesa\".\nDecanato di Gallarate.\nLa parrocchia \"San Zenone\" di Crenna fa parte dal raggruppamento diocesano dell'arcidiocesi di Milano, e pi\u00f9 specificatamente del Decanato di Gallarate. Dal 1\u00ba settembre 2002, in seguito alla decisione del cardinale Dionigi Tettamanzi, venne annessa alla parrocchia \"San Martino Vescovo\" di Besnate, creando in questo modo un sistema sperimentale di Unit\u00e0 di Pastorale Giovanile (UPG). Questo tipo di sperimentazione si concluse in data 1\u00ba settembre 2009, quando la parrocchia di Besnate venne annessa a quelle di Jerago e Orago, lasciando quella di Crenna in piena autonomia.\nPresso la parrocchia di Crenna operano le suore Figlie di Betlem, che vi gestiscono una scuola parificata.\nSport.\nNel 1954 a Crenna si svolsero le gare del Campionato del mondo di ciclocross.\nProverbi locali.\n\"a Crenna 'na c\u00e0 e 'na scesa, e 'l campanin denanz de la gesa\" (a Crenna c'\u00e8 una casa e una siepe e il campanile davanti alla chiesa).\n\"L'acqua a Cr\u00e8na!\" (Che assurdit\u00e0! Incredibile! da intendersi: assurdo, come portare l'acqua a Crenna, luogo ripido e soprattutto con una propria ricca sorgente d'acqua)."}
{"id": "1502923", "revid": "767487", "url": "https://it.wikipedia.org/wiki?curid=1502923", "title": "Karate Kid III - La sfida finale", "text": "Karate Kid III - La sfida finale (\"The Karate Kid - Part III\") \u00e8 un film del 1989 diretto da John G. Avildsen. \u00c8 il secondo sequel della saga di \"Karate Kid\".\nTrama.\nLa storia inizia circa un anno dopo la fine del primo film; mentre Daniel e Miyagi sono impegnati negli eventi del secondo film l'azione si concentra su un breve riassunto della vita di John Kreese nei mesi successivi al torneo. Rimasto senza studenti il \"dojo\" Cobra Kai va rapidamente in rovina e lui viene radiato da tutte le federazioni di arti marziali per il mancato pagamento delle quote di iscrizione, oltre che per i gravi fatti di violenza di cui si \u00e8 reso responsabile. La situazione scoraggia Kreese che dopo nove mesi di inutile ostinazione decide di chiudere il \"dojo\" e di lasciare la citt\u00e0 per cercare di ricominciare da capo.\nPrima di andare via si reca dal suo amico Terrance Silver, detto Terry, un ex-commilitone a cui John aveva salvato pi\u00f9 volte la vita in Vietnam, anch'egli grande appassionato di arti marziali. Silver \u00e8 un miliardario arricchitosi con metodi al limite della legge ed \u00e8 il proprietario dello stabile in cui Kreese allenava, John intende restituire le chiavi dello stabile e si offre di pagare tutto l'affitto arretrato (Silver gli consentiva l'uso gratuito) non appena avr\u00e0 messo da parte un po' di soldi. Terry convince John ad andare in vacanza a Tahiti mentre lui si occuper\u00e0 della pesante situazione finanziaria e personale di John con l'intento di sistemare tutto. Ripianare la parte \"economica\" non \u00e8 un problema per Silver, ben pi\u00f9 arduo \u00e8 invece escogitare un piano per farla pagare ai due uomini che hanno rovinato la vita del suo migliore amico.\nProprio mentre John Kreese sta partendo per Tahiti si vedono i protagonisti che tornano da Okinawa, Daniel dovrebbe cominciare l'universit\u00e0 ma alla fine (contro il parere di Miyagi) investe il denaro del suo fondo universitario per affittare un locale in cui avviare un'attivit\u00e0 di vendita di Bonsai. Daniel conosce anche Jessica, una fornitrice di vasi con cui inizia una profonda amicizia (dopo che la sua ex-ragazza Kumiko ha avuto una borsa di studio per una scuola di danza di Tokyo ponendo fine alla sua relazione per farle realizzare il suo sogno).\nSilver nel frattempo si concentra sulla vendetta e assolda Mike Barnes, un karateka molto abile ma estremamente violento a cui promette ingenti somme se riuscir\u00e0 a battere Daniel LaRusso nel torneo in cui l'anno prima egli aveva umiliato il suo grande amico. Barnes accetta la proposta negoziando i termini economici e ottenendo un aumento del \"premio\" finale: Silver \u00e8 colpito dalla durezza e della determinazione del ragazzo e si convince di aver fatto la scelta giusta.\nUna sera Silver si introduce nella casa di Miyagi per frugare tra le loro cose e cercare di carpire informazioni e segreti utili per comprendere la loro personalit\u00e0 e conquistare la loro fiducia. Mentre Terry trova i cimeli del passato di Miyagi nella seconda guerra mondiale sopraggiungono i due e Silver \u00e8 costretto a nascondersi nella cappa del camino.\nDaniel, entusiasta, comunica al maestro di aver ricevuto la lettera di iscrizione per il nuovo torneo con formula rinnovata che consente al campione in carica di qualificarsi direttamente per la finale; ma i due entrano in conflitto perch\u00e9 Miyagi ricorda a Daniel che gli ha insegnato il Karate per difendersi e non per partecipare ai tornei e che lui non lo assister\u00e0 stavolta se dovesse prendere parte alla competizione. Dopo un breve dissapore Daniel d\u00e0 ragione al maestro, capendo che il Karate per lui non significa difendere un trofeo ma ha un significato ben pi\u00f9 profondo e brucia la domanda di partecipazione nel caminetto della casa. Terry Silver ascolta tutta la conversazione e in seguito scappa dall'abitazione.\nMiyagi e Daniel sono impegnati con il negozio che stenta ad ingranare, tuttavia non mancano mai di allenarsi puntualmente nelle arti marziali. Proprio durante una seduta di allenamento ricevono la visita di Terry Silver che si presenta come un ex-compagno d'armi e di allenamento di Kreese incaricato di portare a Miyagi e Daniel le scuse del loro maestro di Karate per il comportamento disonorevole di John nei loro confronti. Approfittando delle informazioni apprese conquista la fiducia dei due raccontando che in pi\u00f9 occasioni John gli ha salvato la vita in guerra e non si spiega i motivi di un tale cambiamento nel suo carattere. Per completare la sceneggiata e approfittando dell'assenza di Kreese (in quel momento a Tahiti) Terry Silver riferisce anche la falsa notizia della morte di John Kreese, che ottiene l'effetto sperato di impietosire Daniel e Miyagi e aumentare la fiducia e l'empatia che provano per Terry Silver, che loro considerano il loro nuovo amico e che in seguito rivedranno in alcune occasioni.\nTerry tuttavia deve convincere Daniel a prendere parte al torneo e manda Mike Barnes per minacciarlo e costringerlo a partecipare, durante lo scontro tra i due \u00e8 lo stesso Terry ad intervenire ed a scacciare Barnes che seguendo un piano premeditato, si allontana con la coda tra le gambe. Terry ne approfitta per insegnare una tecnica di combattimento a Daniel ed invitarlo ad allenarsi all'ex-dojo Cobra Kai, da lui riaperto e ristrutturato. Nei giorni successivi Daniel e Jessica vengono tormentati da Barnes e dalla sua cricca che cercano di estorcergli la firma per la partecipazione al torneo; Daniel resiste e assiste impotente alla distruzione del negozio e al furto dei Bonsai fino a quando, durante un'escursione in fondo ad un canyon, egli viene ricattato ed \u00e8 costretto a firmare la domanda di partecipazione. Barnes lo mette in guardia ordinandogli di non ritirarsi all'ultimo momento e che se ci\u00f2 dovesse accadere lui farebbe una strage; Daniel capisce di avere a che fare con una persona instabile e si rende conto che la cosa migliore \u00e8 partecipare al torneo. Sorprendentemente quando comunica al maestro la sua triste avventura scopre che egli non accetta comunque di allenarlo. Daniel quindi comincia ad allenarsi da solo, ma si rende conto di non essere in grado di curare la propria preparazione. A quel punto Daniel accetta l'offerta fatta da Silver e si sottopone agli allenamenti di Terry che gli infliggono pesanti sofferenze fisiche e mentali e che lo rendono sempre pi\u00f9 violento, inoltre gli allenamenti con Silver minano seriamente il rapporto di Daniel con il maestro Miyagi, il quale, compresa la situazione, cerca di aiutarlo venendo per\u00f2 costantemente respinto.\nIl piano di Silver sembra procedere nel migliore dei modi, finch\u00e9 Daniel e Miyagi iniziano a riappacificarsi, dopo uno spiacevole scontro che il ragazzo ha in discoteca con uno scapestrato, sempre pagato dal mellifluo Terry. Daniel si rende conto che gli allenamenti di Silver sono sbagliati e vuole porvi subito fine andando a trovarlo nella palestra. Qui Terry Silver rivela la sua natura di doppiogiochista ed insieme a Mike Barnes e John Kreese (che Daniel scopre essere vivo e rigenerato dalla vacanza a Tahiti) iniziano un pestaggio. Daniel viene salvato dall'intervento di Miyagi, che compresa la situazione aiuta Daniel a prepararsi per il torneo.\nPer la finale, Terry ha progettato un piano particolarmente astuto: Mike dovr\u00e0 colpire Daniel conquistando punti per poi farseli togliere di proposito abbassando la guardia o colpendo scorrettamente. Cos\u00ec facendo Mike infligger\u00e0 dolore a Daniel e nello stesso tempo manterr\u00e0 la parit\u00e0 rendendo necessari i tempi supplementari; nei prolungamenti vince il primo che conquista un punto. Arriva il giorno della finale e Mike sembra essere in vantaggio. Ai supplementari per\u00f2 Daniel ritrova se stesso e riesce a colpire Mike conquistando quel punto che gli consente di mantenere il torneo e impedire a Terry di vedere il suo piano realizzato.\nRiprese.\nFra le principali location si possono ricordare:"}
{"id": "1502925", "revid": "287204", "url": "https://it.wikipedia.org/wiki?curid=1502925", "title": "Abraham Nicolas Amelot de la Houssaye", "text": "Biografia.\nNato a Orl\u00e9ans nel 1634, inizi\u00f2 nel 1676 la sua attivit\u00e0 letteraria con una \"Histoire du gouvernement de Venise\" (Parigi 1676), analisi piacevole e complessivamente veridica della costituzione politica veneziana, ispiratagli da un soggiorno a Venezia come segretario dell'Ambasciata di Francia, e compilata su fonti note, tra cui il \"Discorso sulla Inquisizione\" di Paolo Sarpi. La novit\u00e0 e la bellezza dell'argomento, il tono di ostile superiorit\u00e0 con cui vi sono svelate le tare segrete della Repubblica e denudati gli \"artigli del Leone di S. Marco\" (l'italofobia del volumetto riecheggia ancora 150 anni dopo nell\"Ang\u00e9lo tyran de Padoue\" di Victor Hugo), lo scandalo provocato dalle proteste del Senato di Venezia e la conseguente prigionia inflitta all'autore, assicurarono al libro una fortuna superiore ai suoi meriti (fu anche tradotto in italiano: \"La storia del Governo di Venezia del signor Amelotto della Houssaia\", Colonia 1681, e confutato da Giacomo Casanova: cfr. inoltre Cicogna, \"Delle inscrizioni veneziane\", III, pp. 481-83 e IV, pp. 676). Vennero certo all'Amelot da quel felice successo la convinzione illusoria, rimproveratagli da Voltaire, di essere \"il pi\u00f9 gran politico dell'Europa\", e la spinta decisiva alla sua ulteriore produzione storico-politica. Continu\u00f2 infatti a occuparsi di Venezia, formando tra l'altro il disegno di tradurre in francese tutte le opere di Paolo Sarpi. Pubblic\u00f2 effettivamente: la \"Histoire des Uscoques\", di cui la 2\u00aa e la 3\u00aa parte sono di frate Paolo; la \"Histoire du Concile de Trente\" (Amsterdam 1683), magnifica edizione che gli suscit\u00f2 contro nuovi assalti polemici; il \"Trait\u00e9 des b\u00e9n\u00e9fices\" (1685); il \"Trait\u00e9 de l'Interdit du pape Paul V\" (1695), dove la \"Historia particolare\" dell'autore italiano \u00e8 contaminata con altri opuscoli. Tradusse in francese, corredandolo di qualche riscontro tacitiano e di una breve apologia, \"Il principe\" di Niccol\u00f2 Machiavelli (1683 e 1686): il suo discorso proemiale e il suo modesto commento, riprodotti pi\u00f9 volte, servirono di base al celebre \"Examen\" di Federico II di Prussia. Rest\u00f2 sotto l'influsso italiano anche come volgarizzatore e postillatore di Tacito: i suoi due libri \"Tib\u00e8re - Discours politiques sur Tacite\" (1683) e la \"Morale de Tacite - De la flatterie\" (1686) presuppongono i \"Discorsi\" di Machiavelli: il primo ha per di pi\u00f9 dei rapporti strettissimi con le \"Considerationi sopra Cornelio Tacito\" del milanese Pio Muzio (Brescia 1623). Sono da rilevare tra le altre sue opere la nuova edizione da lui curata delle \"Lettres du Cardinal D'Ossat\" (1697) e la traduzione, sotto il titolo \"L'homme de cour\" (Parigi 1684), dell\"Or\u00e1culo manual\" di Baltasar Graci\u00e1n. La dedica del libro a Luigi XIV ci mostra che l'Amelot sent\u00ec quello che oggi si ama chiamare il nietzschianismo del Graci\u00e1n. Dalla sua versione fortunatissima dipende la non meno fortunata edizione italiana di Fr. Tosques (1698). Ebbe largo favore dopo la sua morte una raccolta di \"R\u00e9flexions, sentences et maximes morales\" (Amsterdam 1714), trovata tra le sue carte (ne abbiamo una versione italiana, \"Riflessioni, sentenze e massime morali messe in nuovo ordine ed illustrate con note istoriche e politiche\" Venezia 1762), che \u00e8 tuttavia una semplice trascrizione annotata delle massime di La Rochefoucauld."}
{"id": "1502931", "revid": "438678", "url": "https://it.wikipedia.org/wiki?curid=1502931", "title": "Gorofai", "text": ""}
{"id": "1502935", "revid": "86599", "url": "https://it.wikipedia.org/wiki?curid=1502935", "title": "Cratere Leopardi", "text": "Leopardi \u00e8 un cratere d'impatto presente sulla superficie di Mercurio, a 72,7\u00b0 di latitudine sud e 183,56\u00b0 di longitudine ovest. Il suo diametro \u00e8 pari a 71,45\u00a0km.\nIl cratere \u00e8 dedicato al poeta italiano Giacomo Leopardi."}
{"id": "1502940", "revid": "767487", "url": "https://it.wikipedia.org/wiki?curid=1502940", "title": "Osaka Popstar", "text": "Gli Osaka Popstar sono una band Pop punk capitanata dal cantante e produttore John Cafiero, che ha nel suo organico vere star del punk come Jerry Only (Misfits) al basso, Marky Ramone (Ramones) alla batteria, Dez Cadena (Black Flag) alla chitarra ed Ivan Julian (Richard Hell and the Voidoids) sempre alla chitarra.\nStoria degli Osaka Popstar.\nNel 2006 \u00e8 uscito il loro primo album, \"Osaka Popstar and the American Legends of Punk\" per la Misfits Records, sottoetichetta della Rykodisc, contenente perlopi\u00f9 cover.\nIn aggiunta alla componente puramente musicale, il progetto fa sfoggio di s\u00e9 grazie ad una particolare attenzione alla interpretazione grafica del gruppo, del merchandising e dei videoclip che pu\u00f2 vantare dell'apporto di artisti come John Pound, guru dei Garbage Pail Kids, l'artista giapponese Marichan e la leggenda urbana Dalek.\nSono stati in concerto con i Misfits come special guest al Friend Fest 2006 in Stati Uniti d'America, in altre date in Europa ed in ottobre e novembre 2006 anche altrove, come a Tijuana e Montr\u00e9al."}
{"id": "1502943", "revid": "1543377", "url": "https://it.wikipedia.org/wiki?curid=1502943", "title": "Guerra russo-polacca del 1792", "text": "La guerra russo-polacca del 1792 o, come riportata in fonti polacche, la guerra in difesa della costituzione (), ebbe luogo nel 1792 con la Confederazione polacco-lituana da un lato e l'Impero russo e la confederazione di Targowica (la nobilt\u00e0 ostile alla ventata riformista che stava sperimentando la Polonia-Lituania con l'adozione della Costituzione polacca di maggio) dall'altro.\nLa guerra si svolse in due teatri: uno settentrionale, in Lituania, e uno meridionale, in quella che oggi \u00e8 Ucraina. In entrambi gli scenari, le forze polacche si ritirarono davanti alle forze russe numericamente superiori, malgrado fossero riuscite a resistere in maniera significativamente maggiore nel sud, grazie all'efficace guida dei comandanti polacchi J\u00f3zef Poniatowski e Tadeusz Ko\u015bciuszko. Durante i tre mesi di lotta, si combatterono diverse schermaglie, ma nessuna delle fazioni ottenne una vittoria decisiva. Il maggiore successo ottenuto dalle forze polacche risult\u00f2 la battaglia di Ziele\u0144ce del 18 giugno; all'indomani dello scontro fu istituita la pi\u00f9 alta onorificenza militare polacca, la Virtuti militari. La guerra termin\u00f2 quando il re polacco Stanislao II Augusto Poniatowski decise di cercare una soluzione diplomatica, chiedendo una tregua con i russi e aderendo in quell'occasione alla confederazione di Targowica, come richiesto dall'Impero. La cessazione delle ostilit\u00e0 non si rivel\u00f2 senza conseguenze per la Confederazione, poich\u00e9 subito dopo la resa ebbe luogo la seconda spartizione.\nContesto storico.\nDeclino della Confederazione.\nAll'inizio del XVIII secolo, i magnati della Polonia e della Lituania amministravano di fatto lo Stato, o meglio, riuscivano a garantire che non venissero attuate riforme che avrebbero potuto indebolire il loro status privilegiato durante il periodo della cosiddetta libert\u00e0 dorata. L'abuso della regola del \"liberum veto\", attraverso cui anche un solo membro del Sejm (il parlamento) poteva bloccare l'iter legislativo di approvazione di una proposta, paralizz\u00f2 inoltre vari procedimenti giudiziari, oltre a favorire la presenza di deputati corrotti da magnati o l'ingerenza di potenze straniere: la posizione dei membri di spicco della szlachta, termine con cui si designava l'aristocrazia locale, gelosi dei propri privilegi e convinti di vivere in un'\"et\u00e0 dell'oro\" senza precedenti, lesero l'esecutivo della Confederazione per oltre un secolo.\nL'idea di riformare la Repubblica delle Due Nazioni si fece strada a partire dalla met\u00e0 del XVII secolo, in quanto rimaneva pur sempre una grande potenza europea solo cent'anni prima e figurava ancora tra le nazioni pi\u00f9 vaste del continente. Con l'esercito della Confederazione ridotto a circa combattenti, fu facile per i suoi vicini intervenire direttamente: i russi contavano unit\u00e0, i prussiani e gli austriaci uomini ciascuno.\nTentativi di riforma.\nUn'opportunit\u00e0 di rinnovamento si verific\u00f2 durante il \"Grande Sejm\", chiamato anche Sejm dei quattro anni, del 1788-1792, iniziato il 6 ottobre 1788 con 181 deputati. Le nazioni contigue alla Polonia-Lituania, occupate da altri conflitti, apparivano in quel momento non concentrate n\u00e9 capaci di intervenire con la forza negli affari polacchi: la Russia e l'Austria erano infatti impegnate contro l'Impero ottomano (rispettivamente nella guerra russo-turca (1787\u20131792) e nella guerra austro-turca (1787\u20131791); oltretutto, Pietroburgo fu ulteriormente distratta da uno scontro scoppiato con gli svedesi (1788\u20131790). Una nuova alleanza tra la Polonia-Lituania e la Prussia sembr\u00f2 fornire garanzie di sicurezza contro l'intervento russo, e il 3 maggio 1791 fu letta e adottata la nuova costituzione, sulla scia di una grande euforia da parte del popolo.\nUna volta archiviate le guerre con la Turchia e la Svezia, l'imperatrice Caterina era furiosa per l'adozione del documento, che, a suo giudizio, minacciava l'influenza russa in Polonia. Dalla Russia, che vedeva la Polonia come un protettorato \"de facto\", uno dei principali autori di politica estera nazionale, Aleksandr Bezborodko scriveva a seguito della stesura della carta costituzionale: \"Da Varsavia sono arrivate le peggiori notizie: il re polacco \u00e8 diventato quasi un sovrano\". Anche la Prussia era fortemente contraria alla nuova costituzione, e i diplomatici polacchi ricevettero una nota in cui si riferiva che la nuova costituzione aveva cambiato lo Stato polacco cos\u00ec tanto che la Prussia non considerava pi\u00f9 vincolanti i suoi precedenti obblighi. Proprio come la Russia, la Prussia era preoccupata che lo stato polacco appena rafforzato potesse diventare una minaccia e il ministro degli esteri prussiano, Friedrich Wilhelm von Schulenburg-Kehnert, chiaramente e con raro candore disse ai polacchi che la Prussia non sosteneva la costituzione e si rifiutava di assistere la Confederazione in qualsiasi forma, anche come mediatore, poich\u00e9 non era nell'interesse dello stato della Prussia vedere la Polonia-Lituania rafforzata, in quanto avrebbe potuto nuocere alla Prussia in futuro. Lo statista prussiano Ewald von Hertzberg espresse lucidamente i timori dei conservatori europei: \"I polacchi hanno dato il \"colpo di grazia\" alla monarchia prussiana votando una costituzione\", realizzando che una Confederazione forte avrebbe potuto probabilmente richiedere la restituzione delle terre che la Prussia aveva acquisito nella prima spartizione.\nNon si deve credere che la Costituzione fosse stata adottata senza dissenso interno alcuno, essendo stata anzi essa stessa promulgata in un contesto di semi-irregolarit\u00e0 procedurale a livello legislativo (ovvero con l'assenza di un numero consistente di partecipanti alle sedute del Sejm). I magnati che si erano opposti alla bozza di costituzione fin dall'inizio, tra cui Franciszek Ksawery Branicki, Stanis\u0142aw Szcz\u0119sny Potocki, Seweryn Rzewuski, e Szymon e J\u00f3zef Kossakowski, chiesero alla zarina Caterina di intervenire e ripristinare i loro privilegi (le Leggi Cardinali, provvedimenti che garantivano una serie di vantaggi inequivocabili per i pi\u00f9 abbienti, vennero abolite nel maggio del 1791). A tal fine formarono questi magnati la confederazione di Targowica: il proclama dei membri, redatto a Pietroburgo nel gennaio 1792, criticava la costituzione per aver contribuito al \"contagio delle idee democratiche\" a seguito degli \"esempi fatali fissati a Parigi\". Si affermava inoltre che \"Il parlamento [...] ha infranto tutte le leggi fondamentali, ha spazzato via tutte le libert\u00e0 della nobilt\u00e0 e il 3 maggio 1791 si \u00e8 trasformato in una rivoluzione e in una cospirazione\". I confederati dichiararono l'intenzione di superare questa rivoluzione, asserendo: \"Non possiamo fare altro che rivolgerci con fiducia alla zarina Caterina, un'imperatrice distinta e giusta, nostra vicina amica e alleata\", che \"rispetta il bisogno di benessere della nazione e offre sempre una mano\".\nIl 18 maggio 1792 l'ambasciatore russo in Polonia, Yakov Bulgakov, consegn\u00f2 una dichiarazione di guerra al ministro degli Esteri polacco Joachim Chreptowicz.\nSchieramenti.\nL'esercito russo contava quasi 98.000 unit\u00e0, perlopi\u00f9 ben equipaggiate ed addestrate, le quali rispondevano ai generali Mikhail Kre\u010detnikov e Mikhail Kachovskij. Il piano russo prevedeva che Kachovskij avanzasse attraverso l'Ucraina, assumendo il controllo di Kam\"janec'-Podil's'kyj, Che\u0142m e Lublino, per poi appropinquarsi a Varsavia da sud. Kre\u010detnikov doveva invece avanzare attraverso Minsk, Wilno, Brze\u015b\u0107 Litewski e Bia\u0142ystok, e giungere alla capitale polacca da nord, dove si sarebbe unito a Kachovskij. Considerando che i russi disponevano di una buona rete di spie in Polonia, questi erano perlopi\u00f9 a conoscenza della distribuzione e della forza dell'esercito avversario; i confederati disponevano dal canto loro di molte informazioni in meno sui nemici, ricevendo rapporti contraddittori e spesso errati, oltre ad essere incerti se la guerra sarebbe iniziata solo quando i russi avrebbero superato il confine oppure no.\nStanislao II Augusto Poniatowski, monarca della Confederazione polacco-lituana, era il comandante in capo delle forze polacche, ma di fatto deleg\u00f2 questa posizione a suo nipote, il principe J\u00f3zef Poniatowski. Questi aveva in teoria a sua disposizione 48.000 uomini idonei al reclutamento e fedeli alla Corona del Regno di Polonia e al Granducato di Lituania, ossia meno della met\u00e0 dei suoi avversari. Il Sejm vot\u00f2 per aumentare l'esercito confederato a 100.000 uomini, ma a causa di tempo e fondi insufficienti il numero non fu mai raggiunto e and\u00f2 presto abbandonato anche come obiettivo. Il re polacco e i riformatori potevano schierare solo un esercito di 37.000 unit\u00e0 e la penuria di esperienza e attrezzature si rivel\u00f2 in seguito una variabile non trascurabile.\nNell'angolo sud-orientale del paese, ovvero le terre ucraine, le truppe polacche si concentrarono in principio in maniera separata in tre regioni del fronte previsto, sotto la guida rispettivamente di Tadeusz Ko\u015bciuszko, del generale Micha\u0142 Wielhorski e del principe Poniatowski. I confederati in Ucraina, sotto gli ordini del comandante appena citato e sostenuti da Ko\u015bciuszko, facevano registrare tra i 17.000 e i 24.000 uomini (altre fonti stimano un valore intermedio pari a 21.000). Lo schieramento avverso, quasi quattro volte pi\u00f9 numeroso (64.000), rispondeva al generale Michail Kachovskij: le forze di quest'ultimo andarono divise in quattro tronconi: un primo, composto da 17.000 unit\u00e0, risultava capeggiato da Michaul Kutuzov, il secondo dal generale Ivan Dunin, il terzo da Wilhelm Derfelden, e il quarto da Andrei Levanidov. I confederati di Targowica non rappresentavano una vera forza e i loro tentativi di raccogliere il sostegno popolare in Polonia dopo aver attraversato i confini fallirono miseramente, con solo poche decine di persone che si unirono di propria sponte; in seguito, il numero sarebbe cresciuto ma non in modo significativo, ragion per cui anche i russi, che non li vedevano come aventi un qualche peso bellico, li tennero a distanza dalla prima linea.\nIn Lituania, le truppe confederate si fermavano a circa 15.000, con un ulteriore distaccamento della Corona di circa 3.000 combattenti comandati dal governatore di Riga Ludovico di W\u00fcrttemberg. Quest'ultimo non aveva allestito tattiche per la guerra e le truppe non apparivano pronte per l'azione al momento dello scoppio del conflitto. L'armata zarista schierata sul fronte settentrionale eseguiva gli ordini del generale Michail Kre\u010detnikov, seguito approssimativamente da 38.000 soldati. Anche in questo caso, si opt\u00f2 per una divisione in quattro tronconi, un primo sotto uno dei capi confederati di Targowica, Szymon Kossakowski (7.300 unit\u00e0), un secondo ai comandi del generale Boris Mellin (7.000), un terzo sotto il generale Juri Dolgorukov (15.400) e l'ultimo in mano al generale Ivan Fersen (8.300).\nUlteriori guarnigioni polacche, per un totale di 8.000 riserve, si sarebbero concentrate a Varsavia sotto il comando del re Poniatowski come estrema risorsa. Dal canto suo, Tadeusz Ko\u015bciuszko propose un piano secondo cui l'intero esercito polacco doveva rimanere unito al fine di ingaggiare uno dei tronconi russi, assicurare la parit\u00e0 numerica e sollevare il morale delle forze polacche, per lo pi\u00f9 inesperte, con una rapida vittoria; la proposta fu tuttavia respinta dal principe Poniatowski. Curiosamente, solo pochi mesi prima, entrambi i comandanti avevano l'idea opposta: Poniatowski voleva che le truppe si concentrassero e Ko\u015bciuszko che si sparpagliassero. Poniatowski immagin\u00f2 inoltre di evitare gravi perdite e scontri estenuanti nella prima fase della guerra, confidando di ricevere dei rinforzi prussiani che avrebbero potuto rendere meno accentuata la divergenza numerica tra i due schieramenti.\nGuerra.\nFronte settentrionale.\nNel Granducato di Lituania, i russi attraversarono il confine della Confederazione il 22 maggio 1792. Alleato della Polonia, il Regno di Prussia ruppe la sua alleanza con la Polonia e il comandante prussiano dell'esercito lituano, il duca W\u00fcrttemberg, trad\u00ec i suoi doveri assunti, rifiutandosi di combattere i russi: per evitare anche solo di giungere al fronte, si finse malato a Wo\u0142czyn e diede ordini contraddittori alle sue truppe.\nTrovandosi in una situazione di confusione assoluta, l'esercito della Lituania fece poco per opporsi all'avanzata russa e continu\u00f2 a ritirarsi prima della loro avanzata. Minsk venne abbandonata, dopo alcuni scontri su scala minore, il 31 maggio. Solo dopo un cambio di comandante il 4 giugno, a quel punto sotto l'aristocratico J\u00f3zef Judycki, si tent\u00f2 di resistere e combattere agli aggressori: meglio equipaggiati e organizzati, questi ultimi prevalsero nella battaglia di Mir l'11 giugno e continuarono ad avanzare verso ovest sia nella Lituania che nella Bielorussia settentrionale. Mentre i confederati si avvicinavano in fuga verso Grodno, il 14 giugno i russi espugnarono Wilno, sia pur dopo una piccola lotta con la guarnigione locale, il 19 la mal difesa Nie\u015bwie\u017c e, il 20, Kaunas, questa volta senza incontrare alcuna opposizione. La pessima condotta di Judycki ne giustific\u00f2 il rimpiazzo con Micha\u0142 Zabie\u0142\u0142o il 23 giugno. Tuttavia, dopo quanto accaduto a Mir, non si verificarono scontri decisivi nel teatro settentrionale, poich\u00e9 l'esercito polacco procedette in maniera spedita verso Varsavia, specie dopo una piccola sconfitta rimediata nei pressi di Giby, accampandosi infine lungo le postazioni difensive localizzate sul Bug Occidentale all'altezza di Br\u0117st. Le truppe dello Zarato fecero il loro ingresso a Grodno il 5 luglio e a Bia\u0142ystok il 17: non ci volle molto affinch\u00e9 una settimana dopo circa, il 23, cedette pure Br\u0117st a seguito di una piccola scaramuccia. Quando tutti lasciava presagire una prosecuzione dell'avanzata assai tranquilla, un giorno dopo la presa di Br\u0117st i lituani sconfissero i loro avversari nei dintorni di Jab\u0142onna Lacka; si tratt\u00f2 della prima e pi\u00f9 significativa vittoria della Confederazione riportata sul fronte settentrionale.\nFronte meridionale.\nLe prime truppe imperiali attraversarono il confine in Ucraina la notte tra il 18 e il 19 maggio, quattro giorni prima rispetto al fronte settentrionale. Lo Zarato in quel teatro avrebbe incontrato molta pi\u00f9 resistenza di quanto si aspettasse, poich\u00e9 i principali comandanti della Repubblica delle Due Nazioni, il principe Poniatowski e Ko\u015bciuszko erano di stanza l\u00ec: i due si incontrarono vicino a Jan\u00f3w il 29 maggio. L'esercito della corona fu giudicato troppo debole per opporsi alle quattro colonne di eserciti nemici che avanzavano nell'Ucraina occidentale e diedero luogo a una ritirata sul lato occidentale del Bug Meridionale, in direzione di Lubar e Po\u0142onne, con Ko\u015bciuszko al comando della retroguardia allo scopo di ostacolare quanto pi\u00f9 efficacemente possibile gli inseguitori. Poniatowski, di fronte a una significativa inferiorit\u00e0 numerica delle sue forze e alla promessa del monarca polacco-lituano di ulteriori rinforzi, decise di abbandonare l'Ucraina e trasferirsi in Volinia, dove Po\u0142onne necessitava di fortificazioni al fine di fungere da importante punto di difesa: da l\u00ec, Lubomirski avrebbe avuto il compito di supervisionare ed effettuare gli approvvigionamenti alimentari.\nIl 14 giugno l'unit\u00e0 di Wielhorski usc\u00ec sconfitta a Boruszkowce e, tre giorni dopo, Poniatowski ricevette finalmente i rinforzi attesi, ovvero circa 2.000 soldati guidati da Micha\u0142 Lubomirski. Il giorno successivo i polacchi, guidati dal principe Poniatowski, sconfissero una delle formazioni russe del generale Irakly Morkov nella battaglia di Ziele\u0144ce il 18 giugno. Il successo fu celebrato dal re polacco-lituano, che invi\u00f2 le medaglie di nuova fattura dell'Ordine Virtuti militari per i capi della campagna e i soldati pi\u00f9 valorosi.\nLe forze di Pietroburgo, tuttavia, continuarono ad avanzare: i difensori, al comando di J\u00f3zef Poniatowski, arretrarono senza sparpagliarsi in modo disordinato, cedendo al pi\u00f9 potente nemico quanto necessario per evitare l'annientamento. All'inizio di luglio, nei pressi di Dubno, il principe Poniatowski e Ko\u015bciuszko furono traditi da Micha\u0142 Lubomirski, incaricato dal re Poniatowski di rifornire le truppe; invece di eseguire il suo compito, Lubomirski si un\u00ec alla parte russa e cel\u00f2 i rifornimenti per l'esercito polacco oppure li consegn\u00f2 direttamente all'altra fazione. Lubomirski, tuttavia, essendo un potente magnate, non risult\u00f2 difficilmente accusabile e si dovette attendere fino alla fine di maggio affinch\u00e9 il monarca lo sollevasse ufficialmente dal suo comando. Nel giro di circa un mese dall'invasione russa, i polacchi avevano abbandonato quasi tutta l'Ucraina. Il 7 luglio, le forze di Ko\u015bciuszko si impegnarono in una schermaglia a Volodymyr-Volyns'kyj (W\u0142odzimierz in polacco). Nel frattempo, l'esercito di Poniatowski si ritir\u00f2 nel fiume Bug Occidentale, dove le unit\u00e0 di Ko\u015bciuszko il 18 luglio presero parte alla battaglia di Dubienka, la quale termin\u00f2 senza che fosse emerso un chiaro vincitore: in essa, 5.000 uomini al servizio del militare sopraccitato provarono a tenere testa a 25.000 avversari prima di abbandonare la posizione. Quando infatti le truppe imperiali iniziarono ad affiancare le posizioni ricoperte dai contingenti attraversando la vicina demarcazione austriaca, fu necessario muoversi dalla zona. Malgrado l'arretramento dei confederati oltre la linea del fiume Bug, aleggiava ancora uno stato di incertezza sull'esito del conflitto, in quanto si credeva che uno o pi\u00f9 scontri successivi, da effettuarsi nei pressi di Varsavia, sarebbero stati decisivi al fine di determinare il vincitore.\nCessazione delle ostilit\u00e0.\nMentre il principe Poniatowski e Ko\u015bciuszko consideravano l'esito della guerra ancora aperto e stavano pianificando di utilizzare le forze combinate polacco-lituane per sconfiggere i gruppi di russi ancora tra loro frammentati, re Poniatowski, con il consenso dei cosiddetti Guardiani delle leggi (gabinetto dei ministri) decise di chiedere un cessate il fuoco. La zarina Caterina chiese al monarca confederato che aderisse alla fazione aristocratica filo-russa, la konfederacja di Targowica, e che abrogasse le riforme; con la sua divisione del gabinetto, questi cedette alla sua richiesta intorno al 22-23 luglio, date in cui di fatto anche il principe Poniatowski dovette rinunciare alla resistenza militare. L'ultimo scontro militare della guerra si combatt\u00e9 il 26 luglio a Markusz\u00f3w, nella provincia di Lublino, dove la cavalleria polacca respinse gli attaccanti sotto la guida di Poniatowski.\nAll'epoca in cui il re decise di chiedere la pace, l'esercito polacco versava ancora in buone condizioni di combattimento, non avendo subito nessuna grande sconfitta n\u00e9 avendo patito penuria di rifornimenti. Il sovrano polacco-lituano pensava che a causa della superiorit\u00e0 numerica russa la sconfitta apparisse comunque imminente, e che si potesse ottenere di pi\u00f9 attraverso i negoziati con Pietroburgo, con il quale sperava si potesse formare una nuova alleanza. Sebbene gli eventi successivi avessero dimostrato che si tratt\u00f2 di un errore, il dilemma se vi fosse stata un'altra possibile scelta al di l\u00e0 della prosecuzione delle lotte resta oggetto di dibattito storiografico ancora oggi.\nL'esercito polacco era ampiamente insoddisfatto della capitolazione, poich\u00e9 il grosso dei comandanti la considerava prematura; l'influente Tadeusz Ko\u015bciuszko, in virt\u00f9 del suo passato da veterano della guerra d'indipendenza americana, il principe J\u00f3zef Poniatowski e molti altri avrebbero criticato la decisione del re e alcuni, tra cui il primo della lista appena esposta, si dimisero dalle loro cariche poco dopo. Il secondo, contrario in linea di principio all'idea di esercitare violenza contro la persona del re, ipotizz\u00f2 per\u00f2 per un certo periodo di tempo di ribellarsi agli ordini di suo zio e di condurlo con la forza, se necessario, all'accampamento militare, come suggeriva la fazione pi\u00f9 radicale. Alla fine, cambi\u00f2 idea, senza per\u00f2 abbandonare il partito di chi voleva proseguire le ostilit\u00e0 contro i russi.\nConseguenze.\nLa maggior parte degli storici polacchi concorda sul fatto che la capitolazione polacca si rivel\u00f2 un errore sia dal punto di vista militare sia politico. Nel primo ambito, i confederati avevano ragionevoli possibilit\u00e0 di difendere la Vistola lungo il fiume, in maniera tale da esaurire la spinta delle forze d'invasione russe. In merito al secondo aspetto, mostrare la volont\u00e0 di combattere avrebbe potuto persuadere le potenze contigue che il loro piano di procedere a una seconda partizione non appariva tanto facilmente realizzabile.\nLe speranze di Poniatowski e dei riformisti che lo sostenevano e che avevano patteggiato per la conclusione del conflitto nella speranza di una soluzione diplomatica andarono presto deluse: con loro grande sorpresa, il Sejm di Grodno, indirizzato o comunque condizionato dalle truppe russe, diede il via a quella che sarebbe divenuta nota come seconda spartizione della Polonia. Il 23 novembre 1793 concluse le sue deliberazioni sotto costrizione, annullando la costituzione approvata due anni prima e accettando le decisioni politiche imposte da Pietroburgo. La seconda frammentazione fu cos\u00ec acuta da impedire la prosecuzione dell'esistenza della Repubblica: la Polonia perse infatti di territorio, l'80% dei quali and\u00f2 alla Russia e il resto alla Prussia, mentre nulla all'Austria, non avendovi partecipato: in pi\u00f9 la popolazione si ridusse di circa un terzo. Ci\u00f2 che restava della Repubblica delle Due Nazioni era semplicemente un piccolo stato cuscinetto con un fantoccio al comando e delle guarnigioni russe che tenevano d'occhio il ridotto esercito polacco.\nUn tale risultato si rivel\u00f2 un duro colpo per i membri della confederazione di Targowica, che vedevano le loro azioni come una difesa dei privilegi secolari dei magnati, ma che da allora furono bollati dalla maggioranza dei polacchi popolazione come traditori. Le loro speranze erano semplicemente quelle di ripristinare lo \"status quo ante bellum\", tramite la semplice abrogazione della carta costituzionale e del nuovo impianto amministrativo che si voleva conformare dopo il 1791. L'ultimo tentativo di restaurare la Repubblica delle Due Nazioni riformata avvenne in concomitanza con l'insurrezione di Ko\u015bciuszko nel 1794, poi fallita e causa scatenante della terza e ultima spartizione nel 1795, a seguito della quale lo Stato perse tutti i suoi territori rimanenti e la Polonia-Lituania scomparve dalla mappa europea."}
{"id": "1502945", "revid": "87499", "url": "https://it.wikipedia.org/wiki?curid=1502945", "title": "Karate Kid III", "text": ""}
{"id": "1502957", "revid": "121177552", "url": "https://it.wikipedia.org/wiki?curid=1502957", "title": "Rastan Saga", "text": "Rastan Saga (conosciuto anche semplicemente come Rastan negli Stati Uniti e in Europa) \u00e8 un videogioco di tipo \"hack 'n slash\" a scorrimento orizzontale, ovvero un videogioco a piattaforme a scorrimento orizzontale basato sull'utilizzo di armi bianche, sviluppato e pubblicato nel 1987 dalla Taito.\nIl gioco fu molto apprezzato per la qualit\u00e0 grafica, l'ambientazione fantasy e il protagonista ispirato a \"Conan il barbaro\".\nIl gioco ha avuto alcuni sequel che per\u00f2 non hanno fatto registrare alcun successo rilevante.\nIl sonoro del gioco \u00e8 tuttora considerato tra i migliori mai realizzati per un videogioco arcade.\nTrama.\nLa storia \u00e8 molto minimale ed \u00e8 raccontata solamente nell'introduzione al gioco della versione giapponese: la principessa del regno di Ceim ricompenser\u00e0 con tutti i tesori dell'impero chi le porter\u00e0 la testa di un terribile drago.\nDurante il \"demo mode\" invece appare una schermata dove si vede il barbaro Rastan, protagonista del gioco, in versione anziana, che seduto su un trono recita \"Sono stato un ladro e un assassino. D'altro canto, non sarei mai riuscito a sopravvivere in quei tempi difficili. Siediti accanto a me e ascolta la mia storia di giorni ricchi di avventura\".\nModalit\u00e0 di gioco.\n\"Rastan Saga\" \u00e8 un classico degli hack 'n slash del tempo come i titoli della Capcom \"Black Tiger\" e \"Tiger Road\".\nSi guida il barbaro Rastan, armato di spadone, lungo livelli popolati da creature di estrazione fantasy. I nemici che il barbaro affronta sono prevalentemente ispirati alla mitologia occidentale: tra questi vi sono infatti uomini rettile, scheletri armati ed arpie (riferimento a \"Gli Argonauti\"), gargoyle, amazzoni, satiri, centauri e druidi, oltre a giganteschi pipistrelli, api e serpenti; i boss di fine livello appaiono per lo pi\u00f9 simili a guerrieri del medioevo europeo o a stregoni ad eccezione del boss finale che \u00e8 un drago. I livelli sono generalmente divisi in due parti: la prima all'aperto e la seconda all'interno di un castello dove alla fine si affronta il boss.\n\u00c8 possibile colpire con la spada anche verso l'alto o, in salto, verso il basso, e persino colpire da accovacciati; lungo il percorso sono presenti differenti armi da raccogliere.\nBuona parte dei nemici sono eliminabili con un solo colpo. Il protagonista ha a disposizione tre vite, e per ciascuna ha una barra di energia.\nLungo il percorso \u00e8 possibile trovare alcuni oggetti (anelli, bastoni, mantelli, ecc.) che restano nell'inventario del giocatore e forniscono a questo delle determinate capacit\u00e0.\nSe si attende parecchio tempo senza avanzare si viene attaccati da pipistrelli (due nella versione giapponese, otto in quella occidentale)."}
{"id": "1502961", "revid": "12985122", "url": "https://it.wikipedia.org/wiki?curid=1502961", "title": "Rastan", "text": ""}
{"id": "1502965", "revid": "834", "url": "https://it.wikipedia.org/wiki?curid=1502965", "title": "Vox", "text": ""}
{"id": "1502968", "revid": "1982", "url": "https://it.wikipedia.org/wiki?curid=1502968", "title": "Carlo Gennaro Acton", "text": ""}
{"id": "1502970", "revid": "599013", "url": "https://it.wikipedia.org/wiki?curid=1502970", "title": "Charles Itandje", "text": "Carriera.\nCresciuto nelle giovanili del Red Star FC 93, trascorse una stagione in prima squadra prima di trasferirsi al Racing Club de Lens. Con la squadra rosso-oro trascorse 6 stagioni collezionando 170 presenze in Ligue 1 e 21 presenze in competizioni europee.\nNell'agosto 2007 Itandje firm\u00f2 per il Liverpool. Debutt\u00f2 il 25 settembre 2007 in Carling Cup contro il Reading.\nIl 18 aprile 2009 \u00e8 stato sospeso per 14 giorni dal Liverpool, per aver riso durante la commemorazione della strage di Hillsborough.\nIl 31 agosto 2009 viene ceduto in prestito alla squadra greca del AO Kavala neo-promossa nella prima divisione greca.\nStatistiche.\nPresenze e reti nei club.\n\"Statistiche aggiornate al 31 gennaio 2018.\""}
{"id": "1502973", "revid": "64169", "url": "https://it.wikipedia.org/wiki?curid=1502973", "title": "Studenti per le Libert\u00e0", "text": "Studenti per le Libert\u00e0 (abbreviato SpL) \u00e8 il movimento studentesco universitario di Forza Italia.\nStoria.\nL'associazione studentesca \u00e8 fondata nel 1994. \u00c8 stato il movimento giovanile per due partiti politici, nel 1994 con Forza Italia, per poi passare al Il Popolo della Libert\u00e0 dal 2009 fino a riprendere nuovamente lo stesso partito nel 2013.\nIl presidente nazionale dal 21 giugno 2021 \u00e8 Paolo Lorelli.\nDal 2015 al 21 Giugno 2021 \u00e8 stato Giuseppe Romeo.\nDal 2007 al 25 settembre 2015, \u00e8 stato Armando Cesaro.\nAttivit\u00e0.\nA livello nazionale, Studenti per le Libert\u00e0 esprime un componente della giunta di presidenza del Consiglio nazionale degli studenti universitari.\nA livello locale, Studenti per le Libert\u00e0 \u00e8 presente in tutti gli atenei d'Italia, con rappresentanze nei vari consigli studenteschi di facolt\u00e0, ateneo e in altri vari organi accademici, quali il senato accademico e le organizzazioni di diritto allo studio (ADISU), oltre ai consigli di amministrazione d'ateneo."}
{"id": "1502974", "revid": "62015", "url": "https://it.wikipedia.org/wiki?curid=1502974", "title": "Dicotyledones", "text": ""}
{"id": "1502975", "revid": "256896", "url": "https://it.wikipedia.org/wiki?curid=1502975", "title": "CISM", "text": "Il CISM, o \"Critical Incident Stress Management\", \u00e8 un noto protocollo clinico di prevenzione e trattamento delle reazioni psicologiche potenzialmente traumatiche, a fronte di eventi critici (disastri, violenze, decessi inattesi, calamit\u00e0).\nSviluppato nel corso degli anni '80 in contesto anglosassone, a partire dal lavoro di Mitchell sul Debriefing, rappresenta uno dei paradigmi di intervento pi\u00f9 noti e diffusi a livello internazionale della psicologia dell'emergenza e della psicotraumatologia.\nLo scopo del CISM \u00e8 di fornire un'adeguata preparazione a scopo preventivo rispetto ai vissuti emotivi che vengono attivati dalle situazioni di emergenza; tale preparazione \"anticipatoria\" diviene poi utile nelle fasi di supporto diretto sulla scena (nelle prime ore dopo l'evento), a loro volta associate a forme di presa in carico clinica nel medio-lungo termine. Ogni fase di elaborazione dell'evento critico, potenzialmente traumatogena, riceve quindi un'attenzione clinica articolata, con specifiche tecniche di supporto.\n\u00c8 di particolare utilit\u00e0 laddove applicato con gruppi od enti che si occupano professionalmente di emergenza e soccorso (protezione civile, forze dell'ordine, forze armate, vigili del fuoco, SUEM-118, Croce Rossa Italiana, ANPAS, etc.).\nLa sua struttura prevede - teoricamente - fasi ed interventi \"pre-critici\" (preventivi e formativi, rivolti a personale potenzialmente esposto ad eventi critici); \"peri-critici\" (nell'immediato post-evento), e \"post-critici\" (nel medio-lungo termine dopo l'evento).\nLa struttura del protocollo.\nLe fasi del CISM sono le seguenti:\nA - Fase pre-critica\n1. \"Interventi Preventivi\" (formazione sulle reazioni traumatiche, Stress Inoculation Training, \"Psychoeducation\")\nB - Fase peri-critica\n2. \"Scene Support\" / \"Psychological First Aid\" (Primo soccorso psicologico, supporto immediato e diretto sulla scena dell'evento)\n3. \"Defusing / Demobilization\"\n4. \"Debriefing\"\nC - Fase post-critica\n5. \"Debriefing\" (multipli), consulenza di sostegno individuale e famigliare, follow-ups, eventuale presa in carico psicotraumatologica di gruppo o individuale.\nProblemi applicativi.\nDue punti di particolare rilevanza si sono imposti all'attenzione dei clinici, in merito all'esecuzione del CISM:"}
{"id": "1502979", "revid": "137232", "url": "https://it.wikipedia.org/wiki?curid=1502979", "title": "Critical Incident Stress Management", "text": ""}
{"id": "1502980", "revid": "1718925", "url": "https://it.wikipedia.org/wiki?curid=1502980", "title": "Sebasti\u00e1n Leto", "text": "Caratteristiche tecniche.\nUn trequartista, ma pi\u00f9 propriamente la sua collocazione tattica principale \u00e8 quella di ala sinistra, anche se il suo fisico longilineo (188\u00a0cm x 79\u00a0kg) e potente rende decisamente appetibile il suo utilizzo come punta centrale. Mancino di piede, sa saltare l'uomo grazie ad una buona accelerazione, un buon dribbling e una forza esplosiva.\nCarriera.\nInizio.\nInizia la sua carriera nelle file del Lan\u00fas, con il quale debutta il 25 giugno 2005. \nLiverpool.\nDopo tre stagioni nel club di Buenos Aires, maglia con la quale fa registrare 63 presenze impreziosite da 9 gol, il 10 agosto 2007 viene acquistato dal per 3,6 milioni di dollari.\nNon pu\u00f2 debuttare in Premier League a causa di problemi con il passaporto che lo costringono a scendere in campo unicamente con la squadra riserve del . \nIl prestito all'Olympiakos.\nIn attesa di risolvere la questione, il 5 agosto 2008 il giocatore viene ceduto in prestito annuale ai greci dell'Olympiakos. Qui vince il titolo nazionale greco e la Coppa di Grecia, segnando alcune reti.\nPanathinaikos.\nNell'estate 2009 passa al , in cui vince per la seconda volta consecutiva il titolo nazionale greco e la Coppa di Grecia contro l'Aris Salonicco proprio con un suo gol. I\nCatania.\nIl 16 aprile 2013 viene tesserato dalla societ\u00e0 italiana del Catania, a partire dalla stagione 2013-2014. Esordisce in campionato contro la , alla prima giornata, partita poi vinta dai viola per 2-1. Il primo gol nella massima serie arriva il 24 novembre 2013 in Torino-Catania 4-1.\nIl 19 aprile 2014 segna un gol in rovesciata contro la , nella gara vinta per 2-1.\nIl 16 novembre 2014 realizza una doppietta contro il , nella gara pareggiata per 2-2.\nLan\u00fas.\nIl 3 febbraio 2015 passa in prestito con diritto di riscatto al Lan\u00fas.\nL'11 febbraio \u00e8 vittima di un grave incidente in palestra. Durante una sessione di squat \u00e8 stato colpito alla testa da un bilanciere probabilmente riposto male. Ricoverato d'urgenza all'ospedale \u00e8 stato dimesso per poi essere ricoverato nuovamente poco dopo al reparto di terapia intensiva a causa del perdurare delle forti vertigini che fanno temere un'emorragia che obbligherebbe i medici ad eseguire un intervento chirurgico..\nDopo il ritiro.\nNel giugno 2019 inizia la sua carriera da allenatore come collaboratore tecnico dell'italiano Andrea Stramaccioni nella squadra iraniana dell'.\nStatistiche.\nPresenze e reti nei club.\n\"Statistiche aggiornate al 12 aprile 2017\"."}
{"id": "1502989", "revid": "339392", "url": "https://it.wikipedia.org/wiki?curid=1502989", "title": "Takahashi River", "text": ""}
{"id": "1502991", "revid": "74173", "url": "https://it.wikipedia.org/wiki?curid=1502991", "title": "J\u00f3zef Poniatowski", "text": ""}
{"id": "1502998", "revid": "31886", "url": "https://it.wikipedia.org/wiki?curid=1502998", "title": "Repubblica dei Due Popoli", "text": ""}
{"id": "1503002", "revid": "1980222", "url": "https://it.wikipedia.org/wiki?curid=1503002", "title": "Parco etnografico di Rubano", "text": "Il parco etnografico di Rubano \u00e8 una struttura pubblica del comune di Rubano in provincia di Padova. Sorge su parte dell'area che ospitava un tempo una cava di sabbia, ed oggi \u00e8 divenuto un centro di produzione culturale, di riscoperta del territorio, di valorizzazione delle tradizioni culturali e dell'ambiente del Veneto.\nIn questo senso, si pu\u00f2 dire che rappresenti un esempio di come un'attivit\u00e0 inquinante e deturpante dell'ambiente possa essere recuperata ad una funzione di utilit\u00e0 sociale.\nGestione del Parco.\nLa gestione del Parco \u00e8 stata affidata, dopo 10 anni di avvio e gestione da parte della Cooperativa Sociale Terra di Mezzo dall'anno 2010, ad una associazione temporanea di imprese tra la cooperativa sociale Coislha di Padova, la cooperativa sociale La Bottega dei Ragazzi di Padova, e la Patavium Vivai di Rubano.\nDotazioni e servizi.\nNella vasta area sono disponibili:\nParte dell'area della ex-cava attorno al laghetto rimane tuttoria di propriet\u00e0 privata.\nBuona parte delle attivit\u00e0 educative del Parco etnografico sono rivolte al mondo della scuola."}
{"id": "1503004", "revid": "60848", "url": "https://it.wikipedia.org/wiki?curid=1503004", "title": "Belisario (opera)", "text": "Belisario \u00e8 un'opera in tre atti di Gaetano Donizetti su libretto di Salvadore Cammarano. L'opera debutt\u00f2 alla Fenice di Venezia il 4 febbraio 1836. L'opera, nonostante il buon successo seguito al debutto, grazie alla compagnia di canto, usc\u00ec dal repertorio entro la fine del XIX Secolo. Le prime riprese dell'opera avvengono nel 1969 alla Fenice, con Giuseppe Taddei nel ruolo del titolo e Leyla Gencer quale Antonina. Dopo numerose registrazioni \"live\", la prima incisione in studio \u00e8 registrata nel 2012 a cura dell'etichetta discografica Opera Rara.&lt;br&gt;\nTrama.\nL'opera \u00e8 divisa in tre parti, denominati il primo \"Trionfo\", il secondo \"Esilio\", il terzo \"Morte\". Parlano degli ultimi giorni di vita del comandante Belisario al servizio di Giustiniano.\nParte prima: Il trionfo.\nBelisario torna a Bisanzio dopo una vittoriosa campagna in Italia, salutato da Giustiniano e dall'amata figlia Irene (\"La man terribile del vincitore\"). Tra i prigionieri vi \u00e8 il giovane Alamiro, che viene graziato da Belisario, ma questi rifiuta la libert\u00e0 e si offre di servire il condottiero (\"Quando di sangue tinto\").\nFrattanto, la moglie di Belisario, Antonina, \u00e8 furibonda con il marito, perch\u00e9 lo ritiene colpevole di aver ucciso diversi anni prima il figlio, Alessi, che era appena nato (\"Oh des\u00eco della vendetta\"). Aiutata da Eutropio, capo delle guardie imperiali, fa arrivare una lettera all'imperatore dove accusa Belisario di alto tradimento. Giustiniano fa convocare Belisario che viene accusato sia da Eutropio che dalla moglie. Belisario \u00e8 condannato all'esilio e ad essere accecato (\"Per me suona gi\u00e0 l'ora funesta\").\nParte seconda: L'esilio.\nUn coro di Veterani compiange Belisario, e Alamiro entra dicendo che Eutropio ha eseguito l'ordine di Giustiano e che ha accecato il condottiero. Irene entra, e decide di seguire il padre ovunque vada (\"Dunque andiam\").\nParte terza: La morte.\nIn una landa presso Bisanzio, errano Belisario e Irene. I due si nascondono in una spelonca all'arrivo dei soldati di Ottario (\"Diffondasi terribile grido di guerra\"), e vengono a sapere che Alamiro si \u00e8 alleato con loro. Belisario esce allo scoperto, e accusa Alamiro di essere infedele alla Grecia. Alamiro replica che anche se orfano egli era di origine greca, abbandonato in Italia da un marinaio. A quelle parole Irene capisce: \u00e8 lui il fratello Alessi, che non era stato ucciso ma abbandonato sulle spiagge italiane. Ricongiunto al figlio, Belisario organizza la difesa di Bisanzio (\"Figli, andiam\").\nA Bisanzio, Giustiniano ordina ai soldati di difendere la citt\u00e0. Entra Antonina, sconvolta dai rimorsi, e gli rivela le sue colpe e la falsa lettera, mentre l'imperatore si sdegna ad ogni parola (\"Da quel d\u00ec che l'innocente\"). Risuonano grida di vittoria: i Greci hanno trionfato sulle truppe di Ottario, ma entra Alamiro/Alessi che comunica che Belisario \u00e8 stato ferito mortalmente. Belisario viene condotto morente al cospetto dell'imperatore (\"A te, Cesare\"): gli raccomanda i figli, e muore. Antonina, sconvolta, chiede perdono, ma tutti la maledicono (\"Aborrita dai mortali\"), e la donna sviene sul corpo del marito."}
{"id": "1503010", "revid": "38120", "url": "https://it.wikipedia.org/wiki?curid=1503010", "title": "L'Arco", "text": ""}
{"id": "1503022", "revid": "94902", "url": "https://it.wikipedia.org/wiki?curid=1503022", "title": "Devon Rex", "text": ""}
{"id": "1503027", "revid": "124909641", "url": "https://it.wikipedia.org/wiki?curid=1503027", "title": "Giulio Cesare nell'eredit\u00e0 storica culturale", "text": "Gaio Giulio Cesare (100 a.C. - 44 a.C.) \u00e8 stato un generale e politico romano ed uno degli uomini pi\u00f9 influenti della storia. Inoltre, egli \u00e8 apparso frequentemente in opere letterarie ed artistiche sin dall'antichit\u00e0.\nL'Umanesimo e il Rinascimento tramandarono nella cultura classica europea un'immagine assai forte della storia romana e dei suoi personaggi, che per secoli furono vissuti come modello, esempio e paradigma di sentimenti sia privati sia politici (basti pensare al \"Giulio Cesare\" di William Shakespeare), che perdur\u00f2 fino al periodo romantico. Ci\u00f2 \u00e8 particolarmente vero nel caso di Cesare, come si pu\u00f2 vedere nella foto qui a lato, unico tra i romani antichi a ricevere ancor oggi piccoli omaggi floreali, deposti sulle rovine della sua ara nel Foro romano.\nLa grandezza di Cesare nella storia.\nNon sovrano ma \"Cesare\".\nGiulio Cesare non ebbe mai il titolo di \"principe del senato\" o di \"augusto\" come Ottaviano. Tuttavia fu dittatore dal 49 a.C. al 44 a.C., come non era mai successo in precedenza, e il titolo di imperatore nel suo significato moderno corrispose al titolo di \"Caesar\" (Cesare)\nnella storia di Roma almeno fino all'inizio della tetrarchia. Svetonio infatti, nelle sue \"Vite dei dodici Cesari\" (\"De vita Caesarum\"), chiama per l'appunto \"Cesari\" (\"Caesares\") i dodici imperatori di cui tratta, e comincia la sua narrazione proprio a partire da Giulio Cesare.\nIl nome \"Cesare\" rimane in molte lingue come sinonimo di \"comandante\", \"leader\"; il tedesco \"Kaiser\" e il russo Zar hanno la stessa radice del nome di Cesare, e ci furono in tempi successivi molti imperatori con quel nome. Infatti, la pronuncia latina del nome, nel I secolo a.C., era \"C\u00e1isar\": consonante velare e dittongo si sono mantenuti in tedesco.\nNei centri urbani islamici viene chiamato \"qays\u0101riyya\" il quartiere dei commercianti cristiani. La parola deriva dal greco \u03ba\u03b1\u03b9\u03c3\u03ac\u03c1\u03b5\u03b9\u03b1 (\"k\u0101\u012bs\u00e0reia\", \"imperiale\"), abbreviazione dell'espressione \u1f21 \u03ba\u03b1\u03b9\u03c3\u03ac\u03c1\u03b5\u03b9\u03b1 \u1f00\u03b3\u03bf\u03c1\u03ac (\"h\u0113 k\u0101\u012bs\u00e0reia agor\u00e0\"), \"Il mercato imperiale\".\nA Cesare divinizzato venne anche dedicato il settimo mese del calendario: luglio (originariamente \"quintile\", il quinto mese nel calendario cosiddetto di Romolo, che iniziava a marzo) deriva infatti da Iulius.\nFrasi celebri di Cesare.\nCelebri rimangono alcune sue frasi come:\nTra arte e letteratura, nel ricordo di Cesare.\nOpere moderne.\nCinema e TV.\nSono qui riportati esclusivamente i film cinematografici e televisivi storici nei quali appare il personaggio di Giulio Cesare. Sono pertanto assenti i film commedia nei quali compare come personaggio secondario, come ad esempio i film su Asterix e Obelix.\nCesare e San Cesareo di Terracina: cristianizzazione del culto.\nFin dalla prima et\u00e0 cristiana, Cesario di Terracina fu il santo scelto per il suo nome a sostituire il culto pagano di Cesare. Infatti, il nome \"Caesarius\" significa \u201cdevoto a Cesare\u201d ed \u00e8 legato, quindi al grande condottiero romano, Gaio Giulio Cesare, e agli imperatori romani in quanto il loro appellativo era appunto Cesare.\nSecondo l'archeologo Giuseppe Lugli, Cesareo di Terracina fu il santo designato a consacrare alla fede di Cristo tutti quei luoghi che gi\u00e0 appartennero ai Cesari pagani. Non si tratta, per\u00f2, di una sostituzione meccanica a qualunque genere di memoria riconducibile a Cesare e agli imperatori in quanto la vita stessa del santo ed il tipo di devozione tributatogli dopo la sua morte mostrano qualcosa in pi\u00f9.\nNella \"Passio S. Caesarii\", tramandatoci in quattro versioni, si fa riferimento all'antichissima gens romana da cui il giovane Cesareo sarebbe disceso, la Gens Julia (una chiara allusione al legame che sarebbe intercorso tra la famiglia di Giulio Cesare e quella del diacono). Cesareo, gi\u00e0 opponendosi in vita ai Cesari pagani, diventa il nuovo \"Cesare cristiano\" della storia ed il primo santo tutelare (protettore) della famiglia imperiale convertita al cristianesimo a partire dal IV secolo, quando avvenne la traslazione delle sue spoglie da Terracina a Roma, \"intro Romanum Palatium, in optimo loco, imperiali cubicolo\", ossia nella Domus Augustana di Roma sul colle Palatino, nel sito di Villa Mills, distrutta. Il nome del martire era una opportuna dedica l\u00e0 dove avevano risieduto gli Autocratori, i Cesari. Non senza ragione, il culto del martire di Terracina fu importato nel palazzo dei Cesari. E la ragione \u00e8 nel nome stesso del Martire.\nAll'interno di questo palazzo imperiale venne eretto un oratorio in onore del martire chiamato \u201cSan Cesareo in Palatio\u201d. Secondo Hartmann Grisar, il nome di questo oratorio sembra sia stato scelto, secondo il gusto dell'epoca, per l'eco che conteneva del nome di Cesare e dell'abitazione dei Cesari, cos\u00ec quindi il titolo di San Cesario anche da solo annunciava il nuovo carattere cristiano della potenza dei Cesari."}
{"id": "1503032", "revid": "1223843", "url": "https://it.wikipedia.org/wiki?curid=1503032", "title": "Il diluvio universale (Donizetti)", "text": "Il diluvio universale \u00e8 un'opera in tre atti di Gaetano Donizetti su libretto di Domenico Gilardoni, andata in scena per la prima volta il 28 febbraio 1830 al Teatro San Carlo di Napoli. Una versione modificata and\u00f2 in scena a Genova nel 1834.\nLe produzioni di quest'opera sono molto rare: si ricordano un allestimento nel 1837 a Parigi, nel 1985 a Genova (con Yasuko Hayashi, Martine Dupuy, Bonaldo Gaiotti, Ottavio Garaventa), nel 2010 a San Gallo (con Mirco Palazzi, Filippo Adami, Majella Cullagh, Manuela Custer).\nTrama.\nAtto I.\nMentre No\u00e8, i figli e le loro mogli e i suoi seguaci pregano presso l'Arca, i seguaci di Cadmo guidati da Artoo cercano di incendiarla, ma vengono fermati da Sela, moglie di Cadmo, fedele a No\u00e8. No\u00e8 le consiglia di abbandonare il marito, per cos\u00ec salvarsi dal diluvio. &lt;br&gt;\nAda, serva di Sela e amante di Cadmo, riferisce mentendo all'amato che Sela sia innamorata di Jafet, primo figlio di No\u00e8. Ada consiglia a Sela di recarsi da No\u00e8, mentre i Satrapi danno la caccia a lui e al figlio. Cadmo fa arrestare Sela, No\u00e8 e Jafet, e Ada, pentita, giura a Sela che tenter\u00e0 di salvarla.\nAtto II.\nAda chiede a Cadmo che Sela sia salvata, ma Cadmo rifiuta e la condanna a morte, e decide di sposare Ada. No\u00e8, di fronte alla crudelt\u00e0 di Cadmo, implora la vendetta divina.\nAtto III.\nMentre No\u00e8 e i suoi seguaci si nascondono nell'Arca, si celebrano le nozze tra Cadmo e Ada. Cadmo chiama Sela e le dice che riavr\u00e0 il figlio solo se maledir\u00e0 Dio davanti a tutti. Di fronte a questa scelta, combattuta tra l'amore tra il suo Dio e il figlio, Sela non regge e muore, mentre le nubi si addensano e coprono la citt\u00e0. L'ultima scena vede le acque che da ovunque s'alzano e sommergono tutto, mentre illesa, sopra le acque, sta l'Arca."}
{"id": "1503033", "revid": "599013", "url": "https://it.wikipedia.org/wiki?curid=1503033", "title": "Craig Lindfield", "text": ""}
{"id": "1503034", "revid": "33689", "url": "https://it.wikipedia.org/wiki?curid=1503034", "title": "R.I.B.E.S.", "text": ""}
{"id": "1503035", "revid": "729019", "url": "https://it.wikipedia.org/wiki?curid=1503035", "title": "Giovan Battista Albini", "text": "Biografia.\nUfficiale di carriera nella Regia Marina Sarda, partecip\u00f2 alla Campagna di guerra in Adriatico (1848 \u2013 1849), ove ottenne la Croce di Cavaliere dell'Ordine dei Santi Maurizio e Lazzaro, alla Guerra di Crimea (1855 \u2013 1856), per la quale fu insignito del titolo di Commendatore dell'Ordine Militare d'Italia ed all'assedio di Ancona (1860), ove, al comando della pirofregata ad elica \"Vittorio Emanuele\", contribu\u00ec con efficace cannoneggiamento alla caduta della citt\u00e0 (allora in mano austriaca), ottenendo cos\u00ec la Medaglia d'Oro al Valor militare.\nL'anno successivo assunse il comando di una divisione navale e nel 1864 quello di una squadra destinata alla protezione del Bey di Tunisi. Partecip\u00f2 alla terza guerra di indipendenza italiana quale contrammiraglio comandante della 2\u00aa Squadra, nella flotta comandata da Carlo Pellion di Persano. A seguito della sconfitta navale di Lissa fu coinvolto nel procedimento contro il Persano e quindi collocato a riposo (1867). Deceduto alcuni anni dopo, la sua salma fu sepolta a Genova, nel cimitero di Staglieno.\nGiovan Battista Albini era fratello maggiore dell'ammiraglio e senatore del Regno, Augusto Albini."}
{"id": "1503042", "revid": "729019", "url": "https://it.wikipedia.org/wiki?curid=1503042", "title": "Camaglio", "text": "Il camaglio era una protezione usata nell'antichit\u00e0 e nel medioevo, formata da anelli di ferro intrecciati a maglia. Proteggeva la testa e le spalle. Veniva utilizzato indistintamente da cavalieri e fanteria. Sotto di esso, oltre all'infula, si poteva portare un'imbottitura di crine. Venne progressivamente (anche se non totalmente) abbandonato con l'affermarsi delle armature a piastra. Veniva utilizzato anche in combinazione con zuccotti di ferro.\nCostruzione.\nIl camaglio era formato di anelli di ferro intrecciati tra loro e chiusi con un rivetto a formare una maglia di ferro."}
{"id": "1503045", "revid": "1522738", "url": "https://it.wikipedia.org/wiki?curid=1503045", "title": "Boys Be...", "text": ", scritto in lettere occidentali anche in Giappone come \"BOYS BE\u2026\", \u00e8 un manga scritto da Masahiro Itabashi e disegnato da Hiroyuki Tamakoshi, pubblicato dal 1991 al 2001, con serie successive nel 2009 e nel 2012. Dal manga sono stati tratti un dorama di 13 episodi trasmesso nel 1998 ed un anime di altrettanti episodi trasmesso nel 2000.\nMedia.\nManga.\nIl manga \u00e8 scritto da Masahiro Itabashi e disegnato da Hiroyuki Tamakoshi e pubblicato da K\u014ddansha. Le prime tre serie, pubblicate sulla rivista \"Weekly Shonen Magazine\", sono le seguenti:\nIn Italia \u00e8 stata pubblicata solamente la seconda serie, con il semplice titolo di \"Boys Be...\", dalla casa editrice Play Press, in 20 volumi dal 25 dicembre 2001 al 25 maggio 2005 a cadenza bimestrale, con alcune irregolarit\u00e0, sempre il 25 del mese.\nDopo una pausa durata fino all'inizio del 2009, sono iniziate queste serie:\nA differenza dell'adattamento animato, il manga cambia protagonisti e ambientazioni di episodio in episodio, tenendo come unico filo conduttore l'amore adolescenziale per le prime serie, quello fra ragazzi gi\u00e0 diplomati per \"next season\" e quello fra adulti nell'ultima serie.\nDorama.\nNel 1998 \u00e8 stato tratto dal manga un dorama live action sperimentale composto da 13 episodi di 15 minuti l'uno, intitolato \"BOYS BE...Jr\": nello stesso stile di PPOI! vede, tra i protagonisti, anche dei giovanissimi Jun Matsumoto, Tomohisa Yamashita e T\u014dma Ikuta. Il poco pi\u00f9 grande Hideaki Takizawa introduce e presenta ogni storia: come nel manga, ogni episodio \u00e8 una storia a s\u00e9 con protagonisti diversi. In ogni episodio fino al sesto sono presenti una o due canzoni eseguite dagli attori durante la puntata, ed in tutti \u00e8 presente una sigla finale, anch'essa eseguita dagli attori; alcune delle canzoni sono utilizzate pi\u00f9 volte e cambiano collocazione, ed in tutto sono nove. \u00c8 stato trasmesso da Nippon Television dal 4 ottobre al 27 dicembre 1998.\nAnime.\nUn adattamento anime di tredici episodi, diretto da Masami Shimoda e prodotto da Hal Film Maker, \u00e8 stato trasmesso sul canale satellitare WOWOW dall'11 aprile al 4 luglio 2000. A differenza del manga, l'anime di \"Boys Be...\" si concentra sugli alti e bassi amorosi di un gruppo di sei adolescenti alle prese con i primi innamoramenti. Ogni episodio comincia e termina con una frase filosofica, relativa alla storia dell'episodio. Protagonisti dell'anime sono Ky\u014dichi e Chiaru, intorno alle cui vite nascono, crescono e muoiono i sentimenti dei loro compagni di scuola.\nL'anime \u00e8 stato pubblicato in Italia da Dynit in tre DVD usciti rispettivamente il 6 giugno 2002 (quando l'azienda era ancora Dynamic Italia), il 24 marzo 2004 ed il 7 aprile 2004. I primi due contengono quattro episodi ciascuno, mentre l'ultimo cinque. Gli episodi sono disponibili per la visione in streaming su internet sul sito Popcorn TV da marzo 2013. In televisione \u00e8 stata trasmessa sul canale digitale terrestre Ka-Boom dal 9 gennaio 2014."}
{"id": "1503048", "revid": "1543377", "url": "https://it.wikipedia.org/wiki?curid=1503048", "title": "Emiliano Ins\u00faa", "text": "Caratteristiche tecniche.\nGioca come terzino sinistro, abile tatticamente, pu\u00f2 agire anche come esterno di centrocampo sempre sulla fascia sinistra e all'occorrenza pu\u00f2 essere impiegato come difensore centrale.\nCarriera.\nClub.\nGiovanissimo, inizia a giocare a calcio nel Pinocho, una piccola squadra giovanile argentina, per poi in seguito trasferirsi nelle giovanili del Boca Juniors. Nel gennaio del 2007 approda in Inghilterra, al Liverpool, alle dipendenze di Rafael Ben\u00edtez, con la formula del prestito per un anno e mezzo. Debutta il 28 aprile dello stesso anno contro il : durante la stagione apparir\u00e0 soltanto un'altra volta in prima squadra.\nL'anno seguente trova per\u00f2 successo nelle giovanili del club, diventando campione d'Inghilterra in Premier Reserve League, il campionato delle riserve e delle giovanili. Rafael Ben\u00edtez, offr\u00ec pertanto al giocatore un contratto triennale, riscattandolo anzitempo dal prestito dal Boca Juniors. Ins\u00faa ha firmato il contratto il 2 giugno del 2008 e ha ottenuto la maglia numero 22 per la stagione 2008-2009, collezionando varie presenze, sostituendo F\u00e1bio Aur\u00e9lio e Andrea Dossena.\nIl 31 agosto 2010 viene ceduto in prestito al Galatasaray. Tornato dal prestito col Galatasaray il giocatore non rientra pi\u00f9 nei piani del Liverpool e quindi, il 27 agosto 2011, viene ceduto allo Sporting Lisbona, con cui firma un contratto quinquennale. Il 29 settembre seguente, nella gara di Europa League contro la Lazio (2-1), segna il suo primo gol in una competizione europea. Il 25 gennaio 2013 viene acquistato dall'Atl\u00e9tico Madrid per 4,5 milioni di euro. Nella stagione 2014-2015 gioca in prestito al Rayo Vallecano.\nL'11 luglio 2015 viene prelevato dallo a titolo definitivo.\nNazionale.\nNel 2007 ha vinto il Campionato mondiale di calcio Under-20 con l', disputando da titolare tutte le partite. Nell'ottobre 2017 dopo pi\u00f9 di sei anni dall'ultima partita, torna in nazionale venendo convocato dal CT. Jorge Sampaoli, per le due amichevoli in programma l'11 e 14 novembre, rispettivamente contro e ..\nStatistiche.\nPresenze e reti nei club.\n\"Statistiche aggiornate al 1\u00ba gennaio 2021.\""}
{"id": "1503052", "revid": "347132", "url": "https://it.wikipedia.org/wiki?curid=1503052", "title": "Beatrice del Portogallo", "text": "Era la figlia terzogenita del re del Portogallo e dell'Algarve, Ferdinando I e della moglie, Eleonora Telles de Menezes.\n\u00c8 stata l'ultima sovrana della casata dei Capetingi di Borgogna, alla sua morte subentr\u00f2 la casa d'Aviz.\nBiografia.\nNel 1379, suo padre, il re Ferdinando, dopo la morte dei figli maschi, aveva designato il fratellastro, Giovanni, figlio del re del Portogallo Pietro I \"il Giustiziere\" e della sua terza moglie, In\u00e9s de Castro, come suo erede; ma la madre, la regina consorte, Eleonora Telles de Menezes, rivendicando gli interessi di Beatrice si oppose e Giovanni fu costretto a fuggire in Castiglia\nTemendo il potere crescente del regno di Castiglia, dopo la morte di Enrico II di Trastamara (1379), il padre, il re Ferdinando si alle\u00f2 con lo zio del re d'Inghilterra, Riccardo II, il duca di Lancaster, Giovanni di Gand, che, per diritto di matrimonio, ambiva alla corona di Castiglia, e, nel luglio 1380, fidanz\u00f2 Beatrice con Edoardo, figlio del fratello di Giovanni, il conte di Cambridge Edmondo di Langley, che ebbe il comando delle truppe inglesi di invasione della Castiglia.Dopo che Ferdinando e gli alleati inglesi avevano attaccato, il nuovo re di Castiglia, Giovanni I di Trastamara invi\u00f2 la flotta castigliana alla foce del Tago e, nel marzo del 1382, pose l'assedio a Lisbona. La citt\u00e0 resistette e, nell'agosto dello stesso anno, a Elvas, fu siglata una pace, all'insaputa dell'alleato inglese, che ribalt\u00f2 le alleanze e a garanzia dell'accordo, l'erede al trono del Portogallo, Beatrice veniva promessa in sposa a Ferdinando, il pi\u00f9 giovane dei figli di Giovanni I; essendo per\u00f2, il 13 agosto, morta la moglie di Giovanni I, Eleonora d'Aragona, Giovanni I sostitu\u00ec il figlio, nel contratto di matrimonio.Il contratto di matrimonio prevedeva la clausola che finch\u00e9 un figlio di Beatrice non avesse raggiunto l'et\u00e0 di 14 anni, in caso di morte di Ferdinando la reggenza sarebbe stata della regina madre, Eleonora Telles de Menezes.Beatrice, futura regina del Portogallo spos\u00f2 Giovanni I di Trastamara, nell'aprile del 1383, nella cattedrale di Badajoz.\nNell'ottobre del 1383, alla morte di Ferdinando del Portogallo, come da accordi prematrimoniali, la regina Eleonora assunse la reggenza del regno del Portogallo per conto di Beatrice, che era succeduta al padre come regina.Ma in Portogallo non tutti accettarono la situazione in quanto la reggente aveva fama di adultera (con il conte di Our\u00e9m, Giovanni Fernandez Andeiro) ed inoltre se Beatrice fosse premorta a Giovanni di Castiglia, si sarebbero trovati un re straniero.In questa situazione di malcontento, due persone di rango reale, fratellastri del defunto re Ferdinando, venivano indicate come degne di poter salire sul trono del Portogallo e quindi contendere il trono a Beatrice:\nUn gruppo di nobili, tra cui Nuno \u00c1lvares Pereira, nel dicembre del 1383, proclam\u00f2 Giovanni di Aviz \"difensore del regno\" e quest'ultimo, oltre a decretarne l'esecuzione, assassin\u00f2 il filocastigliano Andeiro, anche per la sua scandalosa condotta con la reggente, e dopo aver decretato la deposizione della regina, Beatrice, divenne la guida della rivolta contro la reggente.\nLa reggente, Eleonora, ritiratasi a Santarem, citt\u00e0 a lei fedele, nel gennaio del 1384, chiam\u00f2 in suo aiuto Giovanni di Castiglia, che invase il Portogallo e entrando in Santarem, reclam\u00f2 il regno per conto della moglie, Beatrice, e subentr\u00f2 ad Eleonora Telles de Menezes nel governo del Portogallo.\nNel mese di marzo, Giovanni mise l'assedio a Lisbona, ma, a Los Atoleiros, il 6 aprile 1384, venne sconfitto da Nuno \u00c1lvares Pereira.Mentre la citt\u00e0 di Porto, dopo aver aderito alla causa autonomista (anticastigliana), prima respinse un attacco di truppe castigliane provenienti dalla Galizia guidate dell'arcivescovo di Compostela, poi invi\u00f2, in aiuto di Lisbona, uno squadrone che, forzato il blocco castigliano sul Tago, ruppe l'assedio, nel mese di agosto di quello stesso anno.\nTra gli assedianti si era diffusa la peste e quando la moglie Beatrice si ammal\u00f2 Giovanni rientr\u00f2 in Castiglia, nel mese di settembre, mentre Eleonora rimase a Santarem per proseguire la guerra civile (conosciuta come \"Crisi del 1383-1385\" o come \"Interregnum\").\nNell'aprile del 1385, le \"Cortes\" portoghesi furono convocate a Coimbra, per decidere della successione alla corona: gli autonomisti erano divisi tra il \"difensore del regno\", Giovanni di Aviz e l'altro Giovanni, il duca di Valencia de Campos (un feudo leonese). Tra i due cognati della reggente fu scelto Giovanni di Aviz, che, oltre ad aver combattuto nella guerra civile, aveva anche l'appoggio di Nuno \u00c1lvares Pereira, che quindi, il 6 aprile, divenne re ed assunse il nome di Giovanni I.\nNella primavera del 1385, Giovanni I di Castiglia invi\u00f2 la flotta alla foce del Tago che pose il blocco a Lisbona, mentre lui, dopo aver subito una sconfitta a Trancoso nel maggio 1385, a giugno, invase il Portogallo con un esercito di 32.000 uomini, tra castigliani e francesi. Il re del Portogallo poteva opporre solo 6.500 uomini (inclusi 200 arcieri inglesi), tutti appiedati, condotti da Nuno \u00c1lvares Pereira; lo scontro avvenne il 14 agosto del 1385 ad Aljubarrota, Alcoba\u00e7a e la vittoria fu cos\u00ec netta che i portoghesi entrarono in Castiglia e, il 15 ottobre, sconfissero i castigliani anche a Valverde.\nDopo la sconfitta delle armi castigliane, Beatrice accett\u00f2 la situazione e visse in Castiglia come regina consorte sino al 1390, quando suo marito Giovanni I di Castiglia mor\u00ec per una caduta da cavallo.\nBeatrice ricevette in appannaggio la signoria di Medina del Campo, Cu\u00e9llar, Olmedo e Ar\u00e9valo.\nMor\u00ec, a Madrigal, Regno di Castiglia, dopo il 1409, all'et\u00e0 di circa 40 anni, e fu sepolta nella citt\u00e0 di Toro, nel convento dello Spirito Santo, da lei fondato.\nFigli.\nBeatrice a Giovanni diede un figlio:"}
{"id": "1503057", "revid": "729019", "url": "https://it.wikipedia.org/wiki?curid=1503057", "title": "Maglia di ferro", "text": "La maglia di ferro o maglia metallica \u00e8 un sistema di fabbricazione di armature con anelli di ferro assemblati tra loro.\nA partire dal Medioevo, fu la pi\u00f9 tipica forma di protezione del corpo del combattente. Seppur di lunga e macchinosa fabbricazione, l'armatura realizzata in maglia di ferro aveva un enorme vantaggio: la facile riparabilit\u00e0. Era infatti sufficiente sostituire gli anelli danneggiati per rendere nuovamente l'intera cotta o l'intero camaglio sicuri ed affidabili per l'utente.\nUna volta ottenuta la \"maglia\" metallica, l'armoraro la lavorava per ottenere diversi apparati difensivi per le varie parti del corpo: la cotta di maglia per il corpo, il camaglio per la testa, le brache di ferro, i guanti (o manopole) e gli stivali.\nStoria.\nTipologia e tecnica esecutiva non hanno subito sostanziali variazioni nel tempo, n\u00e9 vi si registrano importanti variazioni da una regione all\u2019altra.\nRispetto alle antiche armature in cuoio bollito, in uso presso gli eserciti dei primi grandi imperi (es. Antichi Egizi), la maglia ad anelli metallici presentava certamente lo svantaggio di un ingombro maggiore ma la non sostituibile garanzia di una migliore funzione difensiva contro l'offesa di proiettili ed armi bianche manesche (spada e pugnale) o inastate (ascia, lancia, ecc.).\nRispetto alla semplice sovrapposizione di strati di metallo e cuoio (come la corazza a scaglie), pratica largamente diffusa ad oriente del Mediterraneo pi\u00f9 o meno concomitantemente alla diffusione in Europa della cotta di maglia celtica, la maglia ad anelli garantiva un manufatto pi\u00f9 solido ed al contempo elastico, capace di meglio assorbire potenti colpi di taglio.\nRispetto al solido piastrone in bronzo degli opliti dell'Antica Grecia e degli alti ufficiali dell'Esercito romano, la cotta di maglia era certamente meno funzionale contro i danni a \"puntura di spillo\" delle frecce scagliate da tipologie di arco particolarmente potenti quali l'arco composito dei nomadi della steppa eurasiatica. La maglia di ferro dell'Europa medievale cerc\u00f2 di superare i limiti delle maglie antiche ricorrendo ad anelli con un diametro inferiore a quello delle frecce. La diffusione della balestra in Occidente a partire dal Basso Medioevo costitu\u00ec per\u00f2 una drastica battuta d'arresto al predominio della maglia metallica nella panoplia della cavalleria medievale. Seppur di diametro inferiore a quello del verrettone, il dardo scagliato dalla balestra, la maglia di ferro non era comunque capace di assorbirne l'urto devastante. Parallelamente, le continue migliorie all'arco lungo occidentale, le cui frecce cominciavano anche a montare teste metalliche \"a spillo\" capaci di passare negli interstizi tra gli anelli ferrei, port\u00f2 alla diffusione di una maglia mista, ove l'anello di ferro andava a congiungersi o a sovrapporsi con piastre pi\u00f9 o meno pesanti di metallo. Simili maglie erano gi\u00e0 in uso presso le popolazioni orientali e si diffusero capillarmente in Europa grazie ai contatti provocati dalle crociate.\nL\u2019unico elemento utile alla classificazione \u00e8 il fatto che, a partire dal XV secolo, non risult\u00f2 pi\u00f9 esposta ai colpi ma viene indossata al di sotto dell\u2019armatura in piastra. Per questo, si preferirono strutture pi\u00f9 confacenti all\u2019anatomia umana.\nIl bisogno di assicurare al portatore una migliore protezione contro i colpi di punta aveva per\u00f2 sempre spinto in favore di un utilizzo della maglia metallica abbinata ad una sotto-corazza in lino, pi\u00f9 raramente in cotone, imbottita, nota nel medioevo come giubba d'armi (anche \"zuppa d'armi\") o gambesone.\nStruttura e costruzione.\nPreparazione degli anelli.\nSi creavano gli anelli (del diametro anche di 3\u20134\u00a0mm) dal filo di ferro avvolgendolo a molla e tagliandone poi le spirali ad una ad una. Quindi si appiattivano le due estremit\u00e0 di ogni anello e le si forava. In ultimo si sovrapponevano i due fori e si inseriva un rivetto che veniva ribattuto, formando cos\u00ec l'anello.\nAssemblaggio della maglia.\nSi creava una serie di anelli sciolti, sufficienti a coprire il diametro richiesto, e li si metteva in file. Su questa prima fila si aggiungeva poi una seconda serie di anelli che univa gli anelli della prima fila a due a due. Le file successive venivano poi aggiunte con lo stesso metodo, creando cos\u00ec una maglia metallica chiusa per ribaditura dove gli anelli di una stessa fila non erano agganciati tra di loro ma con le file sotto o soprastanti. La maglia cos\u00ec costruita aveva un verso che le dava flessibilit\u00e0 e consentiva di essere indossata sopra le articolazioni senza particolari accorgimenti."}
{"id": "1503062", "revid": "599013", "url": "https://it.wikipedia.org/wiki?curid=1503062", "title": "Jack Hobbs", "text": "Caratteristiche tecniche.\n\u00c8 un difensore centrale che pu\u00f2 agire anche da mediano.\nCarriera.\nNato a Portsmouth, gioca nel Moulton fino all'et\u00e0 di 10 anni. Successivamente passa al Lincoln City, dove debutta in prima squadra all'et\u00e0 di 16 anni, nella stagione 2004/05, giocando 3 minuti nell'1-1 con il Bristol Rovers.\nPassa al il 2 agosto 2005, dopo un provino. Debutta nella squadra riserve in un derby contro l'Everton, firmando poi un triennale con il club del Merseyside. Diventa capitano del Youth Team, con il quale vince la FA Youth Cup in finale contro il . Il primo cap nella prima squadra lo colleziona subentrando durante la vittoria di Carling Cup del 25 settembre 2007 contro il Reading F.C. per 4-2, anche se la prima gara completa la disputa il 31 ottobre 2007, sempre in Carling Cup, contro il Cardiff City. In Premier League il primo cap \u00e8 nel 4-0 del 2 dicembre 2007 contro il Bolton Wanderers F.C., rimpiazzando dopo 51 minuti Jamie Carragher, la prima gara da titolare contro il Reading F.C. l'8 dicembre 2007 al posto del finlandese Sami Hyypi\u00e4.\nIl 25 gennaio 2008 passa in prestito allo Scunthorpe per farsi le ossa e poi ritornare sul Merseyside, dove \u00e8 considerato dagli addetti ai lavori, insieme al danese Daniel Agger, il futuro della retroguardia dei Reds. Nel 2008 passa in prestito al Leicester City. Nel mercato invernale passa prima in prestito all'Hull City, totalizzando 13 presenze. Infine viene riscattato dai \"tigers\"."}
{"id": "1503065", "revid": "287204", "url": "https://it.wikipedia.org/wiki?curid=1503065", "title": "Primera Divisi\u00f3n 2007-2008 (Spagna)", "text": "La Primera Divisi\u00f3n 2007-2008 \u00e8 stata la 77\u00aa edizione della massima serie del campionato spagnolo di calcio, disputato tra il 25 agosto 2007 e il 18 maggio 2008 e concluso con la vittoria del , al suo trentunesimo titolo, il secondo consecutivo.\nCapocannoniere del torneo \u00e8 stato Daniel G\u00fciza () con 27 reti.\nSquadre partecipanti.\nClassifica finale.\nLegenda:\nRegolamento:"}
{"id": "1503066", "revid": "1048993", "url": "https://it.wikipedia.org/wiki?curid=1503066", "title": "Jenny la tennista", "text": " \u00e8 uno \"sh\u014djo\"-\"spokon\" manga di Sumika Yamamoto pubblicato negli anni settanta. Da esso sono state tratte, in ordine cronologico: una serie anime televisiva nel 1973, della durata di 26 episodi, una seconda serie di 25 episodi sempre televisiva, nel 1978, che \u00e8 un remake della prima pi\u00f9 fedele al manga, un film del 1979, sempre in animazione, riassunto delle vicende narrate nelle due serie televisive, una serie di 13 OAV nel 1988, che narra il prosieguo degli eventi del manga riprendendo da dove l'anime si era interrotto, e nel 1989-1990 un'altra serie di 12 OAV che la riprende dalla fine della precedente e arriva alla conclusione. Tutti questi anime sono diretti da Osamu Dezaki. Infine nel 2004 \u00e8 stato prodotto anche un dorama in 9 puntate, con Aya Ueto nel ruolo della protagonista, dal titolo \"Ace o nerae!\".\nLa prima serie TV venne trasmessa in Italia solo a partire dal 1982, su Rete 4, col titolo \"Jenny la tennista\". La seconda \u00e8 rimasta inedita. \u00c8 stata invece trasmessa nel 1990 su Italia 1, una seconda serie italiana formata dalle due serie di OAV agganciate una dietro l'altra, per un totale di 25 episodi quindi, e con un'unica sigla, almeno per quanto riguarda la parte musicale, come se fossero un'unica serie, intitolata \"Jenny, Jenny\", che ha avuto un doppiaggio completamente diverso da quello della serie classica ma ne ha mantenuto inalterato l'adattamento, coi nomi dei personaggi rimasti invariati.\n\"Ace o nerae!\".\nTrama.\nLa storia parla di una ragazza che lotta per poter diventare una buona tennista: vengono raccontate le avventure sportive e l'amore contrastato di Hiromi (Jenny in italiano), una timida studentessa appassionata di tennis. Inizia a giocare appena entrata al liceo; all'arrivo al prestigioso club cade per\u00f2 immediatamente in soggezione davanti a Reika.\nCerca di imitarla e prendere esempio da lei, affascinata com'\u00e8 da questa ragazza pi\u00f9 grande, la quale \u00e8 oltretutto la miglior giocatrice della squadra scolastica, conosciuta anche come \"\"Madame Butterfly\" per la grazia del suo gioco.\nPratica con costanza e con grande forza di volont\u00e0 i corsi di tennis, sport che lei adora, per poter arrivare a partecipare ai tornei pi\u00f9 prestigiosi, e cos\u00ec realizzare il suo sogno di emulare Reika, che tanto stima e ammira. Viene ben presto riconosciuto il suo indubbio e personalissimo talento.\nQuando la squadra giunger\u00e0 ad avere un nuovo allenatore, questi s'accorger\u00e0 immediatamente del potenziale insito in lei e inizia allora ad addestrarla intensamente per farla diventare una grande campionessa; ma ben presto la ragazza s'innamora: spinta da Jin (Jeremy in italiano) a sacrificare la vita privata in cambio dell'affermazione in campo sportivo, Jenny trascura il proprio amore per Teddy, il miglior giocatore del club maschile. Ma di questo ne soffre intensamente.\nLa sua improvvisa salita alla ribalta ha intanto provocato l'inevitabile gelosia degli altri: Jenny deve affrontare ogni giorno l'invidia e l'astio nei suoi confronti da parte delle altre giocatrici, soprattutto Evelyn, esclusa dal torneo da Jeremy a favore di Jenny, tanto da essere oggetto di pettegolezzi, molestie e maldicenze.\nSigle.\nSigla di apertura\nSigla di chiusura\nSigla italiana\n\"Shin Ace o nerae!\".\nTrama.\n\"Shin Ace o nerae!\", che erroneamente \u00e8 spesso definito come il seguito della prima serie, si tratta invece di un remake delle prime avventure di Hiromi, con una trama che risulta pi\u00f9 fedele al manga originale rispetto alla prima trasposizione animata. La serie non \u00e8 mai arrivata in Italia.\nColonna sonora.\nSigla di apertura\nSigla di chiusura\n\"Ace o nerae 2!\".\nTrama.\nSeguito delle avventure di Hiromi Oka che parte per l'America, insieme a Reika, Todo, Osaki: l\u00ec le due coppie dovranno rappresentare il Giappone in un prestigioso torneo. Durante il soggiorno in America l'allenatore Jin muore di leucemia, ma solo Todo viene a saperlo. Hiromi guadagna il secondo posto, ma la tragica notizia smorza i festeggiamenti e l'entusiasmo. Passano le settimane e Hiromi ormai completamente demotivata passa tutte le sue giornate chiusa in camera. Improvvisamente si fa vivo Katsura, un monaco buddhista, ex-tennista e partner sportivo di Jin, che per rispettare una promessa fatta all'amico sul letto di morte, decide di occuparsi di Hiromi. \u00c8 arrivato finalmente il momento per i quattro giovani di decidere se passare al professionismo o meno.\nColonna sonora.\nSigla di apertura\nSigla di chiusura\nSigla italiana\n\"Ace o nerae! Final Stage\".\nTrama.\nSaga finale della storia della giovane tennista giapponese Hiromi Oka e dei suoi amici e colleghi Reika, Todo, e Osaki. La bella Hiromi finalmente ha raggiunto il suo sogno: diventare testa di serie a livello nazionale. Tuttavia bisogna ancora superare qualche ostacolo e qualche difficolt\u00e0 prima di raggiungere la completa felicit\u00e0, compreso il rapporto col fedele Takayuki Todo.\nColonna sonora.\nSigla di apertura:\nSigla di chiusura:\nSigla italiana\nIl film.\nIl film \u00e8 un lungometraggio di 88 minuti fatto con nuove animazioni mixato a qualche scena presa dalla serie TV (come ad esempio la corsa del primo allenamento). Uscito nelle sale giapponesi nel 1979, il film \u00e8 stato pubblicato anche in Italia in VHS ad opera prima della ITB e poi dalla Yamato Video, e successivamente in DVD dalla Mondo TV.\nVideogiochi.\n, sviluppato dalla Nippon Telenet e pubblicato il 22 dicembre 1993 per Super Nintendo in esclusiva per il mercato giapponese, \u00e8 uno dei videogiochi tratti dallo \"sh\u014djo\" manga. \"Ace o nerae!\" mette il giocatore nei panni di Hiromi Oka e, per conquistare il cuore di uno studente pi\u00f9 grande di lei, deve riuscire a vincere il torneo di tennis. La trama del gioco \u00e8 raccontata, tra un incontro e l\u2019altro, attraverso spezzoni illustrati.\nAccoglienza.\nNel sondaggio Manga S\u014dsenkyo 2021 indetto da TV Asahi, persone hanno votato la loro top 100 delle serie manga e \"Jenny la tennista\" si \u00e8 classificata al 44\u00ba posto."}
{"id": "1503069", "revid": "287204", "url": "https://it.wikipedia.org/wiki?curid=1503069", "title": "Jan Henryk Dabrowski", "text": ""}
{"id": "1503070", "revid": "1305772", "url": "https://it.wikipedia.org/wiki?curid=1503070", "title": "Augusto Manzo", "text": "Carriera di atleta.\nManzo fu uno dei pallonisti pi\u00f9 vincenti della storia quindi diversi esperti lo reputano il pi\u00f9 completo e forte giocatore di sempre considerando che gareggiava in pallapugno e pallone col bracciale ricoprendo costantemente il ruolo di battitore che \u00e8 il pi\u00f9 importante e faticoso dei ruoli della squadra..\nNacque in una famiglia di pallonisti, difatti con i suoi tre fratelli form\u00f2 una quadretta, ossia squadra, partecipando a certi tornei di professionisti della pallapugno. Si appassion\u00f2 di pallapugno in et\u00e0 infantile e vinse il suo primo torneo quando era dodicenne.\nNel 1928 a Torino vinse il campionato giovanile. Vinse i titoli italiani nel 1932, 1933 e 1935, in una squadra di Torino, poi nel 1936 prest\u00f2 servizio militare nei granatieri di Sardegna a Roma. Nel 1937 si trasfer\u00ec a Livorno ingaggiato nel famoso \"sferisterio Marradi\", poi modificato in arena, attratto dal pi\u00f9 remunerativo pallone col bracciale e vi rimase per diverse stagioni assieme ai pi\u00f9 famosi atleti del tempo; vinse il campionato in quello stesso anno a Macerata poi si conferm\u00f2 campione in un'altra squadra nel 1942 quando la partita finale si disput\u00f2 a Rimini.\nNel dopoguerra, terminata la parentesi del bracciale con la chiusura di tanti sferisteri e la conseguente fine del professionismo, torn\u00f2 in Piemonte dove, dal 1947 al 1951, vinse 5 titoli italiani consecutivi di pallapugno in una squadra di Alba.\nDopo il suo ritiro dall'attivit\u00e0 agonistica a 52 anni, si calcola che Manzo abbia disputato almeno 3.500 partite di pallapugno e 1.500 di pallone col bracciale, aggiudicandosi centinaia di trofei, medaglie e coppe..\nSvolse pure attivit\u00e0 politica dal 1951 risultando eletto consigliere comunale di Alba come indipendente nella lista della Democrazia Cristiana.\nIl ricordo dei tifosi.\nIl 17 settembre 1982 Manzo rest\u00f2 gravemente ferito in un incidente automobilistico morendo pochi giorni dopo in ospedale ad Alba all'et\u00e0 di 71 anni. Di Manzo saranno certamente sempre ricordate la regolarit\u00e0, l'intelligenza e stile di gioco unitamente alla sua eccezionale forza d'animo, serenit\u00e0 di spirito e resistenza fisica.\nIl 16 giugno 2007 ad Alba in \"piazza monsignor L.M. Grassi\" fu posta la statua che ritrae il celebre campione nel momento della battuta."}
{"id": "1503072", "revid": "1149807", "url": "https://it.wikipedia.org/wiki?curid=1503072", "title": "Ieri e oggi (Ricchi e Poveri)", "text": "Ieri e oggi \u00e8 un album raccolta del gruppo italiano dei Ricchi e Poveri, pubblicata nel 1984 dall'etichetta Baby Records e distribuita dalla CGD.\nIl disco.\nI brani del lato 1 erano usciti, all'epoca, su etichetta Fonit Cetra, mentre i pezzi del lato 2 erano stati incisi direttamente per la Baby Records (motivo che rende la raccolta interessante, in un periodo che non \u00e8 uso ad operazioni di questo genere).\nL'album, fedele al titolo, comprende 10 brani, di cui 5 interpretati dal gruppo come quartetto, nel corso degli anni settanta, e 5 tratti dal loro primo album nella formazione a tre, \"E penso a te\", del 1981. Quanto a questi ultimi, si tratta, di fatto, dei quattro singoli estratti dal long playing (tra cui il successo internazionale \"Sar\u00e0 perch\u00e9 ti amo\", 5\u00ba posto al Festival di Sanremo 1981, e la ballad \"Come vorrei\", sigla della nota trasmissione televisiva \"Portobello\"), a cui si aggiunge il pezzo \"Questa sera\", pubblicato anche come lato B del 4\u00b0 singolo estratto, \"Made in Italy\".\nTra le canzoni dei Ricchi e Poveri nella formazione originaria a quattro elementi, da citare \"Una musica\", sigla del programma TV \"Rischiatutto\", del 1972, mentre si fa notare la scelta, probabilmente non casuale, di \"Amore sbagliato\" (vista la recente burrasca tra Marina e Angela Brambati, i cui echi non si erano ancora spenti e che, contrariamente al previsto, aveva aumentato la popolarit\u00e0 del gruppo), il cui titolo, in retrospettiva, sembra funzionare come chiara allusione a quanto accaduto, nonostante la canzone fosse stata scritta anni prima, nel 1974.\n\"Piccolo amore mio\" del 1973, \"Pomeriggio d'estate\" del 1972, e la citata \"Una musica\", erano singoli pubblicati su lato A di tre 45 giri, mentre gli altri due brani inseriti sulla prima facciata della raccolta costituivano, in origine, i rispettivi lati B di due 45 giri usciti nel 1974: \"Amore sbagliato\" era abbinata a \"Non pensarci pi\u00f9\" e \"Torno da te\" era uscita come retro di \"Povera bimba\".\nLa copertina, riprendendo il titolo della raccolta, presenta due immagini sovrapposte, con una foto a colori, pi\u00f9 piccola, quasi un ritaglio, in cui compaiono i tre Ricchi e Poveri superstiti, la brunetta Angela, Franco Gatti e Angelo Sotgiu, collocata, al centro del disco, su uno sfondo monocromatico di colore blu, che occupa invece tutto lo spazio del long playing, costituito da una fotografia della met\u00e0 degli anni settanta, che ritrae, in basso a sinistra, anche la Occhiena. L'immagine grande, una delle pi\u00f9 popolari, nella versione technicolor, quella detta \u00abdei maglioni multicolore anni '70\u00bb - gli indumenti della foto originale presentavano infatti dei colori piuttosto sgargianti - \u00e8 stata utilizzata anche in altre raccolte (in particolare quella della Fonit Cetra, in vinile, del 1978, con 10 brani del quartetto, tra cui anche \"Mama\", scritta da Sotgiu e Gatti assieme a Marina Occhiena, e la sua recente ristampa in CD, della Warner Bros., del 2003, con solo nove brani del quartetto, senza \"Mama\", tutte dall'originale titolo \"Ricchi &amp; Poveri\").\nTracce.\nLato A - \u00abIeri\u00bb\nTutti i brani originariamente pubblicati su etichetta Fonit Cetra.\nLato B - \u00abOggi\u00bb\nTutti i brani originariamente inclusi nell'album \"E penso a te\"."}
{"id": "1503083", "revid": "712828", "url": "https://it.wikipedia.org/wiki?curid=1503083", "title": "Rei Hino", "text": ""}
{"id": "1503086", "revid": "287204", "url": "https://it.wikipedia.org/wiki?curid=1503086", "title": "Sleep Train Arena", "text": "La Sleep Train Arena (precedentemente nota come Power Balance Pavilion e ARCO Arena) \u00e8 un'arena polivalente situata a Sacramento, in California. Fino al 2016 ha ospitato la squadra NBA dei Sacramento Kings. L'arena \u00e8 stata la sede del primo e secondo turno del campionato NCAA quattro volte nel 1994, 1998, 2002 e 2007. Nel 1993 e 1994, si sono tenute qui diverse esibizioni NHL e partite in campo neutro. Ha ospitato due eventi pay-per-view della WWE: la Royal Rumble 1993 e Judgment Day 2001.\nL'arena fu costruita con un costo di soli 40 milioni di dollari, il pi\u00f9 basso di tutti i palazzetti della NBA.\nIl nome originale ARCO Arena fu dovuto allo sponsor, la compagnia petrolifera ARCO, che possedeva i diritti di denominazione anche dell'Original ARCO Arena. Il 19 marzo 2007, la famiglia Maloof ha annunciato un rinnovo pluriennale del contratto con la ARCO per i diritti di denominazione, scaduto nel febbraio 2011. Dal 1\u00ba marzo 2011 all'ottobre 2012 i diritti sono appartenuti all'azienda Power Balance; il 15 ottobre 2012 \u00e8 stato ufficialmente annunciato il cambio di denominazione in Sleep Train Arena."}
{"id": "1503087", "revid": "122730415", "url": "https://it.wikipedia.org/wiki?curid=1503087", "title": "Ted Kotcheff", "text": "Biografia.\nGli inizi.\nKotcheff nasce a Toronto, nell'Ontario, il 7 aprile 1931 da padre bulgaro originario di Plovdiv e da madre slavo-macedone, nata a Prespes (nella Macedonia Occidentale, in Grecia), ma cresciuta a Varna (in Bulgaria). Inizia giovanissimo la sua carriera alla televisione canadese (alternandola anche con regie per il teatro), per poi spostarsi alla \"BBC\" inglese, terra in cui dirige i suoi primi lungometraggi.\nIl passaggio al grande schermo.\nDopo aver diretto attori del calibro di James Mason e Jean Simmons, il primo passo importante arriva, una volta tornato in Canada, nel 1974 con \"Soldi ad ogni costo\", pluripremiato film (Orso d'Oro al Festival di Berlino), interpretato da un giovane Richard Dreyfuss. Il successo gli permette di girare \"Non rubare... se non \u00e8 strettamente necessario\" (1975), commedia interpretata da Jane Fonda e George Segal, e il comico sportivo \"I mastini del Dallas\" (1979) con Nick Nolte. Nel 1982 la Warner Bros. lo ingaggia per dirigere \"Rambo\", che inizialmente doveva essere diretto da Mike Nichols: il film, tratto da un libro di David Morrell, \u00e8 un'amara riflessione sul trattamento riservato ai reduci del Vietnam in una nazione in corto circuito sociale. Rambo diventa un \"cult\" e un successo planetario che generer\u00e0 quattro seguiti (non diretti da Kotcheff). La fama raggiunta gli permette di girare un anno dopo \"Fratelli nella notte\" (1983), con un ricchissimo cast, ambientato proprio in Vietnam. La sua carriera continua a fasi alterne, passando dalla commedia, come \"Weekend con il morto\" (1989), al film d'azione, ma perdendo in parte lo smalto dei primi tempi. Nel 1989 dirige uno dei film da lui stesso considerati pi\u00f9 personali, \"Gente del Nord\", un melodramma romanzato ambientato tra i boschi del North Carolina nel 1934, tratto da un libro di John Ehle. \"Una passione cos\u00ec forte che uccide\" recitava lo slogan del film (interpretato da Kurt Russell, Kelly McGillis, Lloyd Bridges e Mitchelle Ryan), un dramma rustico che trasporta lo spettatore dentro una storia passionale un po' come quelle di una volta. Dalla fine degli anni novanta Kotcheff \u00e8 ritornato in televisione, dove produce e codirige la serie \"Law &amp; Order\"."}
{"id": "1503094", "revid": "124123", "url": "https://it.wikipedia.org/wiki?curid=1503094", "title": "Martina Beck", "text": "\u00c8 moglie di G\u00fcnther Beck, a sua volta biatleta di alto livello.\nBiografia.\nOriginaria di Mittenwald, ha iniziato a praticare biathlon a livello agonistico nel 1992 ed \u00e8 entrata a far parte della nazionale tedesca nel 2000. In Coppa del Mondo ha esordito il 5 gennaio 2000 nella sprint di Oberhof (6\u00aa) e ha conquistato la prima vittoria, nonch\u00e9 primo podio, il 21 gennaio dello stesso anno nella sprint di Anterselva. Dopo aver chiuso al 13\u00ba posto nella graduatoria generale nella stagione d'esordio, ha vinto la Coppa del Mondo in quella 2002-2003.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta"}
{"id": "1503100", "revid": "2130303", "url": "https://it.wikipedia.org/wiki?curid=1503100", "title": "Pieve di Santa Maria Assunta e di Sant'Angelo", "text": "La pieve di Santa Maria Assunta e di Sant'Angelo si trova a Pieve Santa Luce, nel comune di Santa Luce.\nStoria e descrizione.\nLe notizie sull'origine di questa pieve sono incerte. Pare che la prima menzione risalga all'anno 770 quando risulta sottoposta alla pieve lucchese di Gello Mattaccino; nell'802 \u00e8 segnalata come pieve compresa nella diocesi pisana. L'edificio attuale, ad una sola navata, \u00e8 il frutto della ricostruzione quasi integrale avvenuta in seguito al sisma del 1846.\nLa pieve aveva due navate, ciascuna con un ingresso, di cui solo la maggiore terminava con un'abside, sopravvissuta, cos\u00ec come la base del campanile; queste parti originarie sono da riferire al XII secolo. Lungo il vialetto d'accesso alla chiesa sono oggi sistemati i capitelli ed altre sculture medievali e l'ottagonale fonte battesimale monolitico.\nNell'interno si conserva una terracotta robbiana."}
{"id": "1503107", "revid": "712828", "url": "https://it.wikipedia.org/wiki?curid=1503107", "title": "Haruka Ten'ou", "text": ""}
{"id": "1503111", "revid": "1573940", "url": "https://it.wikipedia.org/wiki?curid=1503111", "title": "Chiesa di San Bartolomeo (Pastina)", "text": "La chiesa di San Bartolomeo si trova a Pastina, nel comune di Santa Luce, in provincia di Pisa.\nStoria e descrizione.\nCome altri edifici religiosi della zona, nel corso dei secoli ha subito varie trasformazioni. Una lapide sulla facciata segnala che fu ricostruita nel 1839 per volere del granduca Leopoldo II e degli abitanti del luogo. La chiesa era di fondazione medievale, e nel tardo Trecento dipendeva dalla pieve di Sant'Angelo a Santa Luce; nel 1576 era stata riedificata. Danneggiata gravemente dalla guerra nel 1944, col concorso del popolo fu nuovamente restaurata e riaperta al culto.\nL'interno, di linea molto semplice, \u00e8 ad una navata con transetto; all'altare di destra si conserva una tela del primo Seicento, malridotta per le cadute di colore, ma di un certo interesse, che raffigura la \"Madonna con i Santi Sebastiano, Lucia e Rocco\"."}
{"id": "1503112", "revid": "742538", "url": "https://it.wikipedia.org/wiki?curid=1503112", "title": "Coppa dell'Amicizia italo-francese 1959", "text": "La Coppa dell'Amicizia italo-francese 1959 \u00e8 stata la 1\u00aa edizione dell'omonima competizione calcistica europea, e contestualmente la 1\u00aa edizione e vedere contrapposte Francia e Italia attraverso alcune loro squadre di club.\nFormula.\nIl torneo, giocato secondo la formula di partite di andata e ritorno, vide la partecipazione di squadre di club francesi ed italiane, in particolare le prime quattro classificate di prima divisione e i vincitori dei tornei cadetti. Ai fini della classifica finale, i loro risultati e punteggi vennero accorpati per nazionalit\u00e0, in modo da stilare un'unica classifica basata sulla Lega d'appartenenza.\nLe sfide di andata si giocarono in Francia il 14 giugno, mentre quelle di ritorno vennero disputate in Italia il 2 e il 9 settembre, e valsero alle italiche partecipanti l'esonero dal primo turno di Coppa Italia. In virt\u00f9 dei punti ottenuti dalle compagini italiane, l'Italia vinse quest'edizione inaugurale del torneo."}
{"id": "1503114", "revid": "648716", "url": "https://it.wikipedia.org/wiki?curid=1503114", "title": "Kati Wilhelm", "text": "Biografia.\nCarriera nello sci di fondo.\nStagioni 1995-1997.\nLa carriera agonistica di Kati Wilhelm inizi\u00f2 nello sci di fondo, specialit\u00e0 nella quale esord\u00ec in Coppa del Mondo il 14 dicembre 1994 (54\u00aa nella a tecnica classica di Tauplitzalm).\nFece parte della squadra tedesca ai Mondiali del 1997, dove raccolse il 24\u00ba posto nella a tecnica libera.\nStagioni 1998-1999.\nNella stagione successiva ottenne il miglior risultato della carriera chiudendo 13\u00aa nella a tecnica libera di Kavgolovo del 4 gennaio 1998; partecip\u00f2 poi ai XVIII Giochi olimpici invernali di (Giappone), ottenendo come miglior risultato la 16\u00aa posizione nella vinta da Julija \u010cepalova.\nNella stagione 1998-1999 ; ai Mondiali di Ramsau fu 21\u00aa nella a tecnica libera. Al termine della stagione, , decise di passare al biathlon.\nCarriera nel biathlon.\nStagioni 2001-2002.\n, l'esordio in Coppa del Mondo avvenne il 30 novembre del 2000, nell'individuale di Hochfilzen/Anterselva. Gi\u00e0 nella terza gara della stagione riusc\u00ec a salire sul podio, giungendo al terzo posto nella sprint di Pokljuka/Anterselva del 7 dicembre. Ai Mondiali del 2001 conquist\u00f2 il primo successo, laureandosi campionessa del mondo nella sprint; fece inoltre parte della staffetta tedesca vincitrice della medaglia d'argento. Nel mese di marzo ottenne un'altra vittoria in Coppa.\nL'anno successivo fu protagonista assoluta ai XIX Giochi olimpici invernali di , dove vinse la medaglia d'oro nella sprint e quella d'argento nell'inseguimento, oltre all'oro con la staffetta.\nStagioni 2003-2004.\nNell'annata 2002-2003 colse tre vittorie individuali in Coppa del Mondo, ma ai Mondiali di Chanty-Mansijsk vinse solo il bronzo nella staffetta.\nIl 2003-2004 si chiuse senza alcun successo, eccezion fatta per un'altra medaglia di bronzo iridata in staffetta. .\nStagioni 2005-2006.\nLa scelta si rivel\u00f2 vincente poich\u00e9 nel 2004-2005 torn\u00f2 ai vertici della specialit\u00e0, conquistando tre vittorie e lottando per la prima volta per la Coppa del Mondo: chiuse seconda, battuta per quattordici punti da Sandrine Bailly.\nLa stagione 2005-2006 si rivel\u00f2 trionfale: ottenne in totale sei vittorie, tra le quali la medaglia d'oro nell'inseguimento ai XX Giochi olimpici invernali di , manifestazione dove raccolse anche l'argento nella partenza in linea e nella staffetta. A fine anno conquist\u00f2 anche la Coppa del Mondo generale, a vincere in carriera oro olimpico, Coppa del Mondo assoluta e oro mondiale).\nStagioni 2007-2008.\nNel 2006-2007 ottenne un solo successo, ma le permise di lottare per la conquista della Coppa del Mondo fino all'ultima gara, nella quale per\u00f2 venne superata dalla compagna di squadra Andrea Henkel. In quella stagione torn\u00f2 sul podio di una gara iridata individuale conquistando il bronzo nella partenza in linea dei Mondiali di Anterselva, dove colse anche l'oro in staffetta.\nIl 2007-2008 la vide in leggero calo: nonostante le due vittorie in carniere, per la prima volta dopo quattro anni non arriv\u00f2 a fine stagione in corsa per la sfera di cristallo assoluta. Chiuse comunque al quarto posto nella classifica generale e si mise al collo la medaglia d'oro mondiale in staffetta.\nStagioni 2009-2010.\nL'annata 2008-2009 si rivel\u00f2 invece ricca di successi. Fu protagonista assoluta ai Mondiali di Pyeongchang, dove vinse la medaglia d'oro sia nella sprint che nell'individuale (conquistando in questo formato di gara l'unico successo della carriera), oltre all'argento nell'inseguimento e nella staffetta. Guid\u00f2 a lungo la classifica generale dove ingaggi\u00f2 un \"duello\" con Helena Ekholm, alla quale per\u00f2 dovette inchinarsi all'ultima gara. Infatti, pur avendo le due realizzato lo stesso numero di punti, la Coppa del Mondo and\u00f2 alla svedese per via del maggior numero di gare vinte (quattro contro tre).\nIl 2009-2010 fu l'ultima stagione della carriera, durante la quale l'atleta di Smalcalda imbocc\u00f2 la parabola discendente visto il calo di rendimento ad alto livello. Non arrivarono vittorie, ma sal\u00ec ancora due volte sul podio e ottenne la medaglia di bronzo nella staffetta ai XXI Giochi olimpici invernali di . .\nBilancio della carriera.\nHa chiuso la sua carriera con 22 vittorie individuali, compresi due ori olimpici e tre ori iridati. .\nPalmar\u00e8s.\nBiathlon.\nCoppa del Mondo.\nCoppa del Mondo - vittorie.\nLegenda:\nSP = sprint\nPU = inseguimento\nMS = partenza in linea\nRL = staffetta"}
{"id": "1503117", "revid": "124393433", "url": "https://it.wikipedia.org/wiki?curid=1503117", "title": "Sportilia", "text": "Sportilia \u00e8 un centro sportivo polivalente di Santa Sofia, in provincia di Forl\u00ec-Cesena.\nStoria.\nCostruito in occasione dei Campionato mondiale di calcio 1990 svoltosi in Italia, \u00e8 stato utilizzato come ritiro della Nazionale italiana di calcio in varie occasioni, tra cui il ritiro prima dei mondiali americani del 1994, unitamente a Milanello, sede degli allenamenti del .\nDal 1991 \u00e8 diventato la sede del ritiro precampionato degli arbitri appartenenti agli organi tecnici nazionali dell'AIA.\nStruttura.\nL'impianto \u00e8 situato nelle vicinanze dell'Appennino tosco-romagnolo.\nHa un'estensione di 200.000 mq. e dispone di 3 campi da calcio in erba naturale, 2 palazzetti dello sport, 1 sala conferenze intitolata alla memoria di Stefano Farina con 250 posti a sedere, campi polivalenti esterni, 1 hotel con 85 camere e ristorante."}
{"id": "1503121", "revid": "712828", "url": "https://it.wikipedia.org/wiki?curid=1503121", "title": "Michiru Kaiou", "text": ""}
{"id": "1503124", "revid": "110157", "url": "https://it.wikipedia.org/wiki?curid=1503124", "title": "Chiesa di Santa Lucia (Santa Luce)", "text": "La chiesa di Santa Lucia si trova a Santa Luce.\nStoria e descrizione.\nNel 1372 \u00e8 ricordata come succursale della vicina pieve di Sant'Angelo.\nL'edificio \u00e8 caratterizzato da un poderoso campanile e da un tiburio ottagonale. Un rifacimento ottocentesco, forse dovuto al terremoto del 1846, ha articolato l'interno in tre navate cos\u00ec che, pur non essendo di grandi dimensioni, la chiesa d\u00e0 un'impressione di monumentalit\u00e0. Un precedente restauro del 1755 \u00e8 ricordato da un'iscrizione incisa su una pietra sullo spigolo esterno sinistro.\nNella chiesa si conservano un frammento di tavola quattrocentesca con la \"Madonna e il Bambino\", e un monumento in marmo bianco che commemora in forme neoclassiche e con un bel corredo di elementi simbolici il santalucese Vincenzo Giuseppe Totti, morto nel 1858 in un'epidemia di colera."}
{"id": "1503131", "revid": "1522738", "url": "https://it.wikipedia.org/wiki?curid=1503131", "title": "Allende", "text": ""}
{"id": "1503137", "revid": "767487", "url": "https://it.wikipedia.org/wiki?curid=1503137", "title": "Tiny Tim (musicista)", "text": "Biografia.\nNato da padre libanese e madre ebrea assume il nome d'arte \"Tiny Tim\" da un personaggio di \"A Christmas Carol\" (\"Canto di Natale\") di Charles Dickens.\nIl suo primo album risale al 1968, \"God Bless Tiny Tim\", nel quale \u00e8 contenuto anche il brano pi\u00f9 famoso, \"Tiptoe Through the Tulips\".\nIl suo stile si distingue per un particolare uso molto acuto del falsetto e per l'accompagnamento con l'Ukulele.\nMuore il 30 novembre 1996 a causa di un attacco cardiaco durante una esibizione all\"'Ukulele Hall of Fame\" di Cranston, Rhode Island."}
{"id": "1503141", "revid": "773636", "url": "https://it.wikipedia.org/wiki?curid=1503141", "title": "Chiesa dei Santi Giorgio e Jacopo", "text": "La chiesa dei Santi Giorgio e Jacopo si trova a Montecalvoli nel comune di Santa Maria a Monte.\nStoria e descrizione.\nLa chiesa fu completamente ricostruita nel 1830 sulla base di un precedente edificio sacro.\nLa facciata in cotto, destinata ad essere rivestita di marmi, risulta incompiuta; all'interno l'unica navata \u00e8 fiancheggiata sulla destra da tre cappelle, che non hanno corrispondenza sul fianco sinistro. Nei restauri del 1955, seguiti ai danni provocati dalla guerra, sono stati messi in evidenza cornici, profilature, lesene e altri elementi di gusto neorinascimentale che caratterizzavano il rinnovamento ottocentesco.\nIn canonica si conserva una tela di anonimo toscano del primo Seicento raffigurante la \"Vergine con il Bambino e i Santi Rocco, Giorgio, Francesco e Jacopo\"."}
{"id": "1503147", "revid": "1833487", "url": "https://it.wikipedia.org/wiki?curid=1503147", "title": "Cicerata", "text": "La cicerata, detta anche cicirata o cicirchiata, \u00e8 un dolce natalizio riconosciuto tra i prodotti agroalimentari tradizionali italiani per la regione Basilicata ma molto diffusa anche in Calabria e, pi\u00f9 in generale, in tutto il Mezzogiorno dove la sua tradizione tende a confondersi con quella degli struffoli, della pignolata, delle cartedd\u00e0te e della cicerchiata. L'etimologia del nome \"cicerata\" deriva da cece (\"cicer\" in latino) mentre quella della cicerchiata, con la quale si crea un'assonanza che potrebbe trarre in inganno, deriva da cicerchia.\nDescrizione e ingredienti.\nSi tratta di una grossa ciambella composta incollando con un particolare sciroppo tante palline di pasta fritte. Queste palline, simili ai ceci, vengono prodotte con un impasto di farina, uova, mandorle tostate ridotte in polvere. Lo sciroppo viene prodotto con miele, cioccolato fondente fuso e cacao; possono essere aggiunti pezzettini di frutta candita."}
{"id": "1503151", "revid": "15756", "url": "https://it.wikipedia.org/wiki?curid=1503151", "title": "Bike trial", "text": "Il BikeTrial (o BikeTrial) ed il Trials sono sport ciclistici in cui l'atleta deve affrontare un percorso a ostacoli senza poggiare a terra i piedi.\nStoria.\nI primi tentativi di fare \"trial in bicicletta\" avvennero nella seconda met\u00e0 degli anni '70 tra Belgio e Germania tra i piloti motociclisti nei Paddock del Campionato mondiale di trial. L'inventore del regolamento e creatore della prima bicicletta da trial fu lo spagnolo Pere Pi, che all'epoca era sviluppatore delle motociclette da trial Montesa. La prima bicicletta prodotta ufficialmente per il trial fu la Montesa T15, progettata e realizzata nel 1977. Originariamente Pi decise di chiamare questo sport \"Trials\u00edn\" a significare \"Trial senza\" in quanto fatto in assenza di motore. Questo nuovo sport venne riconosciuto dalla Federciclismo spagnola (RFEC) nel 1981.\nA partire dal 1985 l'Unione Ciclistica Internazionale introdusse e patrocin\u00f2 una disciplina del tutto simile che prese il nome di trial (o \"bicycle trials\" o \"trials\"). I primi campionati del mondo si svolsero nel 1986, su bici con ruote da 20\", e videro la vittoria del belga Daniel Crosset nella gara Senior e della Spagna nella classifica per nazioni. In questa disciplina si imposero ben presto a livello mondiale gli specialisti spagnoli, e fra essi il figlio di Pere Pi, Ot Pi.\nNel 1991, a seguito di disaccordi con l'UCI, nacque la BIU (Biketrial International Union) a opera del cecoslovacco Josef Dressler, primo presidente della Federazione autonoma; la BIU registr\u00f2 una nuova disciplina, il Biketrial. Trial UCI e Biketrial BIU differiscono tra di loro per la modalit\u00e0 di conteggio delle penalit\u00e0 e per altre piccole differenze: in particolare, nel Biketrial \u00e8 consentito toccare il suolo o l'ostacolo con alcune parti della bicicletta (come la piastra para colpi), nel trial UCI questo comporta invece una penalit\u00e0 uguale al piede a terra.\nNel 1995 vengono introdotte le competizioni mondiali UCI di trial su biciclette con ruote da 26\", anche note come \"mountain bike trial\", che affiancano quelle storiche su biciclette da 20\".\nBiciclette.\nEsistono due principali tipi di biciclette utilizzate in questo sport, conosciute come 20\" e 26\", numeri riferiti al diametro del cerchio. Come nelle comuni mtb il telaio pu\u00f2 essere composto in diversi materiali tra cui alluminio, carbonio, acciaio e o titanio, sono caratterizzate da freni molto potenti, a pattino o a disco idraulico, con pinze ad un solo pistone, e alleggerite da cerchi forati. Il rocchetto posteriore \u00e8 singolo, fissato alla ruota, mentre quello centrale \u00e8 a ruota libera. Il sottocoppa, detto anche pi\u00f9 semplicemente piastra, protegge la corona e tutto il movimento centrale e serve anche ad agganciare ostacoli abbastanza alti.\nNella bicicletta da trial non \u00e8 presente la sella, oppure se \u00e8 presente (nelle versioni ad uso misto trial-stradale) \u00e8 particolarmente piccola. La ruota posteriore \u00e8 da almeno 2,5 pollici di larghezza, con gomme formate da una miscela un po' pi\u00f9 morbida rispetto a quelle normali, per mantenere una maggiore stabilit\u00e0, per attutire meglio gli impatti scendendo da muri, alberi e rocce e avere maggiore attrito sul suolo. La ruota anteriore \u00e8 invece da 2 pollici, per favorire la leggerezza e la stabilit\u00e0 in palleggio sulla ruota posteriore. Il manubrio \u00e8 molto largo e ha una forma semi inarcata per mantenere controllo sulla bici e permetterne una buona manovrabilit\u00e0.\nIl peso di una 20\" professionale si aggira sugli 8\u00a0kg, mentre quello di una 26\" sui 9\u00a0kg circa, ed \u00e8 molto influenzato dalla componentistica adottata, che contribuisce anche a determinarne la qualit\u00e0 e il costo del mezzo."}
{"id": "1503155", "revid": "104265", "url": "https://it.wikipedia.org/wiki?curid=1503155", "title": "Operone triptofano", "text": "L\u2019operone triptofano \u00e8 composto da un promotore, da un operatore e 5 geni, i quali portano l'informazione per gli enzimi in grado di sintetizzare l'amminoacido triptofano a partire dall'acido corismico. \nIl meccanismo di produzione degli enzimi contenuti nel operatore triptofano, viene detto repressione da prodotto finale.\nAnche l'espressione dei geni del triptofano \u00e8 regolata da una proteina (repressore) codificata dal gene regolatore R. \nIntroduciamo una colonia di Escherichia coli all'interno di un terreno alla quale manca l'aa triptofano, la cellula esprimer\u00e0 i geni per la sintesi degli enzimi in grado di sintetizzarlo. Difatti la trascrizione non viene bloccata, perch\u00e9 all'operatore non vi \u00e8 legato il repressore il quale viene sintetizzato in forma inattiva, in modo da non potersi legare all'operatore.\nSe invece viene introdotta una colonia di Escherichia coli, in terreno arricchito con triptofano, il repressore codificato dal gene regolatore R viene attivato, ovvero una molecola di triptofano andr\u00e0 a legarsi al sito attivo del repressore, facendogli modificare la sua conformazione spaziale (attivandolo), in modo che si possa andare a legare con l'operatore impedendo la trascrizione dei geni per la sintesi degli enzimi responsabili della produzione di triptofano.\nDifatti il triptofano funge da corepressore, perch\u00e9 l'attivazione del repressore \u00e8 attivata dal triptofano stesso.\nCos\u00ec facendo il triptofano-corepressore, andando ad attivare il repressore, evita alla cellula di sintetizzare quantitativi inutili di questo amminoacido; ma dal momento in cui la concentrazione intracellulare di triptofano diminuisce, il corepressore-triptofano si staccher\u00e0 dal repressore e cos\u00ec facendo esso si staccher\u00e0 dall'operatore in modo che i geni per la sintesi del triptofano possano tornare ad essere espressi."}
{"id": "1503159", "revid": "72811", "url": "https://it.wikipedia.org/wiki?curid=1503159", "title": "Sailor Chibimoon", "text": ""}
{"id": "1503161", "revid": "1573940", "url": "https://it.wikipedia.org/wiki?curid=1503161", "title": "Chiesa di Santa Cristina alle Pianore", "text": "La chiesa di Santa Cristina alle Pianore si trova nel comune di Santa Maria a Monte, presso la frazione di Tavolaia.\nStoria.\nLa zona si trovava ai margini del padule di Bientina, e nel 1592 fu ceduta a livello dal comune di Santa Maria a Monte al granduca Ferdinando I de' Medici, con l'intento di bonificare il territorio circostante e creare un vasto insediamento agricolo. A questo scopo fu costruita una villa ad uso rurale, tuttora esistente, e vari annessi; inoltre, sui resti dell'antica chiesa romanica (forse titolata a Santa Maria di Moriglione, passata ai monaci dell'Ordine florense anteriormente al 1216) annessa al monastero benedettino di San Frediano a Tolli (anch'esso passato all'ordine florense), sorse in onore di Cristina di Lorena, moglie del granduca, un edificio sacro dedicato alla Santa, consacrato il 10 maggio 1596.\nI Florensi di Gioacchino da Fiore e il territorio di Santa Maria a Monte.\nIl 17 luglio del 1217 il cardinale Ugolino, legato pontificio nella Tuscia, di passaggio per Lucca durante la sua missione, assegn\u00f2 il monastero femminile di San Iacopo di Valle Benedetta al priore e ai monaci di Moriglione, dell'ordine florense (vedi P. Lopetrone e V. De Fraja, \"Atlante delle fondazioni florensi\", Rubbettino ed. 2006, Voll. I e II).\nIl monastero di San Iacopo sorgeva nelle vicinanze di Montecalvoli, una piccola localit\u00e0 ora in provincia di Pisa. In un centro confinante, Santa Maria a Monte, sorgeva una chiesa molto antica, dedicata a San Frediano, detta a Tolle o Tulli, che almeno dal 1100 al 1181 era stato sede di un monastero femminile. Successivamente a questa data, le monache si erano forse trasferite in una nuova sede a Montecalvoli, nelle immediate vicinanze, presso una chiesa dedicata a San Iacopo. Nel 1217 tuttavia, a detta del cardinale Ugolino, la comunit\u00e0 monastica femminile di San Iacopo versava in condizioni precarie: \u00abdictum monasterium in spiritualibus et temporalibus erat ita collapsum, ut nulla spes quod amplius resurregeret haberetur\u00bb.\nUgolino individuava l'origine e la causa di tale situazione proprio nel fatto che esso era condotto da monache, non all'altezza di governare autonomamente la propria \"domus\". Il giudizio di Ugolino sulla vita indisciplinata delle monache di San Iacopo si colloca coerentemente nel grande interesse del cardinale per la vita religiosa femminile e nel suo desiderio di riformarla e di regolarla, secondo un progetto che, proprio a partire dall'anno successivo, vedr\u00e0 il cardinale di Ostia impegnato a riorganizzare, in stretto collegamento con Onorio III, le comunit\u00e0 religiose femminili, conferendo loro una fisionomia giuridica ben definita e ponendole alle dirette dipendenze della Chiesa di Roma.\nUgolino, di fronte a questa situazione, fece dunque trasferire le monache di San Iacopo (\u00abremotis inde illis quas ibidem invenimus et cum rebus earum ad alia loca transmisis\u00bb); nel documento non viene peraltro specificata la sede a cui le donne furono destinate. A trasferimento avvenuto, il monastero di San Iacopo, con una cappella dedicata a san Frediano detta de Tulli (l'antico monastero di Santa Maria a Monte) e con tutte le pertinenze dipendenti dalle due sedi, fu messo a disposizione del priore e dei monaci florensi, che vivevano nel priorato di Moriglione, che sorgeva nelle vicinanze di Vorno, in una localit\u00e0 oggi al confine tra le province di Lucca e di Pisa. Ugolino comp\u00ec il suo atto grazie all'autorit\u00e0 conferitagli dalla sua legazione; la concessione fu comunque approvata anche dal vescovo e dal capitolo di Lucca.\nNel 1218 il priorato de Tullis, identificabile con il monastero di San Iacopo, a cui era annessa la cappella di San Frediano detta appunto de Tullis, era nominato in quello che possiamo definire lo status dell'ordine a quella data, cio\u00e8 il documento con cui\nOnorio III esent\u00f2 dalla vigesima i monasteri dell'ordine florense, grazie ai buoni uffici del cardinale Ugolino.\nIl nome del primo priore a noi noto, Ugo, compare, come si \u00e8 visto, in un documento del 1221. Egli, con il consenso dei confratelli Gregorio, forse colui che gli succeder\u00e0 nella carica, e D&lt;eod&gt;ato e dei conversi Tedicio e Guglielmo, vendette ad un certo Ranuccio di Borgo San Frediano due vigne ed un bosco, che i due conversi, fratelli, avevano donato al monastero nel momento della loro conversio. Il denaro ottenuto dalla vendita dei terreni fu usato poi per onorare un debito contratto dai due conversi prima dell'ingresso in monastero con un certo Boctricuscio quondam Boctrichelli. Il priorato toscano non percorse l'itinerario istituzionale compiuto dalle fondazioni florensi in Calabria, le quali, dopo un periodo di due o tre anni, passarono all'organizzazione in priorato a quella in abbazia autonoma; dal 1217 (o forse gi\u00e0 dal 1211) in poi fu sempre retto da un priore.\nInizialmente, non \u00e8 chiaro neppure da quale abbazia esso dipendesse, dal momento che si ignora la provenienza dei monaci di Moriglione, poi trasferiti a San Iacopo. La posizione all'interno dell'ordine fu chiarita nel 1226, nel momento in cui, alla presenza ancora di Ugolino, vescovo di Ostia e Velletri, il priorato di San Iacopo fu posto sotto la giurisdizione dell'abate di Fiore Matteo. Nello stesso tempo, tuttavia, Matteo affid\u00f2 la visita del monastero, a cui erano legati la cappella di San Frediano e gli eremi di Moriglione, di Buggiano e di Montecatini, all'abate di Fonte Laurato, poich\u00e9 il monastero toscano \u00abnon potest de facili visitari a monasterio Floris\u00bb a causa della lontananza. La visita era invece pi\u00f9 agevole per l'abate di Fonte Laurato, dal momento che quest'ultimo era comunque tenuto a risalire la penisola per effettuare la visita canonica in una figlia dipendente, l'abbazia di Sant'Angelo del Monte Mirteto. La presenza di Ugolino e la data di questo documento (1226) farebbero pensare ai contatti che il cardinale dovette certamente tenere con i monaci florensi al momento della fondazione, disposta proprio in quell'anno, della \u201csua\u201d abbazia florense, cio\u00e8 Santa Maria della Gloria di Anagni.\nIl documento di accordo fu sottoscritto da dodici monaci di Fiore, tra cui l'abate Matteo, il priore Ruggero e il sottopriore Silvestro; come monaci di San Iacopo sono nominati il priore Gregorio, succeduto evidentemente a Ugo, e i due frati Deodato, probabilmente lo stesso che viene nominato nel documento del 1221, e Benedetto. Potrebbe infine essere significativo il fatto che al priorato di San Iacopo fossero legati tre eremi, quello di Moriglione, ossia il precedente stanziamento florense, uno posto a Buggiano e un terzo a Montecatini. Il priorato di San Iacopo, che mantenne per tutta la sua esistenza documentata tale struttura organizzativa e che riun\u00ec attorno a s\u00e9 tre romitori, sembrerebbe un tentativo di rimanere in qualche modo pi\u00f9 fedele agli ideali pi\u00f9 ascetici di Gioacchino, che in Calabria sembrano invece ben presto accantonati a favore di un adeguamento agli usi cistercensi. Ed \u00e8 significativo che questo possa essere avvenuto in Toscana, una regione in cui l'ideale monastico-eremitico vantava una ben radicata tradizione. In effetti, l'ultima notizia, in ordine di tempo, relativa al priorato di San Iacopo \u00e8 contenuta nel documento di Gregorio IX del 13 ottobre 1239, nel quale, tra l'altro, \u00e8 inserita la concessione del 1217, con cui il monastero di San Iacopo fu affidato ai florensi. Si tratta di una bolla solenne, con cui il Papa prese sotto la protezione pontificia il monastero di San Pietro di Camaiore, a cui, in una data non specificata che si pu\u00f2 tuttavia situare tra il 1235 e il\n1238, era stato unito il priorato di San Iacopo. Tra i beni che il papa accolse sotto la sua protezione vi era anche la \u00abecclesiam sancti Iacobi de Valle Benedicta ad nos nullo medio pertinentem, quam quondam cum esset monasterium Tullium nuncupata ipsi vestro monasterio duximus uniendam\u00bb.\nL'unione era stata effettuata con la condizione che a San Iacopo risiedessero sempre un priore con tre o quattro monaci per la celebrazione dell'ufficio divino. Potrebbe trattarsi di un'indicazione importante, dal momento che sembra richiamare la divisione di compiti all'interno di un monastero auspicata da Gioacchino: il priorato di San Iacopo, unito all'abbazia di Camaiore, avrebbe dovuto forse accogliere i monaci pi\u00f9 contemplativi, a cui era demandato l'incarico specifico della salmodia. Gregorio IX sembrerebbe dunque aver ancora presente, a molti anni dalla morte dell'abate calabrese, il suo progetto originario, almeno per quanto riguarda la vita pi\u00f9 propriamente contemplativa, dal momento che una prassi di questo tipo si ritrova anche nei due monasteri laziali da lui fondati. Non sappiamo in realt\u00e0 se le direttive di Gregorio IX riguardanti tale divisione di compiti furono mai eseguite; in effetti, a partire dal 1239, la documentazione florense non d\u00e0 pi\u00f9 notizie riguardo a San Iacopo e a Moriglione. In relazione a questo fatto, non pare casuale che, proprio nel momento in cui i florensi si stabilizzarono nel pi\u00f9 ricco e dotato monastero di San Pietro di Camaiore, un eremo, chiamato proprio Moriglione, in diocesi di Lucca, compaia nelle liste dei loci eremitici appartenuti alla cosiddetta \u201cCongregazione delle Tredici\u201d. Nel 1247 il priore di Moriglione, Matteo, fu posto a capo, come priore generale, dell'intera Congregazione degli Eremiti di Toscana (nata nel 1243), in cui il pi\u00f9 piccolo gruppo \u201cdelle Tredici\u201d era confluito. Nella fondazione lucchese (se effettivamente identificabile con quella in precedenza florense) si volle dunque perseverare in una vita evidentemente pi\u00f9 distaccata dal mondo di quanto poteva accadere in un monastero posto nei pressi di un centro abitato come Camaiore. In seguito, anche il priorato di San Iacopo scompare dalla documentazione superstite relativa alla\nToscana; la vita monastica florense prosegu\u00ec appunto nel monastero di San Pietro di Camaiore72. Si tratta di un'antica fondazione di origine probabilmente longobarda, istituita o almeno beneficiata da un certo Pertualdo, padre di Peredeo, il quale fu vescovo di Lucca nel 761. Il primo documento che ne attesta l'esistenza risale al 760, anno in cui Maura, sorella di Pertualdo, aveva donato una casa di sua propriet\u00e0 ad Alamund, abate del monastero di San Pietro di Camaiore. Esso sorgeva al centro della valle denominata anticamente Campo Maiore, ora Camaiore, a circa trecento metri dalla strada che fin dal II secolo a.C. congiungeva la citt\u00e0 di Luni con Lucca. Nonostante la sua lunga vita, la documentazione \u00e8 alquanto sporadica; nel 1180 Alessandro III aveva accolto il monastero sotto la protezione della sede apostolica e ne aveva confermato i numerosissimi beni, che comprendevano chiese, cappelle, ospedali. Nel 1217 esso era retto dall'abate Ildebrando."}
{"id": "1503169", "revid": "547992", "url": "https://it.wikipedia.org/wiki?curid=1503169", "title": "Antonio Janni", "text": "Carriera.\nGiocatore.\nClub.\nEntra giovanissimo nel e gi\u00e0 a sedici anni \u00e8 promosso in prima squadra. Vittorio Pozzo lo fa esordire in campionato a Mantova il 10 aprile del 1921 nelle semifinali interregionali del campionato 1920/21. In quello stesso campionato, Janni, curiosamente, \u00e8 protagonista il 26 giugno, insieme agli altri giocatori, di quella che \u00e8 ricordata negli annali del calcio come \"la partita pi\u00f9 lunga\", lo spareggio disputato a Vercelli contro il per accedere alla semifinale nazionale. La partita si chiude al 90' sull'1-1. L'arbitro, come il regolamento di quel tempo prevedeva, decide per tempi supplementari ad oltranza, ma dopo che la situazione non si sblocca, al 158' decide di sospendere l'incontro \"per esaurimento delle forze\" (sue e dei giocatori in campo) e di rifare la partita. Torino e Legnano si metteranno poi d'accordo per rinunciare all'incontro e quindi anche alla possibilit\u00e0 di partecipare alla semifinale di campionato contro il Bologna.\nCon la maglia del Toro giocher\u00e0 ininterrottamente per diciassette anni (\u00e8 tra i primi dieci giocatori granata di ogni tempo), inizialmente come mezzala, poi centravanti collocandosi infine sui valori assoluti del tempo nel ruolo di centromediano.\nIn totale saranno 330 le presenze di Janni (49 reti) negli incontri ufficiali. Con la maglia granata si fregia del titolo di Campione d'Italia (2 volte, poi il primo verr\u00e0 revocato) e vince una Coppa Italia. Nel 1937/38 passa al , gioca met\u00e0 campionato di serie C ma un ginocchio ormai malandato dai postumi di un grave infortunio, subito durante la gara -Brescia del 4 maggio 1930 dall'avversario Angelo Pasolini, chiude definitivamente la sua carriera di calciatore, subito per\u00f2 si apre quella di allenatore.\nNazionale.\nIl 24 novembre 1924 un infortunio a Baloncieri (proprio l'anno prima di passare al Torino), paradossalmente apre la strada della Nazionale a Janni. A vent'anni esordisce come centrattacco, a Duisburg, contro la segnando anche la rete della vittoria. In azzurro viene poi utilizzato al centro della mediana o come laterale. L'intelligenza tattica del giocatore \u00e8 determinante anche nella squadra azzurra. Gioca un quinquennio totalizzando 23 presenze (con una rete, quella dell'esordio). Con l'azzurro, insieme ad altri due granata, Baloncieri e Rossetti, conquista il bronzo ai Giochi olimpici del 1928. In Nazionale sub\u00ec anche un infortunio pesante, il 7 aprile 1929 a Vienna, quando, durante i primi minuti di gioco si spezz\u00f2 una gamba nella partita poi vinta dai padroni di casa per 3-0\nAllenatore.\nDato il suo ingegno tattico, appena concluse la carriera sportiva, \u00e8 chiamato a sostituire Feldmann alla guida di un Torino in preoccupante serie negativa. Salvato il Torino torna al e come allenatore scopre Franco Ossola che segnala subito a Ferruccio Novo, che dal 1939 \u00e8 il nuovo presidente granata: il primo acquisto della squadra poi conosciuta come Grande Torino.\nDopo il Varese, Janni torna all'ovile e nel 1942-43 vince lo scudetto da allenatore sostituendo \u201cin corsa\u201d Kuttik. Nel 1944 \u00e8 ancora alla guida dei granata, il connubio Torino-Fiat di quel campionato di guerra.\nNel dopoguerra allener\u00e0 la e poi la Carrarese, per essere chiamato successivamente dal presidente Paolo Mazza alla guida della SPAL di Ferrara che, nel 1951 vincendo il campionato di serie B, porter\u00e0 per la prima volta dall'avvento dei campionati a girone unico, nella massima serie. In serie A guider\u00e0 anche il Novara per una stagione e chiuder\u00e0 la sua carriera a Ravenna in Serie C nel 1960."}
{"id": "1503172", "revid": "775372", "url": "https://it.wikipedia.org/wiki?curid=1503172", "title": "Bagel", "text": "Il bagel (in polacco \"bajgiel\"; in yiddish \u05d1\u05f2\u05d2\u05dc (\"beygl\")) \u00e8 una pasta lievitata della cucina polacca ed ebraica, il cui impasto, a forma di grosso anello, viene cotto al forno dopo una breve bollitura in acqua.\nCaratteristiche.\nUtilizzato in tutti i paesi dove esiste una comunit\u00e0 ebraica aschenazita, il bagel \u00e8 un pane che si presenta denso all'interno e rosolato all'esterno. Pu\u00f2 essere preparato al naturale o aromatizzato con semi di papavero, di cumino, o di sesamo. Alcuni bagel vengono cosparsi di sale sulla crosta.\nStoria.\nDi fattura molto semplice, i bagel sono stati introdotti negli Stati Uniti dagli immigrati polacchi. La produzione di questi pani \u00e8 diventata diffusa negli Stati Uniti, in Canada, nel Regno Unito e in Germania, soprattutto nelle grandi citt\u00e0 con popolazione ebraica, come Montr\u00e9al, New York, e Toronto, ognuna delle quali ha un modo particolare di preparazione.\nOrigine.\nNonostante una leggenda popolare che li vedrebbe nascere nel 1683, come omaggio di un panettiere di Cracovia al re polacco Jan III Sobieski (che aveva contribuito a salvare Vienna dall'invasione ottomana), la prima menzione dei bagel risale al 1610 all'interno delle \"Disposizioni Comunitarie\" della citt\u00e0 di Cracovia (come riportato da Leo Rosten nel suo \"Le gioie dell'Yiddish\"), nelle quali si parla di \"bajgiel\" dati in omaggio alle donne in occasione del parto. La forma ad anello simboleggiava, infatti, il ciclo della vita e rappresentava un augurio di buona sorte.\nPreparazioni simili.\nIn Russia ne esiste una variante molto simile, il bublik, che per\u00f2 \u00e8 di dimensioni un po' pi\u00f9 grandi. Questo tipo di pane ha un foro pi\u00f9 ampio, ma \u00e8 asciutto e di consistenza gommosa. I \"brezel\" austro-tedeschi, in particolare quelli grandi e morbidi, assomigliano molto ai bagel polacchi, ma sono diversi nella forma e mostrano una superficie scura e lucida, dovuta al bagno di acqua alcalina a cui sono sottoposti."}
{"id": "1503178", "revid": "461628", "url": "https://it.wikipedia.org/wiki?curid=1503178", "title": "Chiesa di San Giovanni Evangelista e di Maria Vergine Assunta", "text": "La chiesa collegiata di San Giovanni Evangelista e di Maria Vergine Assunta si trova a Santa Maria a Monte.\nStoria e descrizione.\nVenne consacrata nel 1466.\nLa facciata \u00e8 caratterizzata da un ricco portale in pietra serena. Nell'interno, ad unica navata, si conservano alcune opere quattrocentesche, tra cui il fonte battesimale, un \"Crocifisso\" ligneo e due altari laterali. Il pergamo a cassa rettangonale, sostenuto da due leoni stilofori, \u00e8 della prima met\u00e0 del XIII secolo. L'ambone \u00e8 pertinente all'attivit\u00e0 del gruppo di scultori di origine lombarda convenzionalmente denominati Guidi.\nDa notare una scultura in legno policromo, raffigurante la \"Madonna col Bambino\" (1255). Gli affreschi ottocenteschi con \"Scene della vita di Cristo\" di Luigi Ademollo sono andati perduti durante l'ultima guerra, eccetto quelli del presbiterio e della cappella del Santissimo Sacramento.\nNella chiesa sono custodite in un'urna le venerate spoglie della beata Diana Giuntini, patrona del paese."}
{"id": "1503183", "revid": "123058266", "url": "https://it.wikipedia.org/wiki?curid=1503183", "title": "Tesoro di Priamo", "text": "Il tesoro di Priamo \u00e8 un insieme di oggetti in metalli preziosi che Heinrich Schliemann scopr\u00ec nel sito dell'antica Troia e che egli attribu\u00ec al re Priamo. Gli oggetti, ritrovati nel livello denominato Troia II, appartengono in realt\u00e0 alla prima met\u00e0 del III millennio a.C. e sono dunque molto pi\u00f9 antichi degli avvenimenti narrati nell'Iliade che, secondo la tradizione, sono collocabili all'inizio del XII secolo a.C.\nDescrizione.\nDopo tre anni di scavi il ritrovamento avvenne alla vigilia della chiusura della campagna archeologica, il 14 luglio 1873, e port\u00f2 alla luce:\nL'autenticit\u00e0 degli oggetti \u00e8 stata a pi\u00f9 riprese messa in dubbio. In particolare Schliemann avrebbe raccolto e messo insieme nel cosiddetto \"tesoro di Priamo\" oggetti provenienti da luoghi diversi, confezionando un falso resoconto del ritrovamento. In particolare alcuni degli oggetti attribuiti al tesoro compaiono anche in foto di scavo scattate nell'anno precedente al ritrovamento.\nLa storia degli oggetti dopo la loro scoperta.\nSchliemann esport\u00f2 gli oggetti rinvenuti senza permesso. Come conseguenza l'ufficiale ottomano incaricato di sorvegliare gli scavi fu imprigionato e il governo gli revoc\u00f2 la concessione di scavo da lui gi\u00e0 ottenuta e gli richiese una parte del ritrovamento.\nIn seguito Schliemann invi\u00f2 alcuni degli oggetti al governo ottomano, in cambio del permesso di scavare nuovamente a Troia. Questa parte del tesoro fu conservata nei musei archeologici di Istanbul.\nLa parte rimasta in possesso di Schliemann fu invece acquistata nel 1880 dagli allora \"Musei Imperiali di Berlino\", e fu esposta al Pergamon Museum.\nNel 1945, tuttavia, gli oggetti scomparvero dal bunker nel quale erano stati sistemati a causa delle vicende belliche, sottratti dall'Armata Rossa sovietica. In tale occasione \u00e8 probabile che alcuni degli oggetti fossero stati sottratti dai militari e immessi nel mercato nero dell'arte. Durante la guerra fredda i sovietici negarono di conoscere la sorte degli oggetti, ma nel 1993 questi riapparvero nel Museo Puskin di Mosca. Oggi sono conservati in parte in questo museo e in parte nell'Ermitage di San Pietroburgo. Nel 1996 si svolsero senza esito trattative per la loro restituzione alla Germania, ma i direttori dei musei russi dichiararono che dovevano essere trattenuti quali compenso per i danni di guerra nazisti alle citt\u00e0 russe."}
{"id": "1503186", "revid": "773636", "url": "https://it.wikipedia.org/wiki?curid=1503186", "title": "Oratorio della Madonna delle Grazie (Santa Maria a Monte)", "text": "L'oratorio della Madonna delle Grazie si trova a Santa Maria a Monte.\nStoria e descrizione.\nIl popolo di Santa Maria a Monte, scampato ad una pestilenza, dedic\u00f2 il piccolo oratorio, edificato nel 1498, alla Madonna delle Grazie e in seguito anche a San Rocco.\nAll'interno si trova un affresco lacunoso raffigurante la \"Madonna col Bambino e due santi\"."}
{"id": "1503192", "revid": "72811", "url": "https://it.wikipedia.org/wiki?curid=1503192", "title": "Sailor Chibichibi", "text": ""}
{"id": "1503194", "revid": "33689", "url": "https://it.wikipedia.org/wiki?curid=1503194", "title": "Ripacorbaria", "text": ""}
{"id": "1503199", "revid": "72811", "url": "https://it.wikipedia.org/wiki?curid=1503199", "title": "Tuxedo Kamen", "text": ""}
{"id": "1503203", "revid": "55935", "url": "https://it.wikipedia.org/wiki?curid=1503203", "title": "Carl Friedrich Wilhelm Ludwig", "text": ""}
{"id": "1503206", "revid": "120159379", "url": "https://it.wikipedia.org/wiki?curid=1503206", "title": "As'ad Pasci\u00e0 al-Azm", "text": "Fu nominato dal Sultano d'Istanbul \"Am\u012br al-\u1e25ajj\" per la Siria, incaricato cio\u00e8 dal potere ottomano di condurre la grande carovana del pellegrinaggio obbligatorio a Mecca. \nNel 1752 fece costruire un grande \"kh\u0101n\" (magazzini per merci), sul modello dei \"Fondachi\" veneziani, a dimostrazione del fiorire dei commerci sotto la sua conduzione politica della citt\u00e0. \nCi\u00f2 non imped\u00ec che tuttavia sotto il suo governatorato si verificassero moti di piazza a causa dell'eccessivo aumento dei prezzi del pane."}
{"id": "1503209", "revid": "1870933", "url": "https://it.wikipedia.org/wiki?curid=1503209", "title": "Coppa dell'Amicizia italo-francese 1960", "text": "La Coppa dell\u2019Amicizia italo-francese 1960 fu la seconda edizione di una manifestazione amichevole estiva organizzata direttamente dalle leghe calcistiche di Italia e Francia. Le gare d'andata si giocarono il 12 giugno, mentre quelle di ritorno vennero disputate il 19 e il 26 di giugno.\nL'edizione del torneo vide la partecipazione di sedici squadre di club per nazione. La delegazione italiana fu decisa direttamente dalla Lega Calcio sparpagliando le proprie squadre rispetto alla contemporanea Coppa delle Alpi. La vittoria non andava ad una singola squadra, bens\u00ec alla lega nazionale che otteneva pi\u00f9 punti."}
{"id": "1503218", "revid": "124761333", "url": "https://it.wikipedia.org/wiki?curid=1503218", "title": "Ma'alot-Tarshiha", "text": "Ma'alot-Tarshiha (in ebraico: \u05de\u05b7\u05e2\u05b2\u05dc\u05d5\u05b9\u05ea-\u05ea\u05b7\u05bc\u05e8\u05b0\u05e9\u05b4\u05c1\u05d9\u05d7\u05b8\u05d0, Ma\u02bbalot-Tar\u0161i\u1e25a; in arabo: \u0645\u0639\u0627\u0644\u0648\u062a \u062a\u0631\u0634\u064a\u062d\u0627, Ma\u02bb\u0101l\u016bt Tar\u0161\u012b\u1e25\u0101) \u00e8 una citt\u00e0 nel Distretto Settentrionale circa 20\u00a0km ad est di Naharia.\nLa citt\u00e0 fu creata dall'unione della citt\u00e0 arabo-israeliana di Tarshi\u1e25a e la citt\u00e0 ebraica di Ma'alot. Secondo l'Ufficio Centrale Israeliano di Statistica la citt\u00e0 nel settembre 2003 aveva una popolazione di 20\u00a0900 abitanti."}
{"id": "1503220", "revid": "1728", "url": "https://it.wikipedia.org/wiki?curid=1503220", "title": "Pfenning", "text": ""}
{"id": "1503222", "revid": "6923", "url": "https://it.wikipedia.org/wiki?curid=1503222", "title": "Drum Workshop", "text": "La Drum Workshop (conosciuta anche come DW Drums o semplicemente DW) \u00e8 un'azienda statunitense con sede ad Oxnard in California, specializzata nella realizzazione di batterie e hardware. In particolar modo i pedali e doppi pedali per cassa sono molto apprezzati fra i batteristi di tutto il mondo per la loro qualit\u00e0, versatilit\u00e0 e risposta eccellente al movimento dei piedi. \u00c8 una delle case produttrici pi\u00f9 quotate nell'ambito batteristico e la lista di endorser Drum Workshop include numerosi batteristi professionisti.\nStoria.\nFondata nel 1972 da Don Lombardi come una scuola di insegnamento di batteria, la Drum Workshop inizialmente offriva solo lezioni private e seminari occasionali. Tuttavia Don, insieme ad uno studente chiamato John Good (attuale vice presidente della Drum Workshop) inizi\u00f2 a vendere piccole attrezzature per batteria per coprire i costi di funzionamento degli impianti.\nQuesta operazione port\u00f2 alla realizzazione del primo prodotto DW: uno sgabello ad altezza regolabile, disegnato proprio da Don Lombardi. La richiesta con il tempo divenne cos\u00ec grande che, dopo aver acquistato tutte le apparecchiature di produzione Camco, l'attenzione della DW si spost\u00f2 sulla produzione di hardware per batteria. Ancora oggi sulle batterie DW viene adottato lo stesso blocchetto a \"torretta\" presente sulle vecchie batterie Camco e disegnato da George H. Way.\nIl prodotto successivo introdotto da Drum Workshop fu il pedale per grancassa della serie 5000 che altro non era che una copia del famoso pedale Camco, ma con la cinghia in nylon. Tuttavia il disegno di base di questo prodotto port\u00f2 alla realizzazione del primo doppio pedale per grancassa che ha permesso ai batteristi che usano una sola grancassa di poter suonare quasi allo stesso modo dei batteristi che usano due grancasse. Il doppio pedale fu presto affiancato da un'asta per charleston. La Drum Workshop con il tempo continu\u00f2 a crescere ed il primo endorser DW fu Tommy Lee, batterista dei M\u00f6tley Cr\u00fce, che era rimasto affascinato dai pedali della ditta californiana.\nInizialmente i fusti venivano acquistati da altra ditta, la Keller, riconoscibili dai nuovi perch\u00e9 la giuntura del rinforzo ai bordi \u00e8 dritta mentre nei fusti di produzione DW la giuntura \u00e8 ondulata. Dall'inizio di questo secolo DW cominci\u00f2 a produrre i fusti all'interno delle proprie fabbriche.\nSi producevano inizialmente tre modelli: la Collector's series, la Workshop series e la pi\u00f9 economica Collorlock. La serie Collector differiva dalla serie Workshop solo per la possibilit\u00e0 della prima di essere personalizzata a piacere, ma i fusti e le meccaniche erano gli stessi. \u00c8 possibile trovare una configurazione DW Collector con tom da 12 e 14 pollici montati su cassa, cosa impossibile per un modello pi\u00f9 economico. Gli altri modelli non hanno la ricercatezza estetica (con una possibilit\u00e0 quasi infinita di coperture e laccature) e la possibilit\u00e0 di scelta dei materiali del fusto della Collector.\nNegli ultimi anni la produzione si \u00e8 spostata in una grande stabilimento ad Oxnard e i proprietari del marchio Drum Workshop hanno creato altre due ditte: la Pacific Drum And Percussion (PDP), specializzata nella costruzione di batterie ad un costo pi\u00f9 contenuto e la Gon Bops specializzata nella realizzazione di strumenti a percussione. Alla Drum Workshop hanno sperimentato una tecnica che permette di individuare perfettamente la nota del fusto prima che questo venga lavorato ed infatti tutti i fusti che escono dagli stabilimenti DW sono timbrati al loro interno con la nota corrispondente. La loro produzione ora comprende le serie 4000, 5000, 7000, 8000, e 9000 per quanto riguarda i pedali; le serie 5000, 6000, 8000 e 9000 per quanto riguarda l'hardware ed un'infinita gamma di tamburi che possono essere personalizzati nel materiale di costruzione, nel colore della finitura e nella misura dei tamburi. L'hardware e i pedali Drum Workshop sono prodotti in Cina ed assemblati negli Stati Uniti. Recentemente DW \u00e8 entrata anche nel mercato di bacchette con il suo marchio chiamato 3 Drumsticks."}
{"id": "1503223", "revid": "767487", "url": "https://it.wikipedia.org/wiki?curid=1503223", "title": "Marilyn (album)", "text": "Marilyn \u00e8 il secondo disco dell'Assemblea Musicale Teatrale, pubblicato nel 1977.\nIn questo album l'Assemblea si distacca da quello che era stato il suo stile nell'album precedente, \"Dietro le sbarre\", per sperimentare un polistilismo che sar\u00e0 una delle loro caratteristiche principali."}
{"id": "1503226", "revid": "132266", "url": "https://it.wikipedia.org/wiki?curid=1503226", "title": "Primo tenente", "text": "Primo tenente presso alcune forze armate \u00e8 un vero e proprio grado militare, mentre in altre \u00e8 una qualifica particolare assegnata agli ufficiali che hanno il grado di tenente, generalmente per indicare l'ufficiale subalterno che funga da comandante in seconda di una piccola unit\u00e0. \nItalia.\nNel Regio Esercito e poi nell'Esercito Italiano \u00e8 esistita la qualifica di 1\u00b0 Tenente introdotta nel corso della prima Guerra Mondiale nell'ordinamento militare insieme a quella di 1\u00ba Capitano, quest'ultima presente ancora oggi nella gerarchia delle forze armate italiane, e tali qualifiche erano riservate, soprattutto nel periodo 1940-1945, a coloro che avevano combattuto nel periodo 1915-1918 o nelle guerre coloniali, ed erano stati posti in riserva al termine delle operazioni belliche e poi richiamati nel 1940 all'entrata in guerra dell'Italia nel secondo conflitto mondiale e riarruolati con il loro vecchio grado (capitano e tenente) e quindi considerati \"pi\u00f9 anziani\" rispetto ad altri, ovvero coloro che avevano trascorso un periodo superiore al normale per il passaggio al grado superiore.\nTale criterio, di fatto, permane tutt'oggi per il 1\u00ba Capitano, che per\u00f2 per prassi \u00e8 riservato agli ex marescialli che sono transitati nel Ruolo Speciale Ufficiali, e che quindi hanno una progressione molto lenta rispetto a coloro che sono entrati nel Ruolo per concorso a Nomina Diretta ovvero ex AUC, oggi AUFP, che al termine della ferma hanno passato la selezione per il servizio permanente effettivo e ancor pi\u00f9 lenta rispetto agli Ufficiali del Ruolo normale, cio\u00e8 coloro che provengono dall'Accademia Militare di Modena.\nDi fatto oggi il grado di 1\u00ba Capitano sta andando in disuso, per prassi, tendendo ove possibile ad avanzare i Capitani ex marescialli, poco prima o subito dopo il congedo per pensionamento, al grado di Maggiore a titolo onorifico.\nIl 1\u00b0 Tenente \u00e8 stato invece definitivamente abolito tra la fine degli anni settanta e inizio anni ottanta, poich\u00e9 considerato \"superfluo\" ovvero \"non pi\u00f9 necessario\", tuttavia pu\u00f2 essere assimilabile al primo tenente il tenente comandante di compagnia.\nNella Marina Militare Italiana esiste la qualifica di primo tenente di vascello che non \u00e8 un grado e viene attribuita ai tenenti di vascello che permangono per molto tempo nel grado. Tale qualifica viene attribuita con decreto ministeriale ai tenenti di vascello dopo 12 anni di anzianit\u00e0, ai tenenti di vascello e gradi corrispondenti delle Forze armate italiane che hanno compiuto cinque anni di grado e venti di servizio permanente effettivo computati dal ventottesimo anno di et\u00e0 compiuto, in tutti i casi in cui il grado di tenente di vascello \u00e8 quello finale della carriera. Oggi tale qualifica \u00e8 usata raramente ed equivale a quella di primo capitano dell'Esercito Italiano e dell'Aeronautica Militare. Ai primi tenenti di vascello e qualifiche corrispondenti possono essere attribuiti incarichi del grado superiore.\nRegno delle Due Sicilie.\nIl grado di \"Primo tenente\" era presente nel Real Esercito del Regno delle Due Sicilie; il distintivo di grado era costituito da una spallina con giglio. Il grado era superiore a Secondo tenente e inferiore a Capitan tenente.\nRegno Unito.\nBritish Army.\nL'esercito britannico e i Royal Marines non usano pi\u00f9 il grado di \"primo tenente\" (first lieutenant) dal 1871: prima di tale data, il grado era comune nella Royal Artillery, nei Royal Engineers e nei reggimenti di fucilieri.\nRoyal Navy.\nNella Royal navy il primo tenente \u00e8 una qualifica dettata dall'anzianit\u00e0 di servizio piuttosto che un vero e proprio grado militare: storicamente i primi tenenti sono i pi\u00f9 anziani tra i tenenti imbarcati, e ricoprono, sulle unit\u00e0 minori come cacciatorpediniere e fregate, l'incarico di comandante in seconda o ufficiale esecutivo (XO).\nStati Uniti.\nU.S. Army, U.S. Marine Corps e U.S. Air Force.\nNell'U.S. Army, nell'U.S. Marine Corps e nella U.S. Air Force il \"first lieutenant\" \u00e8 un giovane ufficiale da poco entrato in servizio, superiore al grado di sottotenente; generalmente, un sottotenente (grado O-1) \u00e8 automaticamente promosso al grado di primo tenente (O-2) dopo 18 (nell'esercito) o 24 mesi (Marines e aviazione) di servizio continuato, anche se, in definitiva, la differenza tra i due gradi \u00e8 lieve.\nU.S. Navy e U.S. Coast Guard.\nPresso la U.S. Navy e la U.S. Coast Guard, il primo tenente \u00e8 una qualifica piuttosto che un vero e proprio grado: indica infatti l'ufficiale al comando della sezione di coperta di una unit\u00e0 navale\nGermania.\nNelle forze armate tedesche il grado di primo tenente (tedesco: Leutnant) \u00e8 omologo al tenente delle forze armate italiane. Nella Deutsche Marine viene aggiunto zur See cio\u00e8 a mare il grado \u00e8 Oberleutnant zur See (primo tenente a mare) omologo del sottotenente di vascello della Marina Militare Italiana.\nPaesi Bassi.\nNelle Nederlandse krijgsmacht, le Forze armate dei Paesi Bassi, la denominazione del grado \u00e8 \"Eerste luitenant\" (primo tenente), comune a tutte le forze armate, mentre l'equivalente nella Koninklijke Marine il grado corrispettivo \u00e8 \"Luitenant ter zee der 2de klasse\" pari al sottotenente di vascello della Marina Militare Italiana. Nei Korps Mariniers, la fanteria di marina olandese, pur facendo parte della Marina, i gradi sono uguali a quelli delle altre forze armate e anch\u2019esso \u00e8 denominato \"Eerste luitenant\".\nNella Koninklijke Marine il rango di \"Luitenant ter zee der 1ste klasse\" omologo al capitano di corvetta della Marina Militare Italiana, al \"lieutenant commander\" nelle marine anglofone, e nelle altre forze armate olandesi al grado di maggiore (lingua olandese: \"Majoor\"), adottato anche nei Korps Mariniers.\nAmerica latina e Portogallo.\nNella Marina portoghese il grado di \"Primeiro-tenente\" \u00e8 omologo al tenente di vascello della Marina Militare Italiana mentre nella Marinha do Brasil il grado di Primeiro-tenente \u00e8 omologo al sottotenente di vascello della Marina Militare Italiana. Nell'Esercito brasiliano e nella For\u00e7a A\u00e9rea Brasileira il grado \u00e8 omologo al Tenente dell'Aeronautica e dell'Esercito Italiano.\nNella Marina de Guerra del Per\u00fa e nella Armada de Chile il grado di \"Teniente Primero\" \u00e8 omologo al tenente di vascello della Marina Militare Italiana\nUnione Sovietica e Russia.\nNelle forze armate della Federazione Russa e in precedenza nelle forze armate sovietiche, il grado corrispondente di Primo tenente \u00e8 denominato Tenente anziano (russo: c\u0442\u0430\u0440\u0448\u0438\u0439 \u043b\u0435\u0439\u0442\u0435\u043d\u0430\u043d\u0442; translitterato: st\u00e1r\u0161ij lejtenant) che \u00e8 comune a tutte le forze armate della federazione. Nella Marina russa il grado \u00e8 omologo al sottotenente di vascello della Marina Militare Italiana.\nSvizzera.\nNell'esercito svizzero il grado di primo tenente (abbreviato I ten) \u00e8 un ufficiale subalterno che ha qualche anno d'anzianit\u00e0 in pi\u00f9 del tenente. La promozione da tenente a primo tenente avviene quindi in modo automatico una volta fatti un certo numero di corsi di ripetizione e di giorni di servizio (salvo in caso di condanne penali che potrebbero bloccare l'avanzamento).\nIl primo tenente ha gli stessi compiti del tenente: capo sezione o ufficiale di compagnia. Il rimpiazzante del comandante di compagnia, in generale, \u00e8 un primo tenente."}
{"id": "1503227", "revid": "124970586", "url": "https://it.wikipedia.org/wiki?curid=1503227", "title": "Ridolfi (famiglia)", "text": "La famiglia patrizia dei Ridolfi \u00e8 una casata toscana.\nStoria.\n\u00c8 nella seconda met\u00e0 del secolo XIII che quel Ridolfo, dal quale i discendenti avrebbero tratto il proprio casato, venne da Castello di Poppiano a Firenze ad esercitare la mercatura ed and\u00f2 ad abitare in Oltrarno, precisamente nel popolo di San Frediano, coi suoi figli, verso il 1320. Ebbero le sepolture nella chiesa del Carmine.\nNel 1343 Niccol\u00f2 di Cione Ridolfi fu eletto tra i Priori di Libert\u00e0. La sua famiglia, intanto, si era fatta cospicua ed aveva eretto le sue prime dimore nel gonfalone della Ferza, intorno alla chiesa di San Felice in Piazza, denominata di Mazzetta, sulla cantonata di via Maggio. Questo ramo dei Ridolfi si disse dunque \"di Piazza\", per distinguersi da quelli \"di Ponte\" (Vecchio), e dai Ridolfi \"di Borgo\" (San Jacopo).\nI Ridolfi di Piazza furono ventuno volte Gonfaloniere di Giustizia, cio\u00e8 Capo dello Stato, numero mai superato da altra famiglia fiorentina, cinquantadue volte Priori di Libert\u00e0, undici volte Senatori del Granducato di Toscana a cominciare dal 1532, ebbero tre Senatori e un Deputato del Regno d'Italia. Fino dal 1402 Lorenzo, insigne giureconsulto e uomo politico, ottenne da Roberto di Baviera, per s\u00e9 e per i suoi discendenti, il titolo di conte palatino; nel 1602 arriv\u00f2 quello di marchesi di Baselice, nel Regno di Napoli, per grazia di Filippo II di Spagna; infine il titolo di marchesi di Montescudaio, in Val di Cecina, concesso ai Ridolfi di Piazza nel 1648 da Ferdinando II de' Medici Granduca di Toscana.\nEsponenti di questa storica famiglia si distinsero anche nella carriera ecclesiastica. Sopra tutti svetta il cardinale Niccol\u00f2 Ridolfi di Piero, nato nel 1501, arcivescovo di Firenze nel 1524 e di altre citt\u00e0 (Salerno, Vicenza, Orvieto) ed importante mecenate, morto in Conclave il 30 gennaio 1550, probabilmente per mezzo del veleno, ordinato dal Granduca Cosimo I perch\u00e9 lo intuiva candidato al Soglio Pontificio.\nFamoso fu Roberto di Paguzzo Ridolfi, che nel 1570 ord\u00ec una congiura di cattolici per destituire Elisabetta I dal trono d'Inghilterra, a favore di Maria Stuarda di Scozia: donde il nome della congiura \"Complotto Ridolfi\".\nNella carriera delle armi, si distinse Bernardino Ridolfi, comandante, nella battaglia di Lepanto, di due galeotte, impegnate in prodigi di valore.\nIl patriota risorgimentale Cosimo Ridolfi fu il fondatore della Cassa di Risparmio di Firenze. Pi\u00f9 vicino ai nostri tempi fu Luigi Ridolfi fondatore del Maggio Musicale Fiorentino, della squadra di calcio ACF Fiorentina e di tante istituzioni sportive fiorentine ed italiane come il Centro Tecnico Federale di Coverciano a lui dedicato. Infine, Roberto Ridolfi, fratello minore di Luigi, considerato il maggior biografo di Machiavelli e Savonarola, diventato storico del Rinascimento ed elzevirista del Corriere della Sera. La bellezza cristallina della sua prosa fu lodata a pi\u00f9 riprese dall'amico Indro Montanelli.\nStemma.\nL'antico stemma della famiglia \u00e8 lo scudo d'azzurro al monte di sei cime d'oro, ristretto, attraversato da una banda di rosso ed accompagnato, nel cantone superiore sinistro, da una corona all'antica d'oro, con infilate due palme di verde decussate, caricata sul cerchio da motto: \"Le bel et le bon\" in lettere maiuscole romane di nero. Il cimiero \u00e8 un angelo con le ali aperte e con le mani giunte in atto di preghiera, col motto \"Homo Homini Deus\". In seguito, per concessione sovrana, furono fatte aggiunte e modificazioni. Il motto \"Le bel et le bon\" risale al 1415.\nNel 1515 Piero Ridolfi, figlio di Niccol\u00f2 e marito di Contessina de' Medici, figlia di Lorenzo il Magnifico, fu autorizzato da papa Leone X de' Medici ad inquartare il proprio stemma con quello mediceo."}
{"id": "1503228", "revid": "33921", "url": "https://it.wikipedia.org/wiki?curid=1503228", "title": "Rugby a 15 nel 1983", "text": "Attivit\u00e0 Internazionale.\nI Tour e i test di met\u00e0 anno.\nA met\u00e0 anno \u00e8 tradizione che le selezioni di \"rugby a 15\", europee in particolare, ma non solo, si rechino fuori dall'Europa o nell'emisfero sud per alcuni test. Si disputano per\u00f2 anche molti incontri tra nazionali dello stesso emisfero Sud.\nNel 1983 spiccano il tour dei British and Irish Lions in Nuova Zelanda e degli Azzurri in Canada.\nI Tour di fine anno.\nNel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud, a fine della loro stagione si recano in tour in Europa.\nSpiccano i due tour di Australia e Nuova Zelanda e la clamorosa vittoria dei Romeni sul Galles.\nI Barbarians.\nLa selezione ad inviti dei Barbarians ha disputato oltre i tradizionali incontri un'amichevole contro una selezione della Cornovaglia (Cornwall Rugby Union), per festeggiare i cento anni del Rugby in Cornovaglia."}
{"id": "1503229", "revid": "31886", "url": "https://it.wikipedia.org/wiki?curid=1503229", "title": "Coppa dell'Amicizia italo-francese 1961", "text": "La Coppa dell'Amicizia italo-francese 1961 \u00e8 stata la 3\u00aa edizione dell'omonima competizione calcistica europea.\nFormula.\nIl torneo, giocato secondo la formula di partite di andata e ritorno, vide la partecipazione di dieci squadre di club per nazione (cinque di prima e cinque di seconda divisione) club francesi ed italiane addetti. Ai fini della classifica finale, i loro risultati e punteggi vennero accorpati per nazionalit\u00e0, in modo da stilare un'unica classifica basata sulla Lega d'appartenenza.\nLe partite di andata si giocarono il 11 giugno, mentre quelle di ritorno vennero disputate il 18 giugno. In virt\u00f9 dei punti ottenuti dalle compagini italiane, l'Italia vinse per la terza volta l'edizione del torneo."}
{"id": "1503230", "revid": "1086846", "url": "https://it.wikipedia.org/wiki?curid=1503230", "title": "Associazione Calcio Treviso 1949-1950", "text": "Questa voce raccoglie le informazioni riguardanti l''Associazione Calcio Treviso nelle competizioni ufficiali della stagione 1949-1950.\nStagione.\nL'A.C. Treviso nella stagione 1949-1950 ha partecipato alla seguente competizione ufficiale: Serie C (Girone B). Classificandosi al primo posto con 52 punti, la squadra viene promossa in Serie B."}
{"id": "1503233", "revid": "729019", "url": "https://it.wikipedia.org/wiki?curid=1503233", "title": "Stazione di Taormina-Giardini", "text": "La stazione di Taormina-Giardini \u00e8 una delle stazioni principali della linea ferroviaria Messina-Siracusa; \u00e8 posta al km 288+476 della stessa.\nStoria.\nLa stazione fu progettata nell'ambito del programma di costruzioni ferroviarie intrapreso dalla Societ\u00e0 Vittorio Emanuele in Sicilia che prevedeva di connettere mediante la strada ferrata l'estremo lembo nord della Sicilia e il porto di Messina alle zone produttive della costa orientale jonica. La stazione venne costruita nello spazio tra due gallerie nella zona sottostante l'abitato di Taormina, adiacente alla Strada Statale 114 (orientale sicula), circa un km prima dell'inizio dell'abitato di Giardini, nella frazione di Villagonia; prese il nome della localit\u00e0 pi\u00f9 vicina, Giardini, ma presto vi venne aggiunto quello di Taormina pi\u00f9 distante ma nel cui comune ricadeva il fabbricato viaggiatori, in origine una piccola costruzione dall'aspetto modesto sia per dimensioni che per qualit\u00e0 dei servizi offerti.\nVenne inaugurata il 12 dicembre 1866, contestualmente all'apertura all'esercizio del tronco ferroviario Messina-Giardini della ferrovia Messina-Siracusa, il cui secondo tratto venne inaugurato l'anno dopo. Il 3 gennaio 1867 veniva infatti collegata alla stazione di Catania.\nA causa delle difficolt\u00e0 economiche della societ\u00e0 Vittorio Emanuele a met\u00e0 degli anni settanta del XIX secolo la gestione degli impianti venne demandata temporaneamente alla Societ\u00e0 Italiana per le Strade Ferrate Meridionali fino al 1885 anno in cui, in seguito alla ripartizione delle ferrovie italiane in tre grandi reti, venne assunta dalla Societ\u00e0 per le strade ferrate della Sicilia in quanto parte della Rete Sicula. Nel 1905 venne infine riscattata, assieme alla linea, dalle neo-costituite Ferrovie dello Stato.\nNella met\u00e0 degli anni venti del XX secolo le Ferrovie dello Stato intrapresero un programma di potenziamento delle infrastrutture ferroviarie e tra queste vi fu la stazione che venne interamente ricostruita. L'incarico di approntarne il progetto fu demandato all'architetto Roberto Narducci. I lavori di ampliamento della stazione al tempo ancora un semplice raddoppio previdero tra l'altro anche l'esproprio del Castello di Villagonia dimora della nobile famiglia dei San Martino, principi del Pardo, duchi di Montalbano e Santo Stefano di Briga che sorgeva sulla riva del mare nell'area in parte utilizzata per la realizzazione della nuova stazione ferroviaria. Assieme al castello venne demolita anche la cappella della Madonna di Porto Salvo. L'edificio venne realizzato tra 1926 e 1928 anno nel quale fu inaugurata la stazione che assunse il nome definitivo di \"Taormina-Giardini\".\nDurante la guerra la stazione venne bombardata dagli alleati.\nDal 1959 al 1994 la stazione fu origine dei treni per Randazzo via valle dell'Alcantara. \u00c8 prevista la dismissione della stazione in conseguenza della realizzazione di una fermata \"Taormina\" in sede differente sulla tratta a doppio binario, in totale variante in galleria, che sostituir\u00e0 il panoramico ma tortuoso tratto costiero.\nL'intenzione di procedere alla demolizione della stazione successivamente alla realizzazione della tratta in variante a doppio binario e della nuova fermata in localit\u00e0 Trappitello ha suscitato numerose prese di posizione tra le quali quella della Soprintendenza ai Beni Culturali.\nArchitettura.\nLa stazione di Taormina-Giardini consiste di un pregevole fabbricato in stile neogotico con un corpo centrale elevato a due piani, affiancato da due corpi laterali allungati. La facciata esterna \u00e8 arricchita nel corpo centrale da due torri merlate simmetricamente disposte rispetto al corpo centrale. L'ingresso \u00e8 protetto da una tettoia artistica in ferro battuto. Il disegno riprende elaborandoli i motivi architettonici del demolito Castello di Villagonia. Le finestrature ad arco e sesto acuto riprendono motivi del passato medievale riconducibili al gotico catalano-siculo.\nLe sale interne sono arredate con mobili in legno scuro in stile siciliano di fine Ottocento. Le pareti e i soffitti degli ambienti della stazione sono impreziositi da affreschi e decorazioni a rilievo del palermitano Salvatore Gregorietti che ne cur\u00f2 anche la realizzazione di vetrate e arredi in ferro battuto.\nLa stazione risulta armonicamente inquadrata nel paesaggio circostante posta com'\u00e8 ai piedi della rocca di Taormina su un terrapieno affacciato sulla stupenda baia di Naxos.\nStrutture e impianti.\nLa stazione \u00e8 posta quasi a met\u00e0 percorso tra Messina e Catania, sul tratto a semplice binario dell'importante collegamento ferroviario della regione. Il fabbricato viaggiatori \u00e8 posto in posizione quasi simmetrica rispetto al fascio binari dal lato monte rispetto ad esso. Sono presenti due colonne idrauliche per il rifornimento delle macchine a vapore.\nIl fascio binari comprende tre binari per servizio viaggiatori; i marciapiedi sono collegati da sottopassaggio e muniti di pensiline tipicamente ferroviarie in ferro con colonne portanti in ghisa con capitello. Il primo binario \u00e8 quello di \"corretto tracciato\"; da esso diramano successivamente il secondo, il terzo e un fascio di binari per servizio merci e di ricovero.\nEsiste anche un fascio di binari tronchi per carico e scarico posto a nord del fabbricato dotato di magazzino merci e ponte a bilico da 40\u00a0t e 6\u00a0m di lunghezza; il piazzale \u00e8 in parte utilizzato come parcheggio scambiatore.\nNel corso dei lavori di riadattamento funzionale (\"rete snella\") della linea ferroviaria Messina-Siracusa RFI ha disattivato i collegamenti relativi al fascio merci della stazione; \u00e8 stato attivato inoltre un banco ACEI atto ad operare in telecomando DCO.\nMovimento.\nVi hanno sempre avuta fermata tutte le categorie di treni viaggiatori.\nNel 1938 la stazione era sede di fermata di 9 treni accelerati provenienti da Messina, di 3 treni diretti con carrozze provenienti dal continente e di 3 treni rapidi effettuati con automotrici ALn 56 di cui due in prosecuzione fino alla stazione di Siracusa Marittima; in senso inverso vi fermavano 4 treni accelerati provenienti da Catania e 2 provenienti da Siracusa, 4 treni diretti di cui 3 in prosecuzione verso il continente e 3 treni rapidi di cui uno originario da Catania centrale. Nella stazione di Taormina-Giardini avevano origine due treni accelerati e un treno rapido per Messina e un accelerato serale per Siracusa; vi terminavano la corsa due accelerati, un misto e un rapido provenienti da Messina.\nL'orario ufficiale del 1975 riportava ancora la fermata di 10 treni in servizio locale, di 10 espressi (dei quali 3 periodici) e di 2 diretti provenienti dal continente o coincidenti ma aventi origine a Messina e di un treno rapido proveniente da Roma Termini. In senso inverso i treni aventi fermata erano 7 locali, uno diretto e 7 di categoria espresso (di questi 3 erano periodici). Avevano origine a Taormina-Giardini, 4 treni locali per Messina e 2 per Catania.\nNel 2014 nell'impianto fermano i treni viaggiatori regionali operati da Trenitalia nell'ambito del contratto di servizio previsto per la Regione Siciliana: il servizio offre la fermata di 20 treni regionali feriali provenienti da Messina e in prosecuzione e vi hanno origine 2 treni per Catania. In senso inverso i treni regionali che vi effettuano fermata sono 20. Vi fermano anche due coppie di Intercity e tre coppie di ICN in arrivo dal continente e in prosecuzione per Catania e Siracusa e viceversa.\nIl movimento merci fu sostenuto agli inizi del Novecento anche per la presenza di uno stabilimento di produzione di calce idraulica nelle immediate vicinanze ma decadde inesorabilmente a partire dagli anni settanta. La decisione di sopprimere i servizi a carro e collettame attuata dalle FS port\u00f2 infine alla sua soppressione.\nNel cinema.\nLa stazione di Taormina-Giardini \u00e8 stata ripresa in molti film, tra cui: \"Il piccolo diavolo\" (1988) di Roberto Benigni, \"Il padrino - Parte III\" (1990) di Francis Ford Coppola, \"Le Grand Bleu\" (1988) di Luc Besson, \"Visioni private\" (1988) di Francesco Calogero, Donald Ranvaud e Ninni Bruschetta, \"L'altro piatto della bilancia\" (1972) di Mario Colucci, \"Made in Italy\" (1965) di Nanni Loy."}
{"id": "1503240", "revid": "767487", "url": "https://it.wikipedia.org/wiki?curid=1503240", "title": "Qena", "text": "Qena (trascritto anche Qina o Kena, ) \u00e8 una citt\u00e0 dell'Egitto, capoluogo del governatorato omonimo. La citt\u00e0 si trova sulla riva orientale del Nilo, circa 70\u00a0km a nord di Luxor.\nQena era conosciuto come \"Kaine\" o \"Caene\" o \"Caenepolis\" durante il periodo greco-romano.\nLa citt\u00e0 ha un importante patrimonio culturale islamico e una famosa moschea dedicata ad \u02bfAbd al-Ra\u1e25\u012bm al-Qen\u0101w\u012b. La moschea fu edificata dopo la morte di \u02bfAbd al-Ra\u1e25\u012bm di Qena (avvenuta nel 1195) sul luogo dove si trovava la sua tomba. Il luogo \u00e8 oggi meta di pellegrinaggi.\nA circa 4\u00a0km a nord-ovest di Qena, sulla riva opposta del Nilo, si trovano le rovine dell'antica citt\u00e0 di Dendera.\nLa citt\u00e0 ha tratto notevole vantaggio dall'apertura di un'importante via di comunicazione stradale che collega Qena e la valle del Nilo con la costa del mar Rosso a Port Safaga attraversando il Deserto orientale."}
{"id": "1503247", "revid": "287204", "url": "https://it.wikipedia.org/wiki?curid=1503247", "title": "Ufficiale specialista", "text": "Esercito svizzero.\nNell'esercito svizzero, il grado di \"ufficiale specialista\" (abbreviato uff spec) \u00e8 assegnato a persone che esercitano una funzione speciale, quale:\nInoltre oltre ad aver questo grado ne riceve un altro (da capitano a colonnello). "}
{"id": "1503254", "revid": "762947", "url": "https://it.wikipedia.org/wiki?curid=1503254", "title": "Samuel Ramey", "text": "Biografia.\nNel 1960 ottiene la maturit\u00e0 alla scuola del suo paese, la \"Colby Hig School\", e studia musica all'universit\u00e0 di Kansas e al collegio di Wichita. Inizia a cantare nel 1963 nel coro del Don Giovanni a Santa Fe. Nel 1972 canta nel National Council Concert al Metropolitan Opera House di New York. Debutta poi nel 1973 nel ruolo di Zuniga nella Carmen di Bizet alla New York City Opera.\nInizia cos\u00ec a farsi strada nel mondo della lirica, cantando ai festival di Aix-en-Provence, Pesaro, Salisburgo, Glyndebourne e nei maggiori teatri europei.\nNel 1975 \u00e8 Argante nella prima rappresentazione di Rinaldo (opera) al Houston Grand Opera con Marilyn Horne ed Escamillo in Carmen (opera) all'Opera di Santa Fe (Nuovo Messico).\nAl Glyndebourne Festival Opera nel 1976 \u00e8 Figaro ne Le nozze di Figaro e nel 1977 Nick Shadow in La carriera di un libertino con Rosalind Elias diretto da Bernard Haitink.\nAl San Francisco Opera nel 1978 \u00e8 Colline ne La boh\u00e8me con Ileana Cotruba\u0219, nel 1984 debutta nel ruolo di Count Rodolfo ne La sonnambula con Frederica von Stade, nel 1986 \u00e8 Figaro ne Le nozze di Figaro con Kiri Te Kanawa, nel 1989 Mefistofele (opera), nel 1990 Don Quichotte di Jules Massenet, nel 1991 Attila (opera) e Don Giovanni, nel 1995 M\u00e9phistoph\u00e9l\u00e8s in Faust, nel 1996 Lindorf/Copp\u00e9lius/Dr. Miracle/Dapertutto ne I racconti di Hoffmann, nel 1999 debutta il ruolo di Her Father in Louise (opera) con Ren\u00e9e Fleming, nel 2001 debutta il ruolo di Jacopo Fiesco in Simon Boccanegra con Carol Vaness, nel 2003 canta nel Samuel Ramey in Concert, nel 2008 Boris Godunov (opera) e nel 2012 Leone (Pope Leo I) in Attila con Ferruccio Furlanetto.\nAll'Opera di Chicago nel 1979 \u00e8 Colline ne La boh\u00e8me con Neil Shicoff e Leona Mitchell, nel 1984 Argante in Rinaldo con la Horne e la Vaness, nel 1987 M\u00e9phistoph\u00e9l\u00e8s in Faust e Figaro ne Le nozze di Figaro con la von Stade, nel 1988 Don Giovanni con Karita Mattila, nel 1989 Philip II in Don Carlo con Tatiana Troyanos e la Te Kanawa diretto da James Conlon, nel 1991 \u00e8 Mefistofele con Kristj\u00e1n J\u00f3hannsson, nel 1993 Don Quichotte di Massenet ed Olin Blitch in Susannah di Carlisle Floyd con Jean Kraft e la Fleming, nel 1994 Boris Godunov e Nick Shadow in The Rake's Progress, nel 1997 Zaccaria in Nabucco con Marija Hulehina e tiene un recital (A Date With the Devil).\nAl Metropolitan nel 1980 partecipa al concerto Gala of Stars diretto da James Levine.\nNel 1981 \u00e8 Blitch in Susannah al San Diego Opera.\nPer La Scala di Milano nel 1981 \u00e8 Figaro nella prima rappresentazione di Le nozze di Figaro con la von Stade diretto da Riccardo Muti, nel 1983 canta ne La damnation de Faust diretto da Seiji Ozawa, nel 1985 \u00e8 Lord Sidney nella prima di Il viaggio a Reims con Cecilia Gasdia, Lucia Valentini Terrani, Katia Ricciarelli, Chris Merritt, Enzo Dara e William Matteuzzi diretto da Claudio Abbado e canta nella Messa di requiem con Montserrat Caball\u00e9 diretto da Abbado nella Chiesa di San Marco (Milano), nel 1987 tiene un recital, nel 1991 \u00e8 Attila con Giorgio Zancanaro e Cheryl Studer diretto da Muti, nel 1992 Filippo II nella serata d'inaugurazione della stagione d'opera con Don Carlo con Luciano Pavarotti, Daniela Dess\u00ec diretto da Muti, nel 1994 Maometto secondo, tiene un concerto con la Gasdia ed \u00e8 Raffaele ne La Creazione diretto da Muti, nel 1995 \u00e8 Mefistofele, tiene un recital ed \u00e8 Lindorf/Copp\u00e8lius/Miracle/Dapertutto nella prima di Les contes d'Hoffmann con Natalie Dessay e Denyce Graves diretto da Riccardo Chailly, nel 1996 canta con Mirella Freni nel concerto straordinario per il 50\u00ba anniversario della ricostruita sala del teatro diretto da Muti in diretta televisiva e in Eurovisione dalla Rai, nel 1997 \u00e8 M\u00e9phistoph\u00e9l\u00e8s nella prima di Faust e nel 2003 tiene un recital al Teatro degli Arcimboldi.\nAl Rossini Opera Festival nel 1981 \u00e8 Mustaf\u00e0 ne L'Italiana in Algeri con Sesto Bruscantini, nel 1982 canta Edipo a Colono (Rossini) diretto da Claudio Scimone e Stabat Mater (Pergolesi) con la Dess\u00ec, nel 1983 Duglas ne La donna del lago con la Ricciarelli e la Valentini Terrani ed \u00e8 Selim ne Il Turco in Italia e Stabat Mater (Rossini), nel 1984 Lord Sidney ne Il viaggio a Reims con la Gasdia, la Valentini Terrani, la Ricciarelli, Dara, Leo Nucci, Bernadette Manca di Nissa e Matteuzzi diretto da Claudio Abbado e Missa solemnis in do minore K 139 diretto da Claudio Abbado, nel 1985 Maometto secondo e nel 1989 Il Podest\u00e0 ne La gazza ladra. E proprio nell'agosto del 1989 gli viene conferito il Premio lirico internazionale Tiberini d'oro dall'Associazione Musicale Mario Tiberini.\nAl Wiener Staatsoper nel giugno 1981 debutta come Figaro ne Le nozze di Figaro e successivamente Escamillo in Carmen ed in settembre come Don Giovanni con Edda Moser, nel 1988 \u00e8 Lord Sidney ne Il viaggio a Reims con la Gasdia, la Valentini Terrani, Montserrat Caball\u00e9, Merritt, Dara e Ram\u00f3n Vargas diretto da Claudio Abbado, nel 1990 M\u00e9phistoph\u00e9l\u00e8s in Faust, nel 1995 Roger in J\u00e9rusalem con Jos\u00e9 Carreras diretto da Zubin Mehta, nel 1996 Filippo II in Don Carlo diretto da Fabio Luisi, nel 1997 Mefistofele diretto da Muti, nel 1999 Lindorf/Copp\u00e9lius/Miracle/Dapertutto in Les Contes d'Hoffmann e nel 2005 Baron Scarpia in Tosca (opera).\nAl Royal Opera House, Covent Garden debutta nel 1982 come Figaro ne Le nozze di Figaro, nel 1983 Don Giovanni con la Te Kanawa, nel 1985 Don Basilio ne Il barbiere di Siviglia (Rossini), nel 1986 M\u00e9phistoph\u00e9l\u00e8s in Faust, Assur in Semiramide (Rossini) con Merritt, June Anderson e la Horne e Lindorf/Copp\u00e9lius/Miracle/Dapertutto in Les contes d'Hoffmann, nel 1989 Philip II in Don Carlo con la Ricciarelli ed Agnes Baltsa, nel 1991 Baron Scarpia in Tosca con Hildegard Behrens, nel 1993 M\u00e9phistoph\u00e9l\u00e8s ne La damnation de Faust diretto da Colin Davis ed Attila, nel 1996 Zaccaria in Nabucco e nel 1998 Mefistofele.\nPer il Gran Teatro La Fenice di Venezia nel 1984 \u00e8 Mustaf\u00e0 ne L'Italiana in Algeri con la Horne, nel 1986 \u00e8 Attila, nel 1987 tiene un recital, nel 1991 \u00e8 Filippo II in Don Carlo diretto da Daniel Oren e canta nella Messa di requiem (Verdi) con la Vaness nel Cortile di Palazzo Ducale (Venezia), nel 1992 tiene un recital, nel 1993 \u00e8 Mefistofele in Faust con Merritt e Luciana Serra e nel 1995 tiene un recital.\nAl Metropolitan Opera House nel 1984 Ramey debutta nel ruolo di Argante, nel \"Rinaldo\" di Georg Friedrich H\u00e4ndel con la Horne, nel 1986 \u00e8 Giorgio ne I puritani con Joan Sutherland e Sherrill Milnes, nel 1987 Escamillo in Carmen con la Baltsa, Carreras e la Mitchell diretto da Levine, nel 1988 Banquo in Macbeth (opera), nel 1989 Bluebeard in Bluebeard's Castle di B\u00e9la Bart\u00f3k con Jessye Norman, nel 1990 Don Giovanni con la Vaness, la Mattila, Furlanetto e Dawn Upshaw diretto da Levine, Don Basilio ne Il barbiere di Siviglia (Rossini) con Kathleen Battle ed Assur in Semiramide (Rossini), nel 1991 M\u00e9phistoph\u00e9l\u00e8s in Faust e Figaro ne Le nozze di Figaro, nel 1992 Philip II in Don Carlo con Nucci e Lindorf/Copp\u00e8lius/Miracle/Dapertutto in Les contes d'Hoffmann con Pl\u00e1cido Domingo, nel 1993 Pagano ne I Lombardi alla prima crociata con Pavarotti, nel 1996 canta nel Requiem (Verdi) con Pavarotti, nel 1997 Nick Shadow in The Rake's Progress con Denyce Graves e Boris Godunov diretto da Valerij Abisalovi\u010d Gergiev, nel 1999 Rev. Olin Blitch in Susannah di Floyd e Mefistofele, nel 2001 Mustaf\u00e0 ne L'Italiana in Algeri con Jennifer Larmore e Zaccaria in Nabucco con Juan Pons, nel 2002 Field Marshal Kutuzov nella prima mondiale di War and Peace di Sergej Sergeevi\u010d Prokof'ev con Anna Jur'evna Netrebko, nel 2004 Scarpia in Tosca e Giovanni da Procida ne I vespri siciliani, nel 2006 Padre Guardiano ne La forza del destino con Salvatore Licitra, nel 2008 Rambaldo ne La rondine con Angela Gheorghiu, nel 2009 Timur in Turandot e nel 2010 Attila con Vargas diretto da Muti. Fino al 2011 Ramey ha cantato in 315 rappresentazioni del Metropolitan.\nSuccessivamente al debutto al Met canter\u00e0 nei maggiori teatri del mondo.\nNel 1987 \u00e8 Don Giovanni nella ripresa nel Gro\u00dfes Festspielhaus di Salisburgo di \"Il dissoluto punito ossia Il Don Giovanni\" diretto da Herbert von Karajan con Anna Tomowa-Sintow, la Battle e Furlanetto.\nAl Grand Th\u00e9\u00e2tre di Ginevra nel 1988 \u00e8 Philippe II in Don Carlos con Shicoff, la Baltsa e Barbara Bonney, tiene un recital ed \u00e8 Mefistofele, nel 1992 \u00e8 Attila, nel 1993 Boris Godunov e tiene un recital con musiche di Haendel, Mozart, Berlioz, Gounod, Boito, Copland e Porter, nel 1995 M\u00e9phistoph\u00e9l\u00e8s in Faust e nel 2000 Olin Blitch in Susannah.\nAl Teatro Comunale di Firenze nel 1989 \u00e8 Mefistofele con la Dess\u00ec diretto da Bruno Bartoletti ripreso dalla Rai.\nAncora al Houston Grand Opera nel 1992 \u00e8 Mefistofele, nel 1995 \u00e8 Attila, nel 1996 Olin Blitch in Susannah, nel 2000 Zaccaria in Nabucco, nel 2001 Phillip II in Don Carlo, nel 2005 Boris Godunov e nel 2007 Faust.\nAll'Op\u00e9ra national de Paris nel 1995 \u00e8 Zaccaria in Nabucco, nel 1996 M\u00e9phistoph\u00e9l\u00e8s in Faust, nel 1997 M\u00e9phistoph\u00e9l\u00e8s ne La damnation de Faust, nel 1998 Filippo II in Don Carlo diretto da Conlon, nel 2000 Lindorf/Copp\u00e9lius/Docteur Miracle/Dapertutto in Les contes d'Hoffmann con la Dessay ed Andrea Rost, nel 2001 \u00e8 Attila, nel 2005 Boris Godounov, nel 2007 Barone Scarpia in Tosca e nel 2008 Basilio ne Il barbiere di Siviglia (Rossini).\nNell'estate 2003 ha interpretato Zaccaria in Nabucco all'Arena di Verona.\nHa interpretato il ruolo del barone Scarpia il temibile capo della polizia dell'opera \"Tosca\" di Puccini nel 2004 al Metropolitan di NY diretto da James Levine nell'ultima esibizione del tenore Luciano Pavarotti nel teatro Americano.\nAl Teatro dell'Opera di Roma nel 2007 \u00e8 Zaccaria in Nabucco con Andrea Gruber.\nNel 2011 \u00e8 M\u00e9phistoph\u00e9l\u00e8s ne La Damnation de Faust all'Op\u00e9ra di Nizza e Timur in Turandot al Lyric Opera of Kansas City (Missouri).\nNel 2012 \u00e8 The Grand Inquisitor in Don Carlos allo Houston Grand Opera e Don Basilio ne Il barbiere di Siviglia alla New Orleans Opera.\nNel 2013 \u00e8 Bluebeard in Bluebeard's Castle di Bart\u00f3k all'Opera Omaha.\nVive a Vichita."}
{"id": "1503255", "revid": "1048993", "url": "https://it.wikipedia.org/wiki?curid=1503255", "title": "Zana Muhsen", "text": "Biografia.\nAll'et\u00e0 di 15 anni, insieme a sua sorella di 14, fu venduta dal padre e fatta sposare a un ragazzo yemenita, e trattenuta contro la sua volont\u00e0 in un piccolo villaggio dello Yemen per 8 anni. Nel 1988, grazie alle ricerche e alle pressioni della madre, che era all'oscuro della scelta del padre riguardo alle figlie, fu data loro la possibilit\u00e0 di tornare in Inghilterra, proposta che fu tuttavia rifiutata da Nadia, che decise di restare nello Yemen, per non essere costretta, come lo fu sua sorella Zana, a lasciare i suoi figli. Zana, infatti, divorziando, dovette rinunciare alla custodia di suo figlio Marcus, che tent\u00f2 con tutte le sue forze di riavere per poterlo crescere, cercando nello stesso momento di liberare sua sorella Nadia e i suoi figli: prima del 2000 ne aveva partoriti sei, pi\u00f9 volte a rischio della sua stessa vita.\nNel 1992 Zana Muhsen scrisse il libro \"Vendute\", in cui racconta la sua storia e quella di sua sorella, e nel 2000 \"Ti salver\u00f2!\", nel quale riferisce gli sforzi suoi e della madre per liberare Nadia, nel tentativo di far sapere al mondo la triste situazione dei bambini venduti, resi schiavi e sottoposti a continue violenze, ancora oggi, nel terzo millennio.\nNel 2015 Zana sul suo profilo Instagram ha annunciato che Nadia, i suoi figli e Marcus, hanno fatto ritorno nel Regno Unito."}
{"id": "1503258", "revid": "174925", "url": "https://it.wikipedia.org/wiki?curid=1503258", "title": "Cultura di Urnfield", "text": ""}
{"id": "1503259", "revid": "1516566", "url": "https://it.wikipedia.org/wiki?curid=1503259", "title": "Porta Cornelia", "text": "La Porta Cornelia era una delle porte che si aprivano nella cinta delle Mura aureliane di Roma. \nEra la pi\u00f9 settentrionale delle quattro porte sulla riva destra del Tevere, e si trovava probabilmente nei pressi del Ponte Elio (oggi ponte S. Angelo), nel punto dove iniziava l'antica via Cornelia che dal ponte seguiva all'incirca il tracciato dell'attuale Via della Conciliazione per proseguire oltre il colle Vaticano. Da qui si originava anche, seguendo per un breve tratto il fiume e poi piegando a destra dalle parti dell'attuale Porta Santo Spirito, la via Aurelia \"nova\", e la porta era infatti chiamata anche \u201cPorta Aurelia\u201d, circostanza che nel tempo ha creato non poca confusione con l'altra Porta Aurelia (l'attuale Porta San Pancrazio) da cui partiva la via Aurelia \"vetus\". Da non escludere che il nome di \u201cAurelia\u201d derivi non dalla via, ma piuttosto dal mausoleo di Adriano in cui erano sepolti molti rappresentanti della nobile \"gens Aurelia\". In epoca cristiana assunse il nome di \u201cPorta San Pietro\u201d, per la vicinanza con l'omonima basilica vaticana, la cui edificazione interruppe e di fatto soppresse il tratto iniziale della via Cornelia.\nSebbene sia scomparsa molto presto, la sua posizione \u00e8 abbastanza ben attestata, in quanto diversi documenti antichi la citano indirettamente come protetta dal torrione sporgente dal mausoleo di Adriano, il cui inglobamento nelle mura risale agli anni 401-403, quando l'imperatore Onorio inser\u00ec nella cerchia cittadina anche il colle Vaticano che gi\u00e0 l'imperatore Aureliano aveva dovuto escludere. Secondo alcune fonti potrebbe per\u00f2 risalire direttamente all'epoca aureliana, verso il 270, forse a difesa del ponte Elio che era collegato al mausoleo con due ali di muro. \nLe notizie sulla sua struttura originaria sono praticamente inesistenti e comunque molto incerte, ed anche l'aspetto successivo non \u00e8 chiaramente attestato. In un resoconto che \u00e8 rimasto della solenne cerimonia celebrata da papa Leone IV il 27 giugno 852 per l'inaugurazione delle mura leonine, si parla di una \u201cposterula\u201d, ma forse si riferisce ad un'apertura secondaria nelle immediate vicinanze, la posterula Sant'Angelo, probabilmente verso l'inizio di via della Conciliazione. Esistono comunque due antiche rappresentazioni della porta, una precedente al papa Alessandro VI (con architrave, immagini sacre e una croce) e l'altra successiva al suo restauro (ad arco, con bugnatura e merli), del 1493."}
{"id": "1503260", "revid": "74173", "url": "https://it.wikipedia.org/wiki?curid=1503260", "title": "Guerra russo-polacca (1792)", "text": ""}
{"id": "1503261", "revid": "119910933", "url": "https://it.wikipedia.org/wiki?curid=1503261", "title": "Ausind", "text": "L'Ausind S.p.A., abbreviazione di Ausiliari per l'Industria, \u00e8 stata la controllata dell'Ausimont (gruppo Montedison) operante nel settore della produzione e della commercializzazione degli ausiliari chimici per l'industria.\nStoria.\nOrigini.\nNacque ufficialmente nel 1982 e ricevette appunto in affitto, dalla stessa Ausimont, la gestione del settore delle resine, dei catalizzatori, degli idrosolfiti, dei silicati e della carbossimetilcellulosa. Nel 1985 la gestione di Ausind passer\u00e0, tramite la creazione della nuova societ\u00e0 Ateca, dall'Ausimont alla Montedison.\nIl confluimento in Enimont.\nQuest'ultima, nel 1988, conferir\u00e0 le attivit\u00e0 della controllata Ausind alla neonata societ\u00e0 Enimont (joint-venture tra ENI e Montedison). In seguito allo scandalo e al fallimento di quest'ultima (1991), le attivit\u00e0 passeranno interamente sotto il controllo dell'EniChem."}
{"id": "1503277", "revid": "159341", "url": "https://it.wikipedia.org/wiki?curid=1503277", "title": "Storia della serbia", "text": ""}
{"id": "1503281", "revid": "92723", "url": "https://it.wikipedia.org/wiki?curid=1503281", "title": "Esarcato apostolico di Istanbul", "text": ""}
{"id": "1503289", "revid": "149587", "url": "https://it.wikipedia.org/wiki?curid=1503289", "title": "Piazza Giovanni Verga (Catania)", "text": ""}
{"id": "1503291", "revid": "767487", "url": "https://it.wikipedia.org/wiki?curid=1503291", "title": "Propellerheads", "text": "I Propellerheads sono stati un duo inglese di musica elettronica, nato nel 1996 a Bath e composto da Will White e Alex Gifford.\nL'album di debutto del gruppo fu \"Decksandrumsandrockandroll\", del 1998, che mescolava le sonorit\u00e0 tipiche del big beat con influssi jazz e di musica classica. Dall'album vennero estratti diversi singoli, alcuni dei quali entrarono a far parte delle colonne sonore di alcuni film di successo, come \"Matrix\" (\"Spybreak\") e \"Tutti pazzi per Mary\" (\"History repeating\")."}
{"id": "1503299", "revid": "183483", "url": "https://it.wikipedia.org/wiki?curid=1503299", "title": "Oggetti non stellari", "text": ""}
{"id": "1503302", "revid": "92723", "url": "https://it.wikipedia.org/wiki?curid=1503302", "title": "Esarcato apostolico bizantino di Grecia", "text": ""}
{"id": "1503307", "revid": "1573940", "url": "https://it.wikipedia.org/wiki?curid=1503307", "title": "Cladomelea", "text": "Cladomelea \u00e8 un genere di ragni appartenente alla famiglia Araneidae.\nEtimologia.\nL'etimologia di questo genere non \u00e8 ben chiara: deriva dal greco ', \"kl\u00e0dos\", cio\u00e8 \"ramo, ramoscello\" e ', \"mel\u00e8a\", cio\u00e8 \"melo, melo cotogno\"; l'aspetto ricorderebbe uno spinoso ramo di melo, con accanto un \"frutto tondeggiante\", l'opistosoma.\nCaratteristiche.\nSono noti come ragni bolas per la forma dell'opistosoma rotondeggiante, bulboso a forma di pomo e con processi spinali vari. I due finti ocelli presenti sull'opistosoma di alcune specie servono per attirare le falene di cui sono ghiotti.\nDistribuzione.\nLe quattro specie oggi note di questo genere sono state reperite in Africa centrale e meridionale.\nTassonomia.\nDal 2004 non sono stati esaminati esemplari di questo genere.\nA marzo 2014, si compone di quattro specie:"}
{"id": "1503308", "revid": "125379819", "url": "https://it.wikipedia.org/wiki?curid=1503308", "title": "Luciano Bonanni", "text": " \u00c8 apparso in oltre un centinaio di film e fiction televisive tra il 1951 e il 1990.\nBiografia.\nDefinito da Enrico Montesano un \"caratterista efficace\", Bonanni inizia a prendere parte come generico a molti film girati nella capitale a partire dai primi anni cinquanta. Nel 1962 fa parte del cast della prima edizione della commedia musicale \"Rugantino\" di Garinei e Giovannini, nella quale interpreta il burinello; riprende poi lo stesso ruolo nell'edizione del 1978, in cui interpreta anche don Fulgenzio.\nNegli anni ottanta Bonanni inizia a diradare le proprie apparizioni; nel 1986 viene chiamato a interpretare se stesso nel suo ultimo film: \"Grandi magazzini\" di Castellano e Pipolo. Quindi, dopo una manciata di apparizioni televisive, conclude la propria carriera nel 1990.\nDoppiatori.\nNel corso della sua carriera, in alcune occasioni Bonanni \u00e8 stato doppiato. In particolare da:"}
{"id": "1503309", "revid": "767487", "url": "https://it.wikipedia.org/wiki?curid=1503309", "title": "Giurgeni", "text": "Giurgeni \u00e8 un comune della Romania di 1.541 abitanti, ubicato nel distretto di Ialomi\u021ba, nella regione storica della Muntenia."}
{"id": "1503310", "revid": "767487", "url": "https://it.wikipedia.org/wiki?curid=1503310", "title": "Topolino e il cervello in fuga", "text": "Topolino e il cervello in fuga (\"Runaway Brain\") \u00e8 un film del 1995 diretto da Chris Bailey. \u00c8 un cortometraggio animato della serie \"Mickey Mouse\", prodotto dalla Walt Disney Pictures e uscito negli Stati Uniti il 7 aprile 1995, distribuito dalla Buena Vista Pictures. Ha come protagonisti Topolino e Minni. Nel cortometraggio, Topolino \u00e8 disperato perch\u00e9 deve guadagnare i soldi per un regalo di anniversario per Minni. Si candida come assistente di laboratorio per il dottor Frankenollie, ma scopre che questi \u00e8 alla ricerca di un donatore per scambiare i cervelli con il mostro che ha creato. Animato da Andreas Deja, venne distribuito nel 1995 collegato a due film Disney, \"In viaggio con Pippo\" e \"Un ragazzo alla corte di Re Art\u00f9\".\nIl corto non \u00e8 mai stato distribuito in home video in Italia, ma nell'aprile del 1997 fu inserito nel film di montaggio direct-to-video \"I capolavori di Topolino\", senza i titoli di testa e di coda.\nTrama.\nMinni fa visita a Topolino mentre quest'ultimo sta giocando a un videogioco, ed \u00e8 sconvolta nello scoprire che egli ha dimenticato l'anniversario del loro primo appuntamento. A Topolino viene l'idea dell'ultimo minuto di portarla in un campo da minigolf per il loro anniversario e cos\u00ec le mostra un giornale di annunci, ma lei invece nota un annuncio per un viaggio alle Hawaii, che costerebbe 999,99 dollari e lo scambia per il regalo di Topolino. Topolino si affligge su come pu\u00f2 fare abbastanza soldi per il viaggio, Pluto gli mostra un annuncio per lavorare con uno scienziato di nome Dr. Frankenollie per una giornata di \"lavoro di tutto riposo\" che avrebbe pagato 999,99 dollari. Una volta raggiunta la casa dello scimmiesco Dr. Frankenollie, Topolino cade gi\u00f9 da una botola nel laboratorio di Frankenollie, dove il medico ha intenzione di scambiare il cervello di Topolino con quello del mostro Julius (una sorta di mostro di Frankenstein modellato su Gambadilegno). L'esperimento provoca un'esplosione che uccide Frankenollie, ma il trasferimento di cervelli \u00e8 un successo, perch\u00e9 la mente di Topolino finisce nel corpo del gigante Julius, e Julius prende il controllo del corpo di Topolino.\nLo stupido e folle Julius trova il portafoglio di Topolino e nota una foto di Minni, dalla quale viene subito colpito. Fugge dal laboratorio e trova Minni mentre fa shopping per i costumi da bagno. Topolino arriva nel corpo di Julius per salvare Minni, ma lei scambia Topolino per un mostro e chiama aiuto finch\u00e9 Topolino non la convince. Julius continua a inseguire Minni, portando ad una battaglia tra Topolino e Julius durante la quale i due atterrano su una linea telefonica e vengono fulminati, il che fa s\u00ec che le loro menti tornino nei loro corpi originali. Topolino riesce a legare Julius con una corda in cima a un edificio alto e a salvare Minni, e i due viaggiano alle Hawaii insieme su un gommone trainato da Julius che nuota dietro alla foto di Minni nel portafoglio di Topolino, che \u00e8 collegato a una canna da pesca.\nDistribuzione.\nIl film venne presentato fuori concorso al Festival di Cannes 1996. Venne distribuito per la prima volta il 7 aprile 1995 allegato a \"In viaggio con Pippo\", e poi in Nord America l'11 agosto dello stesso anno con \"Un ragazzo alla corte di re Art\u00f9\". Il cortometraggio avrebbe dovuto essere redistribuito con \"La carica dei 101 - Questa volta la magia \u00e8 vera\", che era stato inviato ai cinema con il corto allegato nel 1996, ma la Disney chiese ai proprietari dei cinema di tagliare il cortometraggio da tutte le stampe e di sostituirlo con trailer per i prossimi film Disney, tra cui \"Hercules\" e \"George re della giungla...?\". Nel luglio 1997, la Disney decise di allegarlo a \"George re della giungla...?\". Venne anche distribuito nelle sale cinematografiche del Regno Unito con \"Lilo &amp; Stitch\" nel 2002.\nIl corto \u00e8 stato nominato all'Oscar al miglior cortometraggio d'animazione, ma perse a favore del cortometraggio \"Una tosatura perfetta\" di Wallace e Gromit.\nData di uscita.\nLe date di uscita internazionali sono state:\nEdizione italiana.\nIl doppiaggio italiano del corto venne effettuato dalla Royfilm. Il corto rappresenta, insieme alle apparizioni in \"In viaggio con Pippo\", l'ultima interpretazione di Gaetano Varcasia nel ruolo di Topolino, da lui doppiato fin dal 1988. In seguito Varcasia \u00e8 stato sostituito stabilmente da Alessandro Quarta, che aveva gi\u00e0 cominciato a doppiare il personaggio l'anno precedente in alcuni corti inclusi nelle VHS."}
{"id": "1503315", "revid": "287204", "url": "https://it.wikipedia.org/wiki?curid=1503315", "title": "Grindu (Ialomi\u021ba)", "text": "Grindu \u00e8 un comune della Romania di 2.177 abitanti, ubicato nel distretto di Ialomi\u021ba, nella regione storica della Muntenia.\nEtimologia.\nIl nome Grindu deriva dal sostantivo \"grind\" che in B\u0103r\u0103gan significa qualsiasi piccola elevazione di terra nella pianura (dalla gloria : \"grendu\"). Il nome \u00e8 dovuto al fatto che il focolare del villaggio si trova su una striscia di terra un po' 'pi\u00f9 alta rispetto all'ambiente circostante.\nStoria.\nAlla fine del XIX secolo, il comune faceva parte della rete C\u00e2mpul della contea di Ialomi\u021ba e consisteva nei villaggi di Grindu e Grinda\u0219i , con una popolazione di 2883 abitanti. Nel comune c'erano due chiese e tre scuole - una per ragazzi e una per ragazze a Grindu, e una mista a Grinda\u0219i - con 139 studenti (di cui 60 ragazze). Nel 1925, l'annuario Socec registra il comune nella rete Urziceni della stessa contea, con 2559 abitanti; il villaggio di Grinda\u0219i si separ\u00f2 e divenne la residenza di un comune indipendente. \nNel 1950 il comune pass\u00f2 all'amministrazione del distretto di Urziceni dalla regione di Ialomi\u021ba , quindi (dopo il 1952) dalla regione di Ploie\u0219ti e (dopo il 1956) dalla regione di Bucarest . Nel 1968, il comune torn\u00f2 nella contea di Ialomi\u021ba , ristabilita. \nStorico.\nNel comune di Grindu si trova la chiesa \"dell'Ascensione del Signore\" , situata all'interno dell'ex CAP e costruita tra il 1838-1842 dal grande culto Ispas F\u0103g\u0103r\u0103\u0219anu, un edificio considerato un monumento storico di architettura di interesse nazionale."}
{"id": "1503319", "revid": "767487", "url": "https://it.wikipedia.org/wiki?curid=1503319", "title": "Grivi\u021ba (Ialomi\u021ba)", "text": "Grivi\u021ba \u00e8 un comune della Romania di 3.304 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 3 villaggi: Grivi\u021ba, Smirna, Traian."}
{"id": "1503323", "revid": "767487", "url": "https://it.wikipedia.org/wiki?curid=1503323", "title": "Gura Ialomi\u021bei", "text": "Gura Ialomi\u021bei \u00e8 un comune della Romania di 2.875 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di 2 villaggi: Gura Ialomi\u021bei e Luciu.\nGura Ialomi\u021bei, gi\u00e0 amministrativamente parte del comune di Mihail Kog\u0103lniceanu, \u00e8 divenuto comune autonomo nel 2005."}
{"id": "1503324", "revid": "287204", "url": "https://it.wikipedia.org/wiki?curid=1503324", "title": "Gura Ialomitei", "text": ""}
{"id": "1503325", "revid": "1573940", "url": "https://it.wikipedia.org/wiki?curid=1503325", "title": "Cnodalia", "text": "Cnodalia \u00e8 un genere di ragni appartenente alla famiglia Araneidae.\nEtimologia.\nIl nome deriva dal greco , \"kn\u00f2don\", cio\u00e8 \"gancio, stiletto, artiglio\", in quanto \u00e8 provvisto di un lungo artiglio sul primo e sul secondo tarso che utilizza per afferrare e trattenere le prede.\nDistribuzione.\nLe quattro specie oggi note di questo genere sono state rinvenute in Asia orientale: la \"C. harpax\" \u00e8 stata reperita a Sumatra e in Giappone, le altre tre sono endemiche della Cina.\nTassonomia.\nA maggio 2011, si compone di quattro specie:"}
{"id": "1503326", "revid": "767487", "url": "https://it.wikipedia.org/wiki?curid=1503326", "title": "Ion Roat\u0103 (Ialomi\u021ba)", "text": "Ion Roat\u0103 \u00e8 un comune della Romania di 3.553 abitanti, ubicato nel distretto di Ialomi\u021ba, nella regione storica della Muntenia.\nIl comune \u00e8 formato dall'unione di due villaggi: Bro\u0219teni e Ion Roat\u0103."}
{"id": "1503328", "revid": "114967655", "url": "https://it.wikipedia.org/wiki?curid=1503328", "title": "Mike Delfino", "text": "Michael \"Mike\" Delfino \u00e8 un personaggio della serie televisiva \"Desperate Housewives\".\nPersonaggio.\nMike \u00e8 un uomo dal carattere deciso, viene spesso sottolineato il suo lato introverso, infatti inizialmente non socializzava molto con gli altri, anche se alla fine stringer\u00e0 un buon rapporto di amicizia con gli abitanti del quartiere, specialmente con Carlos Solis, che per un breve periodo sar\u00e0 suo coinquilino. Mike \u00e8 gentile e corretto nei confronti degli altri, cerca sempre di essere leale e non sopporta le persone disoneste, inoltre \u00e8 anche sensibile e altruista, nonostante tutto per\u00f2 dimostra di avere dei problemi di autocontrollo, che spesso lo spingono a gesti estremi. Fa l'idraulico di professione, inoltre suona bene la chitarra. Nel corso della serie ha avuto delle storie sentimentali con tre abitanti del quartiere (Susan Mayer, Edie Britt e Katherine Mayfair) ma la sua vera amata fino alla fine della serie rimarr\u00e0 Susan, con la quale avr\u00e0 un bambino, Maynard detto M.J.All'inizio della serie ha vissuto al 4356 di Wisteria Lane, e al 4353 dopo il matrimonio con Susan.\nTrama.\nMike ha vissuto un'infanzia difficile a causa del padre, che picchiava sempre la madre, le cose si fecero pi\u00f9 difficili quando venne arrestato per aver ucciso un suo collega di lavoro, Mike e la madre si trasferirono dal nonno Maynard, la gente iniziava a guardare male Mike visto che ai loro occhi era solo il figlio di un assassino. Nel periodo dell'adolescenza Mike inizi\u00f2 a frequentare delle cattive compagnie, come Deidre Taylor, una ragazza che lo spinse nel tunnel della droga: i due facevano uso di sostanze stupefacenti, e le rivendevano, Mike si tir\u00f2 fuori dal giro mentre Deidre continu\u00f2, la ragazza si mise in affari con un poliziotto corrotto che prendeva parte del guadagno, l'agente inizi\u00f2 ad abusare della ragazza, Mike prese le sue difese e dopo una colluttazione lo uccise. Mike fin\u00ec in prigione non dicendo la verit\u00e0 per non mettere Deidre nei guai, dopo aver scontato del tempo in prigione Mike si sposa, ma la moglie muore prematuramente. Deidre scompare, e il padre, Noah Taylor, chiede a Mike di indagare trasferendosi a Wisteria Lane.\nStoria.\nPrima stagione.\nMike Delfino si trasferisce al 4356 di Wisteria Lane nell'episodio pilota, presentandosi come un idraulico, e attirando l'attenzione di molte donne del quartiere, soprattutto Edie Britt e Susan Mayer. Bench\u00e9 sia venuto a Wisteria Lane con l'intento di indagare sulla sparizione di Deidre, inevitabilmente finisce con l'innamorarsi di Susan, con la quale intraprende una relazione. Mike scopre che Deidre \u00e8 morta, i sospetti portano al suo vicino di casa, Paul Young, dunque lo porta in un luogo isolato per ucciderlo ma Paul confessa che a uccidere Deidre \u00e8 stata la sua defunta moglie, Mary Alice, Deidre aveva venduto ai coniugi suo figlio per avere denaro cos\u00ec da acquistare altra droga, Mary Alice la uccise quando Deidre si present\u00f2 da loro per riprendersi il figlio Zach. Mike \u00e8 incredulo in quanto Zach \u00e8 suo figlio biologico nato da una precedente relazione fra lui e Deidre, dunque risparmia la vita a Paul dato che ha cresciuto suo figlio.\nSeconda stagione.\nMike confessa a Susan che Zach \u00e8 suo figlio, poi la lascia quando scopre che Susan aveva esortato Zach ad abbandonare la citt\u00e0 per tenerlo lontano da sua figlia Julie per la quale provava una certa ossessione. A Noah rimane poco da vivere quindi Mike convince Paul a lasciare a Zach il permesso di frequentare suo nonno, in caso contrario Noah avrebbe potuto fare del male a Paul colpevole di aver nascosto il cadavere di Deidre. Mike e Susan sono ancora innamorati l'uno dell'altra, cosa che diventa evidente quando Mike prende le difese della donna quando lei e il suo nuovo fidanzato hanno un acceso alterco per la strada. Quando Edie d\u00e0 fuoco alla casa di Susan, Mike la invita a vivere da lui, ma l'ex marito Karl, desideroso di riconquistare la moglie, le compra una casa, e questo lo porter\u00e0 a prendere a pugni Karl accusandolo di voler comprare e manipolare Susan. Quest'ultima decide di tornare con Mike, inoltre gli consiglia di andare da un suo amico dentista, Orson Hodge, dato che Karl gli aveva scheggiato un dente. Orson si sente a disagio in presenza di Mike, il quale ha la strana sensazione di conoscerlo. Orson investe Mike con la sua auto, proprio quando l'uomo stava per chiedere a Susan di sposarlo.\nTerza stagione.\nDopo sei mesi di coma sotto osservazione all'ospedale perdendo i ricordi degli ultimi due anni, Edie inizier\u00e0 a corteggiarlo, lei e Mike si metteranno insieme, specialmente perch\u00e9 non desidera pi\u00f9 avere a che fare con Susan dopo aver saputo che, poco prima che Mike si risvegliasse, aveva iniziato a frequentare un altro uomo, Ian. Edie lascer\u00e0 Mike quando verr\u00e0 arrestato, essendo accusato dell'omicidio di Monique Poulier, che aveva scritto sulla mano il numero di telefono di Mike. Su esortazione di Susan, Gabrielle chiede a Zach di pagargli la cauzione avendo ereditato tutti i soldi di Noah dopo la morte di quest'ultimo. Per far fronte alle spese di casa, Mike accetta di prendere il suo vicino di casa, Carlos Solis, come coinquilino. Seguendo un programma di ipnoterapia inizia a ricordare Susan e l'amore che provava per lei, inoltre rammenta di quando conobbe Monique, la quale aveva il suo numero di telefono per un lavoro di idraulica, inoltre rammenta che poco dopo la morte della donna vide Orson in casa sua mentre era intento ad occultare il cadavere di Monique. Mike capisce di aver fatto uno sbaglio a lasciare Susan, quindi lui e Ian iniziano a rivaleggiare per lei, ma Ian alla fine si metter\u00e0 da parte comprendendo che Susan ama Mike in un modo in cui non amer\u00e0 mai lui. Mike e Susan finalmente tornano insieme e riusciranno a sposarsi con una cerimonia privata.\nQuarta stagione.\nAdam Mayfair annuncer\u00e0 a Mike e Susan che quest'ultima \u00e8 incinta. Purtroppo Mike avr\u00e0 problemi di dipendenza dalla droga, a causa del danno fisico e emotivo dovuto al coma, inoltre lavora molto per dare a Susan e al bambino un buon tenore di vita, avendo preso atto che per un umile idraulico non \u00e8 facile mettere su famiglia in un quartiere borghese come quello di Wisteria Lane, sar\u00e0 compito di Orson dargli gli anti-dolorifici. Susan, con la minaccia di lasciarlo e di non fargli vedere il bambino, lo costringer\u00e0 a ricoverarsi in una clinica di riabilitazione. Quando uscir\u00e0 dalla clinica si scuser\u00e0 con Orson per averlo messo nella posizione di dargli le pillole mettendo a rischio il suo lavoro, ma Orson sentendosi in colpa avendolo investito lui causando il coma e la dipendenza da farmaci, inizia a soffrire di sonnabilusmo, durante il quale Julie ascolta la sua confessione riferendo tutto a Mike, che confrontandosi con Orson si fa rivelare che lo aveva investito perch\u00e9 lo poteva collegare alla morte di Monique, che era stata uccisa dalla madre di Orson, Gloria, infatti lui voleva solo coprire sua madre. Mike lo perdoner\u00e0, poi Susan dar\u00e0 alla luce il loro bambino, Maynard James (M.J.).\nQuinta stagione.\nIn un flashforward di cinque anni si scopre che lui e Susan hanno divorziato dopo alcuni problemi causati da un incidente automobilistico che ha causato la morte di una donna con la sua bambina con Susan al volante dell'auto, le quali che si scoprono essere moglie e figlia del nuovo marito di Edie, Dave Williams. Durante questa stagione Mike avr\u00e0 una relazione con Katherine Mayfair, che si concluder\u00e0 nell'ultimo episodio, quando, aspettando l'aereo con lei per andare a Las Vegas a sposarsi, scopre che Dave vuole uccidere Susan e il loro figlio, cos\u00ec corre da loro lasciando Katherine da sola in aeroporto.\nMike arriva in tempo, travolgendo Dave con la sua auto, e dopo aver riabbracciato Susan e suo figlio MJ, d\u00e0 un appassionato bacio alla sua ex moglie.\nSesta stagione.\nAll'inizio della sesta stagione, scopriamo subito che la donna che lui sposa \u00e8 Susan. Per molto tempo Katherine dar\u00e0 il tormento a lui e alla famiglia non avendo accettato che Mike l'abbia lasciata per Susan, il tutto sfocia nella follia fino a quando Katherine non viene internata in una clinica. Susan scopre che Mike ha enormi debiti perch\u00e9 non si \u00e8 fatto pagare dai clienti con problemi economici. L'uomo chiede un grosso prestito a Carlos, ma neanche questo riuscir\u00e0 a sanare la grave situazione in cui versano i Delfino, che sono cos\u00ec costretti ad optare per una scelta drastica: affittare la casa, il nuovo affittuario \u00e8 Paul Young. \nSettima stagione.\nSusan e Mike vanno a vivere insieme a MJ in un modesto motel, Mike dopo aver scoperto che Susan lavorava in un sito dove si esibiva in camicia da notte pur di racimolare i soldi per far fronte ai debiti, accetta un lavoro fuori citt\u00e0 che lo terr\u00e0 lontano per molti mesi, dato l'ottimo salario che ricever\u00e0. Si vedr\u00e0 costretto a tornare dalla famiglia prima del previsto dato che Susan star\u00e0 male avendo bisogno di un trapianto di rene, inoltre Zach finir\u00e0 col sperperare tutti i suoi soldi nell'alcool e nella droga, quindi Paul e Mike lo rinchiudo in un centro per tossicodipendenti. Susan ricever\u00e0 il rene da Beth, la moglie di Paul, la quale si sparer\u00e0 alla testa, successivamente, Paul viene arrestato, ma non prima che ceda la casa a Mike e Susan, che ora possono rientrarvi insieme al figlio.\nOttava stagione.\nNel quartiere fa il suo arrivo un nuovo vicino, Ben Faulkner, un architetto che propone a Mike un lavoro, purtroppo Ben si ritrova pieno di debiti e decide di rivolgersi a uno strozzino nonostante Mike glielo sconsigli. La ragazza di Ben, Ren\u00e9e, paga il debito, ma lo strozzino inizia a perseguitarla, Mike lo prende a pugni e lo fa allontanare, successivamente l'uomo si ripresenta nel quartiere e spara a Mike uccidendolo di fronte agli occhi di Susan.\nApparizioni successive.\nNell'episodio successivo alla morte di Mike, viene celebrato il suo funerale al quale prendono parte la famiglia, gli amici e i vicini, a dimostrazione di come Mike fosse ben voluto da tutti, inoltre Susan, Lynette e Gabrielle, pensano a dei ricordi passati con lui: Gabrielle ripensa a quando Mike and\u00f2 a trovare suo marito Carlos nel centro di recupero per alcolisti visto che anche Mike ebbe la stessa esperienza, Gabrielle si sent\u00ec a disagio per via del fatto che Carlos stava meglio in compagnia di Mike piuttosto che con la sua, ma Mike le fece capire che Carlos provava inadeguatezza per via della moglie a causa del fatto che sentiva di non poterla accontentare come aveva sempre fatto finora.Lynette pensa a quando lei e suo marito Tom si sono separati e Mike lo aiut\u00f2 a portare via la sua roba da casa, Lynette disse a Mike che era giusto che lei e Tom si allontanassero, ma Mike la contradd\u00ec dicendo che era una pessima idea perch\u00e9 la lontananza non fa altro che aumentare la distanza emotiva fra due persone e non il contrario, rimproverando se stesso per aver divorziato da Susan la prima volta, e consigliando a Lynette di combattere per il suo matriminio.Susan ripensa al loro primo matrimonio, alla loro prima notte da sposati, poi ripensa a quando Mike stipul\u00f2 una polizza sulla vita; infine ricorda un giorno in cui lei, Mike e M.J. andarono a mangiare in un fast food e M.J. chiese ai genitori come fosse il paradiso, e Mike rispose che per lui il paradiso \u00e8 stare insieme al figlio e alla moglie.\nNell'ultimo episodio, quando Susan e i suoi figli lasciano per sempre Wisteria Lane, si vedono alcune delle persone morte nel corso della serie, prima tra tutte Mike, come per dire che veglier\u00e0 sempre sulla sua famiglia."}
{"id": "1503331", "revid": "124865683", "url": "https://it.wikipedia.org/wiki?curid=1503331", "title": "Giovanni Saccenti", "text": "Biografia.\nTra gli attori a cui ha prestato la voce, si ricordano Ned Glass in \"Intrigo internazionale\" (1959) di Alfred Hitchcock e Arthur O'Connell in \"Operazione sottoveste\" (1959) di Blake Edwards.\nHa prestato la voce anche a personaggi minori di alcuni classici Disney come \"Alice nel Paese delle Meraviglie\" (1951), \"Lilli e il vagabondo\" (1955) e \"La spada nella roccia\".\nEra il marito della doppiatrice Maria Saccenti."}
{"id": "1503333", "revid": "287204", "url": "https://it.wikipedia.org/wiki?curid=1503333", "title": "Ion Roata", "text": ""}
{"id": "1503336", "revid": "1573940", "url": "https://it.wikipedia.org/wiki?curid=1503336", "title": "Coelossia", "text": "Coelossia \u00e8 un genere di ragni appartenente alla famiglia Araneidae.\nDistribuzione.\nLe due specie oggi note di questo genere sono state rinvenute in Africa, (Sierra Leone, Madagascar e isole Mauritius).\nTassonomia.\nDal 1903 non sono stati esaminati esemplari di questo genere.\nA dicembre 2013, si compone di due specie:"}
{"id": "1503338", "revid": "123191712", "url": "https://it.wikipedia.org/wiki?curid=1503338", "title": "Team Bondi", "text": "Team Bondi \u00e8 stata un'azienda australiana dedita allo sviluppo di videogiochi, fondata da Brendan McNamara nel 2003 e fallita nel 2011.\nStoria.\nTeam Bondi venne fondato nel maggio del 2003 dall'australiano Brendan McNamara; la compagnia, con sede nella citt\u00e0 di Sydney (Australia), era inizialmente composta da cento dipendenti ed era legata a filo doppio con la statunitense Rockstar Games.\nNel febbraio del 2004 Team Bondi inizi\u00f2 lo sviluppo del videogioco \"L.A. Noire\", uscito poi nel maggio del 2011 in seguito ad una lavorazione molto travagliata.\nVista la scarsa organizzazione di Team Bondi, che nel frattempo si era ridotto a sole trentacinque persone, Rockstar Games decise di abbandonarlo nel luglio del 2011; tre mesi pi\u00f9 tardi l'azienda annunci\u00f2 il fallimento a causa dei troppi debiti accumulati durante i sette anni di sviluppo di \"L.A. Noire\".\nControversie.\nDopo il fallimento di Team Bondi nell'ottobre del 2011, emersero dettagli preoccupanti sulle condizioni e gli orari di lavoro a cui erano sottoposti i dipendenti, i quali accusarono i loro supervisori di aver usato la tecnica del \"crunch\", che consiste nel rinchiudere in ufficio gli sviluppatori fino al compimento di un determinato obiettivo."}
{"id": "1503342", "revid": "110157", "url": "https://it.wikipedia.org/wiki?curid=1503342", "title": "McAfee", "text": "McAfee \u00e8 un'azienda che si occupa di sicurezza informatica che ha sede a Santa Clara, California, fondata da John McAfee. Dal 2011 al 2017 \u00e8 stata propriet\u00e0 della Intel.\nNel 2018 Intel possiede il 49% del capitale azionario di McAfee, le restanti quote sono possedute da TPG Capital e Thoma Bravo.\nMcafee compete nell'industria degli antiVirus contro Avira, Eset, F-Secure, Kaspersky, Panda Security, Sophos e Symantec tra gli altri.\nStoria.\nL'azienda \u00e8 stata creata nel 1987 con il nome di McAfee Associates, dal nome del suo fondatore John McAfee; questo marchio non \u00e8 riuscito a imporsi oltre il mercato statunitense fino alla fusione nel 1997 tra McAfee Associates e Network General, specializzata in analisi delle reti informatiche. Nell'estate del 1997 un'ulteriore fusione con Dr. Solomon's Software ha permesso l'acquisizione di un laboratorio sito a Aylesbury, Regno Unito, per lo studio del motore per l'antivirus. Nel 2000 il suo McAfee VirusScan aveva 50 milioni di utenti registrati ed era il prodotto per eccellenza nel suo genere in ambiente Windows e OS/2.\nL'acquisizione di Trusted Information System (TIS), compagnia dedicata allo sviluppo del firewall, ha consentito a McAfee di farsi conoscere anche per lo sviluppo del firewall. Nell'aprile 2003 l'acquisizione di IntruVert Networks ha consentito il potenziamento del modulo IPS (Intrusion Prevention System) del firewall, software in grado di evitare le intrusioni nei computer collegati in rete.\nIl 5 aprile 2006 Mcafee ha lanciato il suo nuovo programma integrato con il pacchetto Internet Security Mcafee SiteAdvisor, uno strumento in grado di analizzare i siti nei quali si naviga e in grado di avvertire l'utente se il sito che si sta visitando \u00e8 in regola, di medio rischio o potenzialmente pericoloso e infetto da virus di tutti i tipi.\nIl 19 agosto 2010 Intel ha avviato l'acquisto della societ\u00e0 per 7,8 miliardi di dollari.. Nel 2017 la McAfee \u00e8 tornata indipendente."}
{"id": "1503351", "revid": "647919", "url": "https://it.wikipedia.org/wiki?curid=1503351", "title": "Sailor Moon Sailorstars", "text": ""}
{"id": "1503354", "revid": "110157", "url": "https://it.wikipedia.org/wiki?curid=1503354", "title": "Taiwan Beer (pallacanestro)", "text": "Taiwan Beer (\u53f0\u7063\u5564\u9152) \u00e8 una squadra di pallacanestro di Taiwan, che gioca nella Super Basketball League."}
{"id": "1503355", "revid": "180559", "url": "https://it.wikipedia.org/wiki?curid=1503355", "title": "Ion Roat\u0103", "text": "Di origini contadine, venne eletto al cosiddetto \"Divanul Ad-hoc\" moldavo come rappresentante dell'allora Distretto di Putna. Roat\u0103 fu un accanito sostenitore dell'unione dei Principati danubiani ed appoggi\u00f2 la nomina a Principe di Moldavia di Alexandru Ioan Cuza, suo personale amico, del quale caldeggi\u00f2 successivamente anche l'elezione a Principe di Valacchia per consentire di fatto l'unione dei due principati.\nRoat\u0103 \u00e8 noto inoltre per essere stato uno dei sostenitori della riforma agraria in Moldavia prima ed in tutta la Romania poi."}
{"id": "1503358", "revid": "729019", "url": "https://it.wikipedia.org/wiki?curid=1503358", "title": "Cardiomiopatia dilatativa", "text": "La cardiomiopatia dilatativa (detta anche miocardiopatia dilatativa e in passato miocardiopatia congestizia) \u00e8 una condizione patologica del cuore che si manifesta con la dilatazione ventricolare e la compromissione della funzione sistolica.\nEpidemiologia.\nTale cardiomiopatia si riscontra su 5-8 persone su 100.000 individui all'anno ma il numero in realt\u00e0 dovrebbe essere leggermente superiore perch\u00e9 non tutti i casi vengono segnalati. Colpisce tutte le fasce d'et\u00e0, con una prevalenza del sesso maschile.\nEziologia.\nLa cardiomiopatia dilatativa pu\u00f2 essere secondaria a diverse condizioni. Negli USA la pi\u00f9 comune \u00e8 la coronaropatia diffusa con conseguente danno ischemico del miocardio.\nIn altri casi il danno miocardico pu\u00f2 derivare da deficit alimentari (beriberi, kwashiorkor), malattie endocrine (diabete mellito, malattie della tiroide, feocromocitoma), agenti infettivi (batteri, rickettsie, virus, protozoi, elminti): un esempio \u00e8 la miocardiopatia di Chagas.\nAnche agenti farmacologici (chemioterapia) o sostanze tossiche, ad esempio l'etanolo (miocardiopatia alcolica) o la cocaina, possono essere responsabili di cardiomiopatia dilatativa.\nNei molti casi in cui non \u00e8 possibile risalire a una causa evidente si ricade nella definizione di \"cardiomiopatia dilatativa idiopatica\". Questa forma deriva da alterazioni muscolari intrinseche al muscolo cardiaco, geneticamente determinate (in maniera sporadica o con trasmissione familiare, coinvolgenti il solo muscolo cardiaco o anche altri tessuti muscolari dell'organismo). Diversamente dalla cardiomiopatia ipertrofica i geni coinvolti corrispondono a proteine del citoscheletro e non del sarcomero.\nDa recenti studi \u00e8 emerso che i soggetti che presentano un numero estremamente frequente di extrasistole (molte migliaia al giorno) possono sviluppare una forma di cardiomiopatia dilatativa. In questi casi, riducendo o annullando il numero delle extrasistole (ad esempio tramite ablazione radioelettrica) si assiste, nella totalit\u00e0 dei casi, a una progressiva regressione della cardiomiopatia.\nProfilo clinico.\nLa sintomatologia \u00e8 variabile. I pazienti possono essere asintomatici o presentare sintomi di insufficienza cardiaca congestizia di diversa gravit\u00e0. Tali sintomi includono dispnea, ortopnea, cardiopalmo e precordialgie aspecifiche. Nelle fasi tardive si apprezzeranno edemi agli arti inferiori, epatomegalia e altri sintomi di scompenso cardiaco destro.\nAll\u2019esame morfologico si apprezza dilatazione delle quattro camere cardiache. Spesso la dilatazione interessa principalmente il ventricolo sinistro, ma nelle fasi tardive della malattia anche il ventricolo destro viene inevitabilmente coinvolto; ci\u00f2 porta di conseguenza ad uno stato di scompenso cardiaco globale. Gli spessori parietali possono essere ispessiti, nella norma o diminuiti. La presenza di pareti con spessori ridotti \u00e8 un fattore prognostico sfavorevole, mentre l\u2019ispessimento delle pareti svolgerebbe un ruolo compensatorio, volto a ridurre lo stress parietale. L\u2019apparato valvolare \u00e8 in genere normale, bench\u00e9 la dilatazione delle camere causi una dilatazione dell\u2019anulus con conseguente instaurazione di insufficienze valvolari a carico della tricuspide e/o della mitrale. Si possono apprezzare trombi murali, specialmente in area apicale, che possono causare un\u2019embolia sistemica; di conseguenza aumenta il rischio di ictus e di infarti mesenterici. La contrattilit\u00e0 ventricolare \u00e8 ridotta. Ci\u00f2 permette l\u2019instaurarsi di una disfunzione sistolica. Le arterie coronarie in genere sono normali. Dato che la cardiopatia ischemica si manifesta come una cardiomiopatia dilatativa la coronarografia permette di fare diagnosi differenziale tra le due patologie. L\u2019interessamento preferenziale del ventricolo destro deve far sospettare la displasia aritmogena del ventricolo destro. All\u2019esame istologico si avr\u00e0 ipertrofia miocitaria con fibrosi interstiziale di grado variabile. I pazienti affetti da cardiomiopatia dilatativa possono presentare infarti miocardici senza per\u00f2 una cicatrice ben definita a causa della marcata fibrosi miocardica.\nEsami.\nEsistono vari esami, tutti utili per comprendere meglio sia il danno, sia eventuali altri danni collaterali.\nPrognosi.\nLa prognosi \u00e8 caratterizzata da progressivo deterioramento, che a seconda dell'eziologia pu\u00f2 essere pi\u00f9 o meno reversibile, almeno nelle forme iniziali (come secondario ad alcool e cocaina). Molto spesso si giunge al trapianto cardiaco.\nTerapia.\nIl trattamento \u00e8 mirato all'insufficienza cardiaca.\nIl trattamento base consiste nella somministrazione di diuretici, inibitori dell'enzima di conversione dell'angiotensina, sartani e bloccanti dei recettori betaadrenergici.\nNei casi di cardiopatia dilatativa da valvulopatia aortica / mitralica, eseguendo la sostituzione valvolare prima dell'irreversibilit\u00e0 della cardiopatia, si assiste spesso ad una riduzione dei diametri e dei volumi del cuore, ed a un aumento della frazione di eiezione.\nIl trapianto cardiaco si impone nei casi pi\u00f9 gravi per salvare la vita alla persona. Un dispositivo intracardiaco per la terapia di risincronizzazione dell'attivit\u00e0 elettrica del cuore (ICD - CRT) pu\u00f2 essere impiantato per risolvere l'aritmia secondaria alla cardiomiopatia e/o per accompagnare il paziente durante l'attesa del trapianto cardiaco."}
{"id": "1503360", "revid": "2210401", "url": "https://it.wikipedia.org/wiki?curid=1503360", "title": "Lee Myung-bak", "text": "Ha iniziato il suo mandato il 25 febbraio 2008. \u00c8 membro del Grande Partito Nazionale (), di tendenza conservatore.\nIl 5 ottobre 2018 \u00e8 stato condannato a 15 anni di reclusione.\nIl 29 ottobre 2020 La Corte Suprema sudcoreana gli ha confermato la condanna a 17 anni per corruzione.\nInizi.\nNacque il 19 dicembre 1941 a Osaka, in Giappone, dove suo padre lavorava come massaio. Nel 1945, dopo la liberazione, la sua famiglia ritorn\u00f2 in Corea e si stabil\u00ec a Pohang.\nStudi\u00f2 amministrazione di impresa nella Universit\u00e0 di Seul. In quel periodo partecip\u00f2 alle manifestazioni di protesta contro la normalizzazione dei rapporti tra la Corea del Sud e il Giappone, portata a termine dal Presidente Park Chung-Hee nel 1965.\nCarriera nel mondo dell'impresa.\nNel 1965 entr\u00f2 nella multinazionale Hyundai dove si avvicin\u00f2 al fondatore della compagnia Chung Ju-Yung, che lo nomin\u00f2 quadro nel 1977. Invest\u00ec anche nel settore immobiliare e fece fortuna grazie all'esplosione dei prezzi immobiliari dagli anni settanta agli anni novanta.\nNegli anni ottanta, si avvicin\u00f2 ai capi politici della regione come Jiang Zemin o Michail Gorba\u010d\u00ebv.\nNel 1988, fu nominato presidente della Hyundai Engineering, che gi\u00e0 contava 160.000 dipendenti nel mondo. Si dimise nel 1992, dopo 27 anni di carriera.\nCarriera nel mondo politico.\nNel 1992 fu eletto deputato e dal 2002 al 2006 fu sindaco di Seul. Il suo mandato \u00e8 stato caratterizzato da opere pubbliche di urbanistica.\nIl 19 dicembre 2007 \u00e8 stato eletto Presidente della Corea del Sud con pi\u00f9 del 50% dei voti (contro il 26% del suo avversario).\nI servizi segreti della Corea del Sud (NIS) sono usati per influenzare i voti degli elettori a favore dei conservatori. Nel 2016, durante il processo sul ruolo dei servizi segreti nelle elezioni presidenziali del 2012, il tribunale ha riconosciuto che dalla presidenza di Lee Myung-bak, la NIS \u00e8 stata direttamente coinvolta nella manipolazione dell'opinione pubblica sudcoreana attraverso le \"ONG\" conservatrici: \"Un agente di nome Park, che faceva parte del team di guerra psicologica della NIS, ha sostenuto e supervisionato le attivit\u00e0 delle organizzazioni conservatrici di destra e delle organizzazioni giovanili orientate a destra. \nCondanna per corruzione.\nSuo fratello maggiore Lee Sang-deuk, un deputato del partito Saenuri, \u00e8 stato arrestato nel luglio 2012 per aver ricevuto 600 milioni di won dai presidenti di due banche di risparmio in difficolt\u00e0, Solomon Savings Bank e Mirae Savings Bank, tra il 2007 e il 2011. In cambio, ha promesso di evitare audit e sanzioni. Secondo il giudice che ha ordinato il suo arresto: \"I crimini di Lee sono stati stabiliti e c'\u00e8 un fondato timore che il sospetto stia cercando di distruggere le prove, dato il suo status e la sua influenza politica.\n38 Il deputato Chung Doo-un \u00e8 anche sotto inchiesta per aver ricevuto tangenti dal CEO della Solomon Savings Bank nel 2007. Questo denaro potrebbe essere stato in parte utilizzato per la campagna presidenziale di Lee Myung-bak.\nSecondo la giustizia sudcoreana, il gruppo Samsung lo ha pagato sei miliardi di won (4,5 milioni di euro) per comprare la grazia presidenziale concessa nel 2009 al suo presidente Lee Kun-hee, che era stato condannato alla libert\u00e0 vigilata per evasione fiscale.\nIl 22 marzo 2018 \u00e8 stato emesso un mandato d'arresto nei suoi confronti. \u00c8 accusato di aver ricevuto un totale di pi\u00f9 di 8 milioni di euro in tangenti, date da varie aziende, ma anche dai suoi ex servizi segreti. \u00c8 anche sospettato di essere il vero proprietario di una PMI, DAS, che gli avrebbe permesso di raccogliere numerose tangenti.\nIl 9 aprile 2018, l'ufficio del pubblico ministero ha annunciato che Lee Myung-Bak \u00e8 stato accusato di corruzione, abuso di potere, appropriazione indebita ed evasione fiscale44 . In totale, ci sono sedici accuse contro di lui. Il 5 ottobre 2018, il tribunale di Seul lo ha condannato a quindici anni di prigione e a una multa di 13 miliardi di won (circa dieci milioni di euro). \u00c8 il quarto ex presidente della Repubblica sudcoreana ad essere condannato dopo il suo mandato.\n\u00c8 stato rilasciato su cauzione il 6 marzo 2019.\nIl 29 ottobre 2020 \u00e8 stato infine condannato a 17 anni di prigione per corruzione dalla Corte suprema sudcoreana47,48 . \u00c8 di nuovo in detenzione dal 2 novembre 2020. "}
{"id": "1503361", "revid": "306856", "url": "https://it.wikipedia.org/wiki?curid=1503361", "title": "Lutz D. Schmadel", "text": "Schmadel \u00e8 un prolifico scopritore di asteroidi, con un interesse speciale per la loro orbita. Tra gli asteroidi scoperti ci sono 8661 Ratzinger, 10114 Greifswald e 11508 Stolte.\n\u00c8 anche autore del \"Dictionary of Minor Planet Names\" (ISBN 3-540-00238-3), un volume che contiene informazioni sulla scoperta e il nome di 12804 asteroidi (al marzo 2004).\nL'asteroide 2234 Schmadel, scoperto nel 1977, \u00e8 stato battezzato in suo onore."}
{"id": "1503367", "revid": "56620", "url": "https://it.wikipedia.org/wiki?curid=1503367", "title": "Antoine-Henri Jomini", "text": ""}
{"id": "1503368", "revid": "147575", "url": "https://it.wikipedia.org/wiki?curid=1503368", "title": "Progetto Alpha (militare)", "text": ""}
{"id": "1503369", "revid": "147575", "url": "https://it.wikipedia.org/wiki?curid=1503369", "title": "Uomo-lucertola della palude mineraria di Scape", "text": ""}
{"id": "1503381", "revid": "1305772", "url": "https://it.wikipedia.org/wiki?curid=1503381", "title": "Renata Orso Ambrosoli", "text": "Nata a Genova \u00e8 l'organizzatrice e fondatrice del premio internazionale di danza Positano.\nHa scritto un'autobiografia di notevole spessore e ha continuato fino alla morte ad organizzare manifestazioni di beneficenza.\nNelle vesti di attrice, \u00e8 anche apparsa nel film \"Caterina va in citt\u00e0\", (2003), di Paolo Virz\u00ec, dove \u00e8 accreditata come Renata Orso, nel ruolo della vecchia zia Adelina, interpretazione assolutamente memorabile per la forza e la simpatia conferite \ndall'anziana attrice al personaggio.\n\u00c8 scomparsa nel 2012 all'et\u00e0 di 96 anni."}
{"id": "1503383", "revid": "112545184", "url": "https://it.wikipedia.org/wiki?curid=1503383", "title": "Joseph Bowers", "text": "Biografia.\nNato in Austria da genitori di origini olandesi, si trasfer\u00ec ben presto con la famiglia negli Stati Uniti, dove fin da giovane comp\u00ec qualche piccolo reato. Nel 1931, venne arrestato per rapina in ufficio postale, al quale segu\u00ec una condanna a 25 anni di carcere. Dopo aver soggiornato presso il penitenziario dell'Isola di McNeil e poi presso il penitenziario federale di Leavenworth, nel 1934 venne trasferito nella nuova prigione di Alcatraz. Definito da molti detenuti come un carcerato pazzo, tent\u00f2 di suicidarsi nella sua cella un anno dopo il suo arrivo.\nIl 27 aprile 1936, Bowers cominci\u00f2 a lavorare presso l'inceneritore dei rifiuti della prigione. Quello stesso giorno, invece di ritornare in prigione, si diresse verso la rete metallica circostante. Le guardie gli ordinarono di fermarsi due volte ma, al suo rifiuto, spararono due colpi di avvertimento finch\u00e9 non giunse al recinto, per poi scalarlo e lasciarsi cadere sull'altro lato. Le guardie continuarono a sparare e lo colpirono al collo ed alla coscia. Indebolito dalle ferite riportate, fu colpito da un'altra pallottola che gli trafisse un polmone e, quindi, mor\u00ec capitombolando gi\u00f9 da una rupe alta circa 20 m.\nAlcuni detenuti credettero che il tentativo di fuga di Bowers fosse stato un suicidio intenzionale. \nBowers \u00e8 a tutt'oggi considerato il primo carcerato di Alcatraz ad aver tentato di evadere.\nIl corpo di Bowers oggi soggiorna presso l'Olivet Memorial Park di Colma, California."}
{"id": "1503387", "revid": "1529788", "url": "https://it.wikipedia.org/wiki?curid=1503387", "title": "Alto Adige (disambigua)", "text": ""}
{"id": "1503390", "revid": "767487", "url": "https://it.wikipedia.org/wiki?curid=1503390", "title": "Who Cares a Lot?", "text": "Who Cares a Lot? \u00e8 una compilation del gruppo musicale Faith No More pubblicata nel 1998. Questo album raccoglie le loro canzoni pi\u00f9 conosciute.\nIl primo disco contiene 15 singoli ordinati per ordine cronologico, mentre il secondo cd contiene canzoni inedite, demo, registrazioni di live, tutte scelte dalla Slash Records.\nTracce.\nDisc: 1\nDisc: 2"}
{"id": "1503391", "revid": "123351917", "url": "https://it.wikipedia.org/wiki?curid=1503391", "title": "McLaren MP4/1", "text": "La McLaren MP4/1 fu la vettura del team McLaren che corse per ben tre anni nelle stagioni 1981 (MP4/1), 1982 (MP4/1B) e 1983 (MP4/1C e MP4/1E). La MP4/1 fu progettata da John Barnard e ne vennero create varie versioni. Prima vettura nella storia della Formula 1 a scendere in pista dotata di un telaio in fibra di carbonio, si rivel\u00f2 una vettura discretamente veloce, ma fu raramente in lizza per la vittoria del campionato.\nLa Vettura.\nLa MP4/1, prima McLaren dell'era di Ron Dennis, che diede inizio ai modelli MP4, rappresent\u00f2 una vera rivoluzione in Formula 1 in quanto fu la prima vettura con telaio in fibra di carbonio a disputare una gara nella massima categoria. Presentava inoltre maggiori protezioni per il pilota e di conseguenza era anche molto sicura. Vennero poi sviluppati i modelli B, C ed E. Il motore era il solito Ford-Cosworth 3000\u00a0cm\u00b3 aspirato di 8 cilindri. La vettura era una classica vettura ad effetto suolo, con minigonne e fondo incurvato per incollare la vettura al suolo.\nLe stagioni.\n1981.\nIl debutto \u00e8 del 1981 con i piloti John Watson e l'italiano debuttante Andrea De Cesaris. Dopo un inizio stentato arrivano i primi piazzamenti in zona punti, sempre con l'esperto Watson, che culminano con la prima vittoria al GP di Gran Bretagna proprio con il pilota inglese. Il campionato prosegue con altri piazzamenti con Watson che finisce sesto nel mondiale piloti con 27 punti. Il campionato di De Cesaris \u00e8 invece costellato da numerosi incidenti e pochi risultati, che renderanno la sua posizione all'interno del team molto precaria fino all'appiedamento a fine stagione.\n1982.\nLa stagione 1982 \u00e8 molto pi\u00f9 felice. La vettura viene aggiornata in versione \"B\". Ron Dennis vuole fare le cose in grande e lo fa capire chiaramente con due annunci: il ritorno di Lauda al volante di una sua vettura e l'accordo con TAG Porsche per la futura fornitura per il 1983 di un motore turbo dalle alte prestazioni per puntare al mondiale.\nLauda non tradisce le aspettative e vince nel 1982 due Gran Premi, Long Beach e Gran Bretagna. Watson non \u00e8 da meno e si impone in Belgio e a Detroit. Addirittura lotta per il mondiale piloti fino all'ultima gara, anche se va detto che il mondiale \u00e8 stato atipico, segnato dalla morte di Villeneuve e dal tragico incidente di Pironi cos\u00ec che a Rosberg bastano 44 punti per diventare campione del mondo. Alla fine Watson \u00e8 terzo con 39 punti, gli stessi di Pironi, secondo per migliori piazzamenti.\n1983.\nNel 1983, la McLaren MP4/1C, adattamento ai nuovi regolamenti aerodinamici, vince un solo gran premio, quello di Long Beach, USA Ovest, 2\u00aa prova della stagione, con John Watson dove la scuderia ottiene una doppietta, con Lauda che arriva 2\u00ba. Seguono altri 3 terzi posti: 2 con Watson, a Detroit e a Zandvoort, e 1 con Lauda, nella gara d'apertura in Brasile.\nLa vettura MP4/1C \u00e8 caratterizzata da una particolare forma aerodinamica (che passa inosservata, ma sar\u00e0 copiata da tutti dopo il 1984) con le fiancate rastremate all'interno delle ruote per favorire il flusso dell'aria dai lati delle ruote verso le fiancate.\nOrmai senza un motore turbo non \u00e8 pensabile per\u00f2 puntare al titolo, neanche il nuovo motore Cosworth in versione DFY (vettura aggiornata in MP4/1D) e finalmente a partire dal GP d'Olanda, il Ford Cosworth aspirato viene sostituito (per le prime due gare solo su una sola vettura) dal nuovo turbo TAG Porsche, che equipagger\u00e0 le McLaren anche per le 4 stagioni successive.\nLa vettura (MP4/1E) di transizione \u00e8 competitiva ma non ancora affidabile (Lauda \u00e8 a lungo in testa al gran premio finale in Sudafrica, prima di essere fermato da un guasto). La squadra porta a casa 34 punti con il 5\u00ba posto in campionato; per i piloti, Watson \u00e8 6\u00b0 con 22 punti (a pari merito con Eddie Cheever) e Lauda \u00e8 10\u00b0 con 12 punti."}
{"id": "1503392", "revid": "1543377", "url": "https://it.wikipedia.org/wiki?curid=1503392", "title": "Tilted Mill Entertainement", "text": "Tilted Mill Entertainment \u00e8 un'azienda dedita allo sviluppo di videogiochi situato a Framingham, nel Massachusetts, e fu fondata nel 2001 dal capo progettista e capo Chris Beatrice, dall'impresario d'affari Peter Haffenreffer, e dal progettista Jeff Fiske, tutti della defunta Impressions Games. Il nome \"Tilted Mill\" \u00e8 un richiamo al libro \"Don Chisciotte della Mancia\". Nella societ\u00e0, autrice anche di SimCity Societies, quinto titolo della serie di \"SimCity\", lavorano 20 individui tra progettisti, programmatori, creativi e amministrativi. \"Hinterland\", uscito il 30 settembre 2008 su Steam, \u00e8 il primo gioco indipendente dell'azienda."}
{"id": "1503393", "revid": "767487", "url": "https://it.wikipedia.org/wiki?curid=1503393", "title": "Bittersweet Life", "text": "Bittersweet Life \u00e8 un film del 2005 diretto da Kim Ji-woon, presentato fuori concorso al 58\u00ba Festival di Cannes.\nTrama.\nSun-woo \u00e8 un giovane manager di un lussuoso albergo e al tempo stesso braccio destro di un potente boss mafioso. Quest'ultimo gli affida un importante incarico: sorvegliare la sua giovane fidanzata, forse infedele. Sun-woo, scoperto l'amante della fidanzata del suo boss, dovr\u00e0 prendere la decisione che si riveler\u00e0 la pi\u00f9 importante della sua vita: scegliere una soluzione definitiva al problema o lasciar scappare l'amante della giovane, trasgredendo cos\u00ec all'ordine del suo boss. La sua scelta diplomatica lo porter\u00e0 ad essere catturato dai suoi ex compagni della famiglia mafiosa e ad essere trascinato in un vorticoso succedersi di eventi che lo condurranno pi\u00f9 volte al confine tra la vita e la morte. Per questo, una volta liberatosi dalla prigionia, andr\u00e0 in cerca di vendetta."}
{"id": "1503396", "revid": "287204", "url": "https://it.wikipedia.org/wiki?curid=1503396", "title": "Divisionario", "text": "Nell'Esercito svizzero, il grado di divisionario fr: Divisionnaire, de: Division\u00e4r (abbreviato div.) \u00e8 un alto ufficiale superiore (ufficiale generale) che comanda una divisione. \u00c8 subordinato al grado di comandante di corpo e superiore a quello di brigadiere."}
{"id": "1503399", "revid": "22229", "url": "https://it.wikipedia.org/wiki?curid=1503399", "title": "Comandante di corpo", "text": ""}
{"id": "1503403", "revid": "729019", "url": "https://it.wikipedia.org/wiki?curid=1503403", "title": "Pimlico (metropolitana di Londra)", "text": "Pimlico \u00e8 una stazione della metropolitana di Londra, situata sulla linea Victoria.\nStoria.\nLa stazione fu inaugurata il 14 settembre del 1972, a pi\u00f9 di un anno dall'attivazione della Victoria Line.\nLa stazione di Pimlico fu infatti aggiunta successivamente al tratto finale della linea tra Victoria Station e Brixton; \u00e8 l'unica stazione della linea a non avere un interscambio con un'altra linea della metropolitana o del National Rail.\nL'ingresso principale si trova all'angolo tra Bessborough Street e Rampayne Street. L'edificio che ospita la stazione fino al 2006 era occupato interamente dall'Office for National Statistics a eccezione di un newsagent's shop. Esistono altri due ingressi, uno in Lupus Street e uno in Bessborough Street."}
{"id": "1503405", "revid": "125885348", "url": "https://it.wikipedia.org/wiki?curid=1503405", "title": "Mihail Kog\u0103lniceanu", "text": "Amico personale di Alexandru Ioan Cuza, venne da questi nominato Primo Ministro dopo l'unificazione dei Principati danubiani. Oltre a questa carica, Mihail Kog\u0103lniceanu ricopr\u00ec anche la carica di Ministro degli Interni, sia sotto Cuza che sotto il Re Carlo I di Romania, con il quale fu per un certo periodo anche Ministro degli esteri.\nMihail Kog\u0103lniceanu fu uno dei pi\u00f9 influenti intellettuali della sua generazione; politicamente un liberale moderato, inizi\u00f2 la sua carriera politica come collaboratore del Principe Mihail Sturdza, essendo anche a capo del Teatro di Ia\u015fi e pubblicando diverse opere con il poeta Vasile Alecsandri e con l'attivista Ion Ghica. Dopo aver pubblicato l'influente rivista \"Dacia Literar\u0103\" ed essendo professore alla \"Academia Mih\u0103ilean\u0103\", venne in contrasto con le autorit\u00e0 per le sue idee nazionalistiche e fu uno degli ideologi della fallita Rivoluzione moldava del 1848 ed autore del suo documento programmatico \"Dorin\u0163ele partidei na\u0163ionale din Moldova\" (Le aspirazioni del Partito nazionale della Moldavia).\nDopo la Guerra di Crimea, con il Principe Grigore Alexandru Ghica redasse il progetto di legge per l'abolizione della schiavit\u00f9 dei Rom; insieme con Vasile Alecsandri pubblic\u00f2 la rivista unionista \"Steaua Dun\u0103rii\" (Stella del Danubio), ebbe una parte importante nell'elezione del cosiddetto \"Divanul ad-hoc\" e nella successiva elezione al trono dell'amico Cuza.\nTra le altre iniziative politiche, Kog\u0103lniceanu \u00e8 noto per l'appoggio dato alla riforma agraria, alla legge che aboliva i tradizionali titoli nobiliari e cariche ed a quella che portava alla secolarizzazione dei beni dei monasteri.\nNel 1865, in contrasto con il Principe in particolare sulla riforma agraria, Kog\u0103lniceanu rassegn\u00f2 le proprie dimissioni. Circa dieci anni dopo, torn\u00f2 sulla scena politica come uno dei fondatori del Partito Nazionale Liberale, prima di avere una parte importante nella decisione di far entrare la Romania nella Guerra turco-russa del 1877-78, una scelta che consolid\u00f2 definitivamente l'indipendenza del Paese.\nNegli ultimi anni della sua vita, Mihail Kog\u0103lniceanu fu un membro di rilievo dell'Accademia Romena, di cui fu anche presidente per un certo periodo, e fu per un breve periodo Ambasciatore romeno in Francia."}
{"id": "1503406", "revid": "287204", "url": "https://it.wikipedia.org/wiki?curid=1503406", "title": "Drazice", "text": ""}
{"id": "1503407", "revid": "19933", "url": "https://it.wikipedia.org/wiki?curid=1503407", "title": "Tenente (Svizzera)", "text": ""}
{"id": "1503409", "revid": "287204", "url": "https://it.wikipedia.org/wiki?curid=1503409", "title": "Mihail Kogalniceanu", "text": ""}
{"id": "1503410", "revid": "642594", "url": "https://it.wikipedia.org/wiki?curid=1503410", "title": "Capitano (Svizzera)", "text": ""}
{"id": "1503411", "revid": "745179", "url": "https://it.wikipedia.org/wiki?curid=1503411", "title": "Maggiore (Svizzera)", "text": ""}
{"id": "1503415", "revid": "287204", "url": "https://it.wikipedia.org/wiki?curid=1503415", "title": "Brigadiere (Svizzera)", "text": ""}
{"id": "1503416", "revid": "7077", "url": "https://it.wikipedia.org/wiki?curid=1503416", "title": "Generale (Svizzera)", "text": ""}
{"id": "1503417", "revid": "125019575", "url": "https://it.wikipedia.org/wiki?curid=1503417", "title": "Michael Giacchino", "text": "Nato e cresciuto a Riverside nel New Jersey in una famiglia di origini siciliane e abruzzesi, si laure\u00f2 in storia alla \"School of Visual Arts\" di New York.\nDal 2009 \u00e8 cittadino italiano. Nel 2012 in visita in Sicilia, a Caccamo, in provincia di Palermo ha ricevuto dal sindaco della cittadina la cittadinanza onoraria per via delle origini dei propri bisnonni emigrati negli Stati Uniti alla fine dell'Ottocento.\nComposizioni.\nNei videogiochi.\nIl primo rilevante incarico affidato a Giacchino \u00e8 stata la composizione delle musiche per il tratto dal film \"Il mondo perduto - Jurassic Park\".. Fu infatti il celebre regista e produttore Steven Spielberg a voler sperimentare, per questo gioco, l'accompagnamento - all'epoca inusuale - di musiche di tipo non elettronico, ma sinfonico, anche allo scopo di richiamare alla memoria del giocatore lo stile musicale delle colonne sonore di John Williams utilizzate a commento del film Jurassic Park, a cui il gioco si ispirava. Da allora Giacchino ha continuato la collaborazione con la DreamWorks, componendo le partiture di molti altri giochi di successo. Anche le partiture di tre capitoli della serie \"Medal of Honor\" (', ' e \"\"), sono improntate alle musiche di John Williams per il film di Spielberg \"Salvate il soldato Ryan\".\nGrazie a questi vigorosi lavori sinfonici, Giacchino ottenne diversi premi, e collabor\u00f2 in seguito alla realizzazione di molti ulteriori giochi di natura bellica, ispirati alle vicende della seconda guerra mondiale, tra cui \"Call of Duty\", \"\" e \"Secret Weapons Over Normandy\". Ha composto anche la colonna sonora del videogioco basato sulla serie televisiva \"Alias\", di \"Medal of Honor: Airborne\", \"Turning Point: Fall of Liberty\", il tema del gioco \"Black\". Ha inoltre prodotto le musiche di \"Fracture\", composte da Chris Tilton e Chad Seiter, suoi abituali collaboratori in veste di orchestratori.\nGiacchino ha anche composto la colonna sonora di un videogioco per PlayStation: \"Muppet Monster Adventure\" (2000) e del celebre \"Maui Mallard in Cold Shadow\" della Disney Interactive.\nRiconoscimenti.\nPremio Oscar\nGolden Globe\nPremio Emmy\nGrammy Award\nBritish Academy Film Awards\nSatellite Award\nSaturn Award\nAnnie Awards\nCritics' Choice Movie Award"}
{"id": "1503423", "revid": "424660", "url": "https://it.wikipedia.org/wiki?curid=1503423", "title": "Via Etnea", "text": "La via Etnea \u00e8 la strada principale del centro storico di Catania. Si snoda nella direttrice sud-nord, ha un andamento rettilineo ed \u00e8 lunga circa 2,8 chilometri. Va da Piazza del Duomo al Tondo Gioeni.\nStoria.\nLa via Etnea sorse soltanto alla fine del XVII secolo a seguito del disastroso terremoto dell'11 gennaio 1693.\nL'evento tellurico rase pressoch\u00e9 al suolo la citt\u00e0 di Catania e sotto le macerie perirono circa i due terzi dei suoi abitanti.\nIl duca di Camastra, inviato dal vicer\u00e9 con il mandato di sovraintendere alla ricostruzione della citt\u00e0, decise di tracciare le nuove strade secondo delle direttrici ortogonali e part\u00ec proprio dal duomo che era uno dei pochi edifici non completamente distrutti. Venne cos\u00ec creata una strada che dal duomo si dirigeva verso l'Etna e una strada che la incrociava con direttrice est-ovest. Nacque cos\u00ec quella che oggi \u00e8 la via Etnea. La strada venne chiamata via duca di Uzeda, in onore del vicer\u00e9 del tempo. Nel corso dei secoli il suo nome venne poi mutato in via Stesicorea ed infine nell'attuale di via Etnea visto che la strada si dirige verso l'Etna. La strada era allora lunga circa settecento metri e terminava nell'attuale piazza Stesicoro, allora chiamata porta di Aci. Qui esisteva una delle porte della citt\u00e0 di Catania. La strada perpendicolare, attualmente via Vittorio Emanuele, venne invece chiamata via Lanza e successivamente Corso per poi cambiare il suo nome nell'attuale durante il XIX secolo.\nI palazzi che vennero costruiti lungo le due strade furono edificati nello stile del barocco siciliano dagli architetti Giovanni Battista Vaccarini e Francesco Battaglia. Lungo la via Etnea vennero edificate ben sette chiese che partendo dalla cattedrale sita in piazza Duomo proseguivano con la Basilica della Collegiata, la Chiesa dei Minoriti (Catania), la Chiesa di San Biagio, la Chiesa del Santissimo Sacramento al Borgo e la Chiesa di Sant'Agata al Borgo. Lungo il suo percorso vennero costruiti molti palazzi della nobilt\u00e0 catanese ed edifici pubblici. Partendo dalla piazza Duomo si incontra il Palazzo degli Elefanti, sede del municipio e quindi il Palazzo dell'Universit\u00e0 ed il Palazzo San Giuliano. Proseguendo si incontrano il Palazzo Gioeni ed il Palazzo San Demetrio ai Quattro Canti. A piazza Stesicoro si trovano il Palazzo del Toscano ed il Palazzo Tezzano. Proseguendo si trova il Palazzo delle Poste e l'ingresso principale della villa Bellini. Nel corso del XX secolo la strada si svilupp\u00f2 oltre l'incrocio con i viali e prosegu\u00ec fino a piazza Cavour, detta dai catanesi piazza Borgo, dove si trova la fontana di Cerere in marmo di Carrara, conosciuta dagli anziani catanesi come \"'a tapallara\" (dea Pallade), e quindi al Tondo Gioeni, dove negli anni cinquanta del XX secolo venne costruita l'allora circonvallazione di Catania.\nDal 1915 al 1934 la via ospit\u00f2 i binari della tranvia Catania-Acireale.\nTempi recenti.\nLa strada \u00e8 stata recentemente ripavimentata, con selciato in pietra lavica dell'Etna, ed \u00e8 ora un'isola pedonale nel tratto che va da piazza del Duomo ai Quattro Canti. Nel tratto che dai Quattro Canti va fino al giardino Bellini \u00e8 invece percorsa dai soli mezzi pubblici e dai taxi. \u00c8 la via degli acquisti ed una delle strade pi\u00f9 frequentate della citt\u00e0 sia di giorno che nelle ore notturne. Infatti nelle strade circostanti esistono un centinaio di locali fra ristoranti, birrerie, pub e pizzerie."}
{"id": "1503424", "revid": "363629", "url": "https://it.wikipedia.org/wiki?curid=1503424", "title": "Melanocita", "text": "I melanociti sono cellule presenti nell'epidermide responsabili \"parzialmente\" del colore della cute. Risiedono a livello della giunzione dermo-epidermica, negli spazi intercellulari formati dai cheratinociti basali dello strato basale (o germinativo). \nI melanosomi sono dei granuli contenuti all'interno del citoplasma delle cellule dei melanociti. Caratteristica peculiare di questi granuli \u00e8 che presentano al loro interno un pigmento comunemente denominato come melanina. I granuli prendono origine nel corpo cellulare per poi spostarsi verso i prolungamenti dai quali vengono trasferiti ai cheratinociti . \nSviluppo.\nI melanociti si formano dai melanoblasti che derivano, per migrazione durante lo sviluppo embrionale, dalle creste neurali. La migrazione in diversi distretti (strato basale di epidermide e mucose, derma, follicoli piliferi, involucri del sistema nervoso centrale e nella tonaca vascolare dell'occhio) porta i melanoblasti a differenziare in melanociti.\nIstologia.\nMicroscopio ottico.\nI melanociti non vengono evidenziati con le normali colorazioni. Vengono in genere usate colorazioni argentiche che risaltano i prolungamenti facendoli apparire come cellule ramificate i cui rami si insinuano tra i cheratinociti basali e spinosi.\nHanno forma tondeggiante presentano dei prolungamenti che vanno a formare un reticolo a livello della giunzione dermoepidermica. Tramite i loro numerosi processi citoplasmatici trasferiscono melanina nei cheratinociti dell'epidermide.\nIstochimica.\nLa DOPA-reazione \u00e8 specifica per i melanociti ed evidenzia l'enzima tirosina chinasi caratteristico di questa famiglia cellulare. La reazione mediata dall'enzima permette di distinguere i melanociti dai cheratinociti che presentano la melanina trasferita dai primi.\nCaratteristiche dei melanociti.\nNello strato basale melanociti e cheratinociti sono organizzati in \"unit\u00e0 epidermico-melaniche\", cio\u00e8 formazioni presentanti in media un melanocita centrale e 36 cheratinociti intorno ad esso. I melanociti differiscono dai cheratinociti basali sotto molteplici aspetti:\nMelanogenesi.\nLa melanogenesi \u00e8 il processo biochimico, svolto dai melanociti, che porta alla formazione della melanina. La formazione di melanine \u00e8 correlata con la pigmentazione cutanea ed \u00e8 influenzata da diversi ormoni: il \"\u03b1-MSH\" (\u03b1-melanocyte-stimulating hormone) secreto dall'adenoipofisi, il \"\u03b2-MSH\", il \"\u03b2-LPH\" (\u03b2-lipotropic hormone), l'ACTH, il \"BFGF\" (basic fibroblast growing factor), gli estrogeni e il testosterone.\nMelanina.\nLa melanina \u00e8 un polimero chinonico di alto peso molecolare capace di assorbire l'energia emessa dalle radiazioni luminose visibili e dai raggi ultravioletti. Le melanine sono di diversi tipi, possono essere di colore giallo-bruno o bruno-nero e si trovano nei cheratinociti dello strato basale, nei peli e nel derma. L'esposizione ai raggi solari fa aumentare la produzione e l'espressione di melanine con conseguente scurimento della carnagione. Insieme al carotene (presente nel derma) \u00e8 responsabile appunto del colore della pelle. I principali gruppi in cui le melanine vengono classificate sono:\nDettagli di reazione.\nLa produzione di melanina parte dall'amminoacido tirosina, da ossigeno molecolare e viene effettuata grazie all'enzima tirosinasi (un cuproenzima, cio\u00e8 che contiene rame).\nI melanociti sintetizzano un enzima detto tirosinasi o DOPAossidasi contenuto all'interno dei premelanosomi (organuli a forma di pallone di rugby nei soggetti biondi o bruni mentre sferico nei soggetti con i capelli rossi).\nL'enzima tirosinasi \u00e8 in grado di convertire l'amminoacido tirosina o monoidrossifenilalanina in melanina, la tirosina se esposta ai raggi ultravioletti si ossida divenendo diidrossifenilalanina o DOPA che funge anch'essa da substrato della tirosinasi ossidandosi a DOPA-chinone. La tirosinasi trasforma la tirosina in melanina molto lentamente, mentre la formazione della melanina a partire da DOPA \u00e8 molto pi\u00f9 veloce.\nLe eumelanine si formano per polimerizzazione ossidativa di 5,6-diidrossiindoli grazie anche ai due enzimi TRP-1 e TRP-2 (tyrosinase-related protein). Le feomelanine e i tricromi invece nascono per l'aggiunta di sostanze contenenti zolfo al DOPA-chinone.\nCompartimentazione.\nLa melanina viene raccolta dai melanosomi che si trasformano un poco alla volta in un granulo pigmentato. Nel momento in cui la produzione cessa, i melanosomi vengono liberati attraversando i prolungamenti citoplasmatici e vengono trasferiti ai cheratinociti basali. \nLe cellule che accettano la melanina sono chiamate melanofori. Si pensa che la melanina sia trasferita anche alle cellule del connettivo come i macrofagi creando cos\u00ec uno schermo melaninico."}
{"id": "1503429", "revid": "33689", "url": "https://it.wikipedia.org/wiki?curid=1503429", "title": "Sofia d'Asburgo", "text": ""}
{"id": "1503430", "revid": "124706196", "url": "https://it.wikipedia.org/wiki?curid=1503430", "title": "Repubblica Cremasca", "text": "La cosiddetta Repubblica Cremasca (o \"Repubblica di Crema\") fu una piccola repubblica rivoluzionaria (una delle cosiddette \"repubbliche sorelle\") creata nel marzo del 1797 a seguito dell'occupazione della citt\u00e0 di Crema (Italia) da parte delle truppe francesi.\nStoria.\nLa citt\u00e0 di Crema e la sua provincia \"Cremasca\" (al nord della provincia di Cremona) erano state annesse alla Repubblica di Venezia sin dal 1449, e da quella data rette da un podest\u00e0 nominato dalla Serenissima. Il 28 marzo del 1797 un corpo di dragoni francesi entr\u00f2 nella citt\u00e0 non incontrando resistenza e destitu\u00ec le autorit\u00e0 veneziane. Il duca Zan Battista Contarini fu arrestato e la nuova municipalit\u00e0, composta da possidenti terrieri e da cittadini nobili, proclam\u00f2 la \"Repubblica Cremasca\" che comprendeva la citt\u00e0 e la provincia di Crema. \nLa municipalit\u00e0.\nLa nuova repubblica ebbe una vita effimera. Solo tre mesi dopo - infatti - il 29 luglio 1797, fu inserita nella frontiera doganale della Repubblica Cisalpina, e ad essa annessa legalmente col trattato di Campoformio.\nIl territorio fu incluso nell'effimero dipartimento dell'Adda, quindi nell'Alto Po."}
{"id": "1503435", "revid": "599013", "url": "https://it.wikipedia.org/wiki?curid=1503435", "title": "Joan Capdevila", "text": "Carriera.\nClub.\nJoan Capdevila milita nelle giovanili dell'Espanyol fino al 1998, quando entra a far parte della rosa della prima squadra. Nel corso della stagione 1998-99, fa il suo debutto nella Primera Divisi\u00f3n spagnola, mettendo per la prima volta piede in campo nella partita terminata 2-2 contro l'Atletico Bilbao: conclude l'esperienza in Catalunya con 29 presenze e 4 reti, prima di trasferirsi nella capitale, nelle file dell'Atl\u00e9tico.\nCon i \"colchoneros\" disputa una stagione positiva, a livello individuale, non tanto a livello di squadra, vista la retrocessione in Segunda Divisi\u00f3n: in campionato, gioca 31 partite e segna 2 gol, mentre in Coppa UEFA segna 1 gol in 5 presenze.\nCausa retrocessione madridista, nell'estate del 2000 il Deportivo la Coru\u00f1a si accaparra il diritto di usufruire delle prestazioni del terzino, laureatosi vice-campione a Sydney 2000 con l'Olimpica spagnola, il quale dapprima si trova in competizione con Enrique Romero, poi si afferma come unica scelta per la fascia sinistra di difesa. Disputa con i galiziani sette stagioni, con pi\u00f9 alti che bassi, non giocando in Champions League solo nelle ultime due stagioni, nelle quali in compenso supera le 30 presenze in campionato, mai accaduto nelle precedenti cinque. L'esperienza a La Coru\u00f1a termina nel 2007 con il passaggio al Villarreal.\nLa stagione 2007-2008 \u00e8 una fra le pi\u00f9 positive nella carriera di Capdevila, che gioca tutte le partite di campionato tranne due, realizzando 3 reti, mentre in Coppa UEFA gioca 6 presenze con un gol. La stagione termina con il secondo posto del Villarreal, che gli permette di partecipare alla UEFA Champions League 2008-2009 senza passare dai preliminari.\nIl 21 luglio 2011 viene ingaggiato dal Benfica, firmando un contratto biennale. Il 27 luglio 2012 viene ingaggiato dall'Espanyol, facendo cos\u00ec ritorno nel club con il quale ha debuttato nel calcio professionistico. Il 16 luglio 2014 viene ingaggiato dal North East United, club militante nella neonata Indian Super League.\nTerminata la stagione con il NorthEast United, dopo una breve periodo ai belgi del , il 1\u00ba giugno 2016 firma un contratto con la formazione andorrana del , rimanendo fino alla fine della stagione, terminata con la vittoria del campionato.\nIl 5 luglio 2017 annuncia il suo ritiro dal calcio.\nNazionale.\nGi\u00e0 nazionale Under-21, con la selezione olimpica spagnola consegue la medaglia d'argento nel torneo di calcio dei Giochi olimpici 2000 a Sydney.\nDopo aver debuttato in Nazionale maggiore il 16 ottobre 2002 a Logro\u00f1o contro il , viene convocato per Euro 2004 ma non scende mai in campo, in quanto riserva del pi\u00f9 esperto Ra\u00fal Bravo. Realizza il suo primo gol con le \"Furie rosse\" il 17 novembre 2007 nell'incontro valido per le qualificazioni al campionato europeo 2008 vinto 3-0 sulla . Il secondo gol arriva nella partita immediatamente successiva, un'amichevole contro la (1-0).\nAd \u00e8 il terzino titolare della squadra guidata da Luis Aragon\u00e9s. Nel torneo gioca 5 delle 6 partite totali, tra cui anche la finale di Vienna contro la che permette alla squadra di vincere nuovamente l'Europeo dopo . Prende poi parte alla Confederations Cup 2009, conclusa al terzo posto, e al campionato mondiale 2010, vinto dalla stessa Spagna in finale sui .\nStatistiche.\nPresenze e reti nei club.\n\"Statistiche aggiornate al termine della carriera da calciatore.\""}
{"id": "1503436", "revid": "1929898", "url": "https://it.wikipedia.org/wiki?curid=1503436", "title": "Trent Park", "text": "Trent Park \u00e8 un \"country park\" a Londra, situato nelle vicinanze di Hadley Road e Limes Avenue. \nIl parco circonda una villa storica e ora forma il campus della celebre Middlesex University.\nStoria.\nNel XIV secolo Trent Park faceva parte di Enfield Chase, una delle riserve di caccia di Enrico IV.\nNel 1777 Giorgio III don\u00f2 il parco a Richard Jebb come ricompensa per aver salvato la vita a suo fratello, il Duca di Gloucester.\nNel 1836 la villa venne acquistata dal banchiere David Bevan per il matrimoni del figlio Robert Cooper Lee Bevan con Lady Agneta Yorke. Robert Bevan nel 1838 costru\u00ec la Christ Church.\nNel 1909 venne venduto a Philip Sassoon (cugino del poeta Siegfried Sassoon), che intrattenne nella tenuta ospiti importanti come Charlie Chaplin e Winston Churchill.\nDurante la seconda guerra mondiale Trent park venne usato come prigione speciale per i generali e gli ufficiali tedeschi prigionieri. Molte stanze della villa erano fornite di microfoni nascosti e da dispositivi di ascolto per raccogliere importanti informazioni militari. In tal modo fu reso possibile lo sfortunato colpo di Stato del 20 luglio 1944.\nNel 1951 la tenuta divenne l'allora Trent Park College, che divent\u00f2 parte del Middlesex Polytechnic nel 1978, e quindi a sua volta, nel 1992, parte della Middlesex University."}
{"id": "1503438", "revid": "164044", "url": "https://it.wikipedia.org/wiki?curid=1503438", "title": "Rub\u00e9n Gracia Calmache", "text": ""}
{"id": "1503439", "revid": "15756", "url": "https://it.wikipedia.org/wiki?curid=1503439", "title": "Ducato di Asti", "text": "Il Ducato di Asti fu uno dei ducati istituiti dai Longobardi in Italia. Scarse le informazioni sulle sue vicende interne, e incerta perfino la data dell'istituzione del ducato, che risale probabilmente gi\u00e0 all'indomani dell'occupazione longobarda della citt\u00e0 (569).\nAsti apparteneva ai domini longobardi \"liguri\", in particolare alla regione della Neustria (ovvero alla parte occidentale della Langobardia Maior). Ancora nel XII secolo, Pietro di Montecassino, parlando di san Brunone Solaro che nel 1107 fu abate dell'abbazia casinense, lo nomina come \"ligure d'Asti\".\nStoria.\nIl VI secolo.\nIl primo duca di Asti a essere ricordato da Paolo Diacono \u00e8 Gundoaldo, fratello della regina Teodolinda, anche se \u00e8 probabile che la costituzione del ducato sia anteriore, probabilmente contemporanea dell'occupazione longobarda della citt\u00e0 (569). La nomina di Gundoaldo avvenne contestualmente al matrimonio di sua sorella Teodolinda con Autari, il 15 maggio 589; i due fratelli, figli del duca di Baviera Garibaldo, erano cattolici (a differenza dei Longobardi, all'epoca ancora in gran parte ariani o pagani) e alcune fontiriferiscono che il nuovo duca si adoper\u00f2 per diffondere la fede cattolica in Piemonte chiamando i monaci di San Colombano.\nA Gundoaldo si deve la costruzione del monastero di Sant'Anna ad Asti, nel Borgo san Rocco, e quelli del monastero di San Dalmazzo di Pedona (oggi Borgo San Dalmazzo) e del monastero di San Colombano di Pagno voluti da re Agilulfo, il duca di Torino che aveva preso il posto del defunto Autari come re dei Longobardi e marito di Teodolinda. Tra il 612 e il 615, Gundoaldo mor\u00ec, colpito da una freccia. Poich\u00e9 Paolo Diacono e l\"Origo gentis Langobardorum\" parlano in quel periodo di una rivolta di alcuni duchi longobardi (Mimulfo di San Giulio, Gaidulfo di Bergamo, Ulfari di Treviso) stroncata da re Agilulfo, \u00e8 probabile che a questa fazione appartenesse anche il duca d'Asti, e che sia stato assassinato proprio per questo motivo.\nIl VII secolo.\nEspansione del ducato astese.\nIn seguito alle sue conquiste militari, re Rotari (636-652) diede un nuovo assetto al ducato astese, estendendolo fino alle spiagge della Liguria. Nella sua \"Cronaca\" Fredegario afferma che il re mise a ferro e fuoco le citt\u00e0 liguri di Genova, Albenga, Varigotti, Savona e Luni, riducendone le popolazioni in schiavit\u00f9. Da questo Jacopo Durandi suppose che nessuna citt\u00e0 ligure venisse elevata a capitale di un ducato, e che probabilmente queste terre rimasero sotto l'influenza astese (in particolare Savona ed Albenga). La tesi \u00e8 avvalorata anche dagli scritti di Paolo Diacono, che in Piemonte ricorda solo i ducati di Asti, Torino, San Giulio e, in seguito, di Ivrea (ai tempi di Desiderio).\nIl re astese Ariperto I e la sua discendenza.\nAlla morte di Gundoaldo il ducato pass\u00f2 al figlio Ariperto, che lo resse fino al 653 quando, in seguito all'uccisione di re Rodoaldo, ascese al trono del regno longobardo. La sua elezione venne fortemente voluta dalla fazione cattolica dei duchi longobardi, che prevalse su quella ariana rappresentata dagli ultimi sovrani, fino a Rodoaldo.\nNel 661, dopo nove anni di regno, Ariperto mor\u00ec e gli succedettero i due figli Pertarito e Godeperto, che si spartirono il regno; la Tuscia e la parte della \"Neustria\" che includeva Asti toccarono a Godeperto. In seguito alle discordie tra i due fratelli, Grimoaldo, duca di Benevento, nel tentativo di imporsi su entrambi e salire al trono, approfitt\u00f2 della richiesta di aiuto rivoltagli da Godeperto, che gli offr\u00ec la sorella Teodota in moglie. Marci\u00f2 verso nord con le truppe, oltre che del suo ducato, anche di quelli di Spoleto e di Tuscia; giunto a Pavia uccise Godeperto, mentre a Milano Pertarito, consapevole della sua evidente inferiorit\u00e0, abbandon\u00f2 a sua volta il regno fugg\u00ec presso gli Avari.\nI seguaci della dinastia Bavarese si riunirono ad Asti e a Torino, dove si accordarono con i Franchi di Neustria per allearsi contro Grimoaldo. Il nuovo re minacci\u00f2 allora gli Avari con la guerra se non gli avessero consegnato Pertarito, che si vide quindi costretto a tornare in Italia per sottomettersi al re. Grimoaldo sapeva che Pertarito, essendo di stirpe reale, costituiva comunque un pericolo per il suo trono e progett\u00f2 di assassinarlo, ma, avvertito per tempo, Pertarito riusc\u00ec a scampare presso il re franco Clotario III.\nLa battaglia di Refrancore.\nNel 663, un nutrito esercito franco pass\u00f2 le Alpi e si congiunse alla fazione di Pertarito nei pressi di Asti, per affrontare lo scontro con l'esercito del re longobardo. A pochi chilometri da Asti, nei pressi di val Gaminella, Grimoaldo ottenne una schiacciante vittoria.\nNarra la leggenda che, quando vide sopraggiungere i Franchi, l'esercito dell'usurpatore simul\u00f2 una fuga, abbandonando l'accampamento e lasciando una grande quantit\u00e0 di vino. Le truppe di Pertarito, pensando ormai di aver ottenuto una grande vittoria, si diedero tutta la notte ai festeggiamenti, ma l'esercito longobardo piomb\u00f2 sull'accampamento ormai in completo disarmo, facendo una carneficina dei soldati di Pertarito. Il sangue sparso fu talmente tanto che venne riempito il torrente Gaminella del sangue dei franchi.\nDa quel giorno il luogo si chiam\u00f2 Refrancore e diede il nome al comune, a nord-est di Asti, ancora oggi esistente.\nAnche l'Ariosto, nell\"Orlando furioso\", cita il fatto:\nPertarito in seguito a questa disfatta rimase in esilio in Neustria, per poi reinsediarsi sul trono nel 671.\nL'VIII secolo.\nAlla morte di Cuniperto, il duca di Asti Ansprando assunse la reggenza per il figlio minorenne del re, Liutperto. Subito dovette fronteggiare l'immediata ribellione del duca di Torino, Ragimperto, che lo affront\u00f2 presso Novara intorno al 701 e lo sconfisse, nonostante l'aiuto del duca di Bergamo, Rotarit. Alla morte di Ragimperto, sempre nel 701, Ansprando e Rotarit tentarono nuovamente di tornare alla reggenza, e riuscirono a sconfiggere e a fare prigioniero il figlio e successore di Ragimperto, Ariperto II. Questi per\u00f2 fugg\u00ec e affront\u00f2 in battaglia i due reggenti, sconfiggendoli definitivamente a Pavia nel 702. Ansprando ripar\u00f2 presso il duca di Baviera, mentre Ariperto imprigion\u00f2 e tortur\u00f2 i suoi famigliari (la moglie e i figli), restituendo al padre soltanto il figlio minore Liutprando.\nNel 712, Ansprando ridiscese in Italia con l'aiuto dell'esercito di Teodone II di Baviera e, dopo uno scontro incerto in cui Ariperto mor\u00ec, divenne nuovamente re, associandosi al trono il figlio Liutprando (il quale nel frattempo aveva retto il Ducato di Asti). Tre mesi dopo, alla morte del padre, Liutprando divenne unico re longobardo e ricompens\u00f2 Teodone II per l'aiuto portato al padre affidando il Ducato di Asti al figlio omonimo. Il duca Teodone resse Asti fino alla morte, quando pass\u00f2 al figlio Ansulfo; questi per\u00f2 mor\u00ec in giovane et\u00e0, lasciando la reggenza alla madre Imberga.\nNel 744, dopo l'investitura di re Rachis, il ducato pass\u00f2 ad Aliprando, parente del nuovo re.\nIl territorio.\nLa corte ducale.\nDai dati e dai rilievi archeologici condotti nel corso degli anni, \u00e8 emerso che l'insediamento longobardo avvenne, come a Brescia, ai due poli della citt\u00e0, nei pressi delle due porte romane.\nL'insediamento ad ovest era compreso in un'area che andava dalla porta Torre di Santa Caterina al complesso episcopale, alla chiesa di San Anastasio, fino al castello dei Valloni; qui sono stati ritrovati reperti ceramici databili tra VI e X secolo, compreso un frammento di ceramica longobarda \"a stampigliatura\", molto raro tra i rinvenimenti nei centri urbani piemontesi.\nNella zona est della citt\u00e0, nei pressi della Porta Arcus, doveva trovarsi la corte ducale.\nL'unico documento che tratta della \"curtis ducati\" della citt\u00e0 di Asti \u00e8 del 1\u00ba agosto 880 e, riferendosi a quel luogo, la indica anche come sede del \"mallo pubblico\", cio\u00e8 del tribunale. Questo documento colloca la corte nelle vicinanze della collegiata di San Secondo.\nNegli anni novanta del XX secolo, durante alcuni scavi nell'area cimiteriale prossima all'abside della collegiata, \u00e8 venuta alla luce una grande quantit\u00e0 di resti umani, appartenenti ad astigiani vissuti tra l'VIII e il XV secolo circa. Quattro di queste sepolture appartenevano alla stessa tipologia di quelle della Francia sud-orientale del VII-IX secolo, di quelle aostane del cimitero di San Lorenzo (VIII secolo) e quelle dell'Abbazia di Novalesa del X secolo. In seguito alla determinazione del Carbonio-14, le tombe sono state datate tra l'VIII secolo e l'inizio del IX.\nLa presenza della collegiata e dell'area cimiteriale confermano la tesi che in questa zona vi fosse il centro del potere longobardo astigiano.\nCostruzioni longobarde nel ducato astese.\nUn editto di re Rotari permise a molte maestranze \"forestiere\" di immigrare nei territori longobardi per lavorare alle costruzioni del regno. Assieme a loro, operarono sicuramente artigiani locali.\nDel periodo longobardo sono rimasti alcuni reperti databili tra VI e IX secolo:\nI duchi e la Chiesa di Asti.\nLa maggior parte dei duchi astesi appartennero alla fazione cattolica dei Longobardi, rappresentata dalla dinastia Bavarese. Inoltre la collegiata, che era nella zona della corte, aveva nelle vicinanze un edificio battesimale detto \"San Giovanni \"ad fontes\"\" (di cui rimase il toponimo fino al XVIII secolo), sottolineando l'importanza della collegiata sotto l'aspetto di \"chiesa matrice\".\nIl vescovo Secondo \"difensore della fede\".\nL'abate Secondo, citato da Paolo Diacono come consigliere spirituale della regina Teodolinda e officiante il battesimo del principe ereditario Adaloaldo, secondo il Daquino sarebbe il vescovo astese Secondo, anche se pi\u00f9 frequente \u00e8 l'identificazione del prelato con il monaco Secondo di Non.\nIl vescovo Secondo avrebbe svolto un grande lavoro diplomatico di pacificazione tra i Longobardi ed i Bizantini della citt\u00e0 di Asti, convincendo anche gli invasori alla conversione. Per questi meriti, il vescovo si guadagn\u00f2 il titolo di martire, nel significato pi\u00f9 ampio del termine, cio\u00e8 di \"difensore della fede\". Alla sua morte (VI secolo) sarebbe stato sepolto fuori le mura nei pressi della corte longobarda , costruendo sopra prima un'edicola ed in seguito la collegiata."}
{"id": "1503440", "revid": "239497", "url": "https://it.wikipedia.org/wiki?curid=1503440", "title": "Aggius", "text": "Aggius (\"\u00c0ggju\" in gallurese //, \"\u00c1zos\" in sardo) \u00e8 un comune italiano di abitanti della provincia di Sassari, nella subregione storica della Gallura.\nSorge ai piedi di una cresta granitica a 514 metri sul livello del mare. In seguito alla soppressione della provincia Olbia-Tempio, Aggius \u00e8 entrato a far parte della provincia di Sassari.\nAggius \u00e8 nota per la conservazione del borgo medievale, centro storico per il quale \u00e8 stata riconosciuta tra i Borghi Autentici d'Italia e si \u00e8 fregiata della bandiera arancione del Touring Club Italiano.\nOrigini del nome.\nIl suo nome, attestato, a partire dal 1341, con le forme \"Alvargos, Abbarios, Albargos, Albergas\" ed \"Albergues\", potrebbe derivare dal greco aghios (ossia \"sacrosanto\"), oppure dal latino agnus (ossia \"agnello\"). Potrebbe derivare anche dalla parola ajus, con significato di \"senza diritto n\u00e9 legge\", a sottolineare il carattere ribelle dei suoi originari abitanti.\nStoria.\nSi verifica la presenza dell'uomo nel territorio di Aggius gi\u00e0 dall'epoca preistorica, come dimostrano le tracce ancora presenti in tutta l\u2019area circostante il centro abitato: ripari sotto roccia, grotte, tafoni, nuraghi, domos de janas e conche sono ancora gli elementi di un paesaggio in cui il granito \u00e8 il segno distintivo. Situa al confine tra Aggius e Tempio Pausania il nuraghe pi\u00f9 antico di Gallura, il nuraghe Izzana.\nLe origini dell'abitato sono antiche, ma il borgo fu edificato in et\u00e0 medioevale: appartenne al Giudicato di Gallura e fece parte della curatoria di Gemini. Alla caduta del giudicato (1288) fu conteso per diversi anni tra i Doria, il Giudicato di Arborea e la Repubblica di Pisa, per poi passare agli Aragonesi nel 1324 e divenire un feudo. In questo periodo il paese viene citato per la prima volta come \"Alvargos, Abbarios, Albargos, Albergas\" ed \"Albergues\". Il nome \"Agios\" si incontra per la prima volta in una tabella fatta compilare dal re d'Aragona nel 1358. In seguito alla contesa con Arborea ed alla battaglia di Sanluri (1409), gli aragonesi ne divennero assoluti signori, per arrivare alla dominazione spagnola la quale ha condizionato notevolmente il dialetto, gli usi e i costumi della popolazione.\nAggius viene ricordato, nel XVI secolo, come centro di falsari, la cui zecca era situata nel monte Fraili, sulla catena di monti che sovrasta il borgo, il quale fu punto di ricovero dei banditi di tutto il territorio: perci\u00f2 Aggius si fregia, tra i tanti, anche del titolo di \"citt\u00e0 del banditismo\".\nNel secolo XVIII, in epoca sabauda, fu incorporato nel Marchesato di Gallura feudo dei Fadriguez Fernandez, ai quali fu riscattato nel 1839 con la soppressione del sistema feudale. Divenne quindi un comune amministrato da un sindaco e da un consiglio comunale.\nFu in questo periodo che Aggius insorse nella primavera dei popoli, nel 1848, diventando una repubblica autonoma per 48 ore. Per tutto l'Ottocento la cittadina fu dilaniata da aspre e numerose faide familiari, delle quali sono testimonianza i romanzi Notte Sarda di Pietro Casu ed Il muto Di Gallura. di Enrico Costa.\nSociet\u00e0.\nEtnie e minoranze straniere.\nSecondo i dati ISTAT la popolazione straniera residente al 31 dicembre 2010 era di 27 persone.\nLe nazionalit\u00e0 maggiormente rappresentate in base alla loro percentuale sul totale della popolazione residente erano:\nLingue e dialetti.\nIl dialetto di Aggius \u00e8 quello gallurese, con la specificit\u00e0 di alcune forme lessicali e dell'utilizzo fonetico della Z al posto della C palatale: (it. cielo, gall. celu, agg. zelu).\nCultura.\nMusica.\nDa rimarcare la presenza ad Aggius di un rinomato coro, soprannominato dal D'Annunzio \"Coro del galletto di Gallura\" per via delle sue caratteristiche sonorit\u00e0.\nEconomia.\nL'economia poggia sul settore agricolo-pastorale (Aggius ricade nella zona di produzione del Vermentino di Gallura DOCG), sull'artigianato industriale, edilizia, falegnameria, carpenteria metallica, marmi e graniti, sui servizi, sul terziario e sull'artigianato artistico; quest'ultimo si distingue per l'arte della tessitura, finalizzata alla produzione di tappeti ed arazzi, realizzati con telai orizzontali e caratterizzati dalle grandi dimensioni, dalla prevalenza dei colori giallo, nero, rosso, viola, dai disegni geometrici ricorsivi, dalle figure ispirate ad elementi della natura.\nInfrastrutture e trasporti.\nFerrovie.\nIl comune \u00e8 servito dalla fermata di Aggius, situata nel territorio comunale di Tempio Pausania e posta lungo la ferrovia Sassari-Tempio-Palau, linea utilizzata in questo tratto sino al 1997 per i servizi di trasporto pubblico e successivamente per esclusivi impieghi turistici legati al Trenino Verde.\nAmministrazione.\n "}
{"id": "1503447", "revid": "4252", "url": "https://it.wikipedia.org/wiki?curid=1503447", "title": "Ipoderma", "text": "L'ipoderma o tela sottocutanea si trova al di sotto della pelle e in particolare sotto il derma, da cui non \u00e8 possibile differenziarlo in maniera netta. La distribuzione e lo spessore dell'ipoderma sono molto variabili. Lo spessore oscilla tra i 0,5 e i 2\u00a0cm, risultando minore laddove la pelle \u00e8 a contatto diretto con osso o cartilagine (come la volta cranica, il naso, il padiglione auricolare) e maggiore in altre sedi (glutei, palmo delle mani o pianta dei piedi). Nelle donne \u00e8 pi\u00f9 omogeneamente distribuita e pi\u00f9 spessa, rendendo meno evidente la muscolatura.\nMette in rapporto il derma con i tessuti sottostanti (come la fascia superficiale comune del corpo oppure direttamente ossa o cartilagine) permettendo anche un reciproco scorrimento consentendo di sollevare la pelle in pieghe.\nUn ipoderma particolarmente ricco di adipociti viene definito \"pannicolo adiposo sottocutaneo\".\nStruttura.\nNell'ipoderma si individuano tre strati di tessuto connettivo, non sempre facilmente separabili, detti, dal pi\u00f9 superficiale al pi\u00f9 profondo, \"lamina superficiale\", \"lamina intermedia\" e \"lamina profonda\" della tela sottocutanea che possono presentare spessori e caratteristiche diverse a seconda delle regioni del corpo.\nLamina superficiale.\nLa lamina superficiale \u00e8 costituita da tessuto connettivo lasso ed in questo strato si accumulano le riserve di grassi sotto forma di adipociti. Questo tessuto adiposo, se presente in sensibile quantit\u00e0, si organizza in aggregati anche di grandi dimensioni che prendono il nome di \"pannicolo adiposo\" della tela sottocutanea. \u00c8 detta anche strato aerolare.\nLamina intermedia.\nLa lamina intermedia, costituita da tessuto connettivo denso, prende anche il nome di \"fascia superficiale\" per distinguerla dalla fascia profonda, anch'essa formata da connettivo denso, che riveste i sottostanti muscoli scheletrici. Sulla maggior parte del corpo dei mammiferi la fascia superficiale si sdoppia in due foglietti che avvolgono un ampio muscolo di forma laminare, detto muscolo pellicciaio, che permette all'animale di scuotere la propria pelle come nell'atto di asciugare la pelliccia. Evolvendosi l'uomo ha perso tale muscolo, tuttavia ne restano alcuni segmenti costituiti dal muscolo platisma, detto anche \"muscolo pellicciaio del collo\", ed i muscoli mimici.\nLamina profonda.\nLa lamina profonda della tela sottocutanea infine, composta anch'essa di tessuto connettivo denso, ha la funzione di separare i movimenti della fascia superficiale e quindi di tutta la pelle da quelli della fascia profonda e dei muscoli che questa riveste. \u00c8 detta anche strato lamellare."}
{"id": "1503454", "revid": "641453", "url": "https://it.wikipedia.org/wiki?curid=1503454", "title": "Franck Songo'o", "text": "\u00c8 figlio di Jacques Songo'o, ex portiere, anche suo fratello Yann \u00e8 un calciatore.\nCarriera.\nNella sua carriera, dopo un'esperienza inglese, torna in Spagna vestendo in prestito prima la maglia del e successivamente quella del Real Sociedad. Il 29 novembre 2010, dopo aver rescisso il contratto con le precedenti squadre, viene acquistato a titolo definitivo dall'Albacete Balompi\u00e9. Il 17 febbraio 2012 passa al Portland Timbers per tutto il 2012."}
{"id": "1503455", "revid": "633110", "url": "https://it.wikipedia.org/wiki?curid=1503455", "title": "Classe Kimon", "text": "La Grecia, tra il 1991 e il 1992 pose rimedio alla mancanza di navi per la difesa missilistica di zona, e dopo avere rinunciato ad una trattativa per l'acquisto di quattro Kidd acquist\u00f2 invece quattro Adams che erano stati nel frattempo posti in disarmo dall'United States Navy."}
{"id": "1503460", "revid": "92723", "url": "https://it.wikipedia.org/wiki?curid=1503460", "title": "Pro veritate", "text": "Pro veritate \u00e8 una locuzione latina spesso usata anche nei testi italiani nell'espressione di parere pro veritate traducibile letteralmente come \"per la verit\u00e0\"; identifica un'opinione espressa formalmente in merito a una determinata questione. \nNell'attivit\u00e0 degli studi legali, a fianco e spesso in modo prevalente rispetto all'attivit\u00e0 del contenzioso giudiziale o extragiudiziale, vi \u00e8 spesso un'attivit\u00e0 consulenziale in favore dei clienti che si estrinseca a volte nella redazione di pareri. Quando i pareri stessi sono redatti in forma particolarmente solenne, prendono il nome di \"parere pro veritate\" quasi fossero redatti non nell'interesse del cliente, ma nell'interesse equidistante della verit\u00e0. La tradizione vuole che il parere sia firmato dal titolare dello studio o negli studi associati, da un socio anziano.\nDa pi\u00f9 parti \u00e8 stato osservato che anche i pareri \"pro veritate\" sono molto spesso, in realt\u00e0, \"pareri a tesi\" redatti nell'esclusivo interesse del cliente e non della verit\u00e0. Se ci\u00f2 \u00e8 vero, \u00e8 altrettanto vero che, normalmente, nel redigere un parere \"pro veritate\", alla cura di una pi\u00f9 rigorosa logica giuridica, si accompagna anche uno stile meno apertamente di parte.\nAltri contesti.\nIn altri contesti il significato del termine \"pro veritate\" resta pi\u00f9 vicino a significato originale. Per esempio il motto del Cardinale Carlo Maria Martini, arcivescovo emerito di Milano era \"pro veritate adversa diligere\" alla lettera \"per la verit\u00e0 scegliere anche le situazioni sfavorevoli\"."}
{"id": "1503465", "revid": "1442080", "url": "https://it.wikipedia.org/wiki?curid=1503465", "title": "Nello Pini", "text": "Biografia.\nDa ragazzo assieme al padre Pilade, Pini realizz\u00f2 importanti lavori negli edifici pubblici livornesi tra i quali gli infissi dell'Ospedale Costanzo Ciano con l'allora tecnologico serramento soft touch (ancora oggi visibile negli infissi dell'ospedale) gli interni dell'Accademia Navale e delle villette in stile moresco di Viale Italia, l'arredamento della famosa \"Baracchina Rossa\" e gli edifici in legno della base americana Camp Darby.\nNel dopoguerra la ditta Pini, grazie alle invenzioni create da Nello, costru\u00ec la sua sede storica nella centralissima Via Grande appena ricostruita dopo essere stata devastata dai bombardamenti della seconda guerra mondiale. L'edificio fu disegnato dallo stesso Nello in uno stile moderno e funzionale, grazie alla sua avveniristica facciata in pannelli di cristallo (da cui il nome di \"Palazzo di Cristallo\") divenne una vera attrazione negli anni sessanta e settanta specialmente per il suo albero natalizio alto 5 piani e visibile direttamente dall'esterno.\nIn seguito la ditta Pini si trasformava in Mobilificio Gigante Pini, partecipando con tale ragione sociale alla fiera di Milano. Alla fine degli anni settanta il Mobilificio Gigante Pini trasfer\u00ec la sua esposizione di mobili in Via Firenze, cambiando ulteriormente denominazione in Interiodesign.\nNello Pini usava dire di s\u00e9 stesso: \"Sono un semplice falegname... ma con tanta fantasia\"."}
{"id": "1503466", "revid": "83549", "url": "https://it.wikipedia.org/wiki?curid=1503466", "title": "Ayous", "text": ""}
{"id": "1503468", "revid": "767487", "url": "https://it.wikipedia.org/wiki?curid=1503468", "title": "Voglio essere amata in un letto d'ottone", "text": "Voglio essere amata in un letto d'ottone (\"The Unsinkable Molly Brown\") \u00e8 un film musical del 1964 diretto da Charles Walters. Interpretato da Debbie Reynolds e da Harve Presnell, ricostruisce in chiave musicale e romanzata la vera storia di Margaret Brown, una delle sopravvissute al naufragio del Titanic.\nIl film ottenne sei \"nomination\" ai Premi Oscar 1965 (miglior attrice protagonista, migliori costumi, migliore fotografia, migliore colonna sonora in adattamento, migliore sonoro e migliore scenografia) senza per\u00f2 aggiudicarsi alcuna statuetta.\nMusical a Broadway.\nBasato sul musical \"The Unsinkable Molly Brown\" di Meredith Willson (rimasto in scena a Broadway ininterrottamente dal 1960 al 1962 e che era interpretato originariamente dagli stessi protagonisti del film di Walters) fu scritto per il grande schermo dagli sceneggiatori Richard Morris e da Helen Deutsch.\nNella pellicola sono stati utilizzati solo cinque dei numeri musicali originali che caratterizzavano lo spettacolo in teatro, con l'aggiunta di una nuova canzone, \"He's My Friend\". Le coreografie sono dovute all'autore originale delle danze, Peter Gennaro.\n\"Molly Brown\", dal nome della protagonista, venne soprannominata la capsula spaziale Gemini 3, lanciata in orbita dalla base di Cape Canaveral il 4 gennaio 1965.\nTrama.\nMolly, di umili origini, decide di recarsi nella vicina citt\u00e0 per trovare un marito ricco. Incontra Johnny Brown, proprietario di una miniera d'argento, che la convince a sposarlo. Dopo qualche contrasto, l'unione fra i due viene cementata dalla scoperta di un ricco filone d'oro che fa di Johnny uno dei proprietari piu' danarosi del Colorado. Trasferitisi a Denver, poich\u00e9 l'aristocrazia locale rifiuta di riceverli, Molly e il marito intraprendono un lungo viaggio in Europa. La giovane donna ha cosi' modo di stringere amicizia con nobili personaggi e di raffinare la propria personalit\u00e0. Molly fa un clamoroso ritorno a Denver, attorniata dai suoi blasonati amici europei, ma va sempre piu' delineandosi il contrasto tra lei ed il marito, rimasto fedele alle proprie abitudini provinciali. Decide quindi di tornare in Europa, separandosi da Johnny. Tuttavia, la lontananza e le prove d'affetto del marito la convincono ben presto a tornare a Denver. Sopravvissuta ad un naufragio, Molly \u00e8 accolta come una eroina da tutti gli abitanti della citt\u00e0, ma, stanca della sua vita fatua, si riterr\u00e0 pienamente soddisfatta solo quando potr\u00e0 riabbracciare Johnny e riprendere con lui la tranquilla vita coniugale, simboleggiata dal letto d'ottone che acquistarono al momento del loro matrimonio.\nProduzione.\nFu prodotto dalla Metro-Goldwyn-Mayer (MGM). Girato nel parco di Gunnison National Monument (Colorado), il film racconta la storia romanzata di Margaret Brown (appunto, \"l'inaffondabile Molly Brown\" della traduzione letterale del titolo originale), il cui marito divenne ricco grazie alla scoperta di una miniera d'oro in Colorado e che sopravvisse al naufragio del RMS \"Titanic\". Per il ruolo della protagonista erano state interpellate anche Doris Day e Shirley MacLaine.\nDistribuzione.\nDistribuito dalla MGM, il film usc\u00ec nelle sale cinematografiche USA l'11 giugno 1964.\nColonna sonora.\nColonna sonora originale in lingua inglese:\nNella versione italiana del film, nessuna canzone \u00e8 doppiata ad eccezione di \"I'll Never Say No\", \"I'll Never Say No (Reprise)\", \"I Ain't Down Yet (Reprise)\". Queste due riprese sono cantate da Debbie Reynolds, doppiata in italiano da Tina Centi. La prima \u00e8 cantata solo da Harve Presnell, il quale si ritiene possa essersi doppiato da solo nel canto dell'edizione italiana (si avverte infatti un accento americano)."}
{"id": "1503472", "revid": "125680015", "url": "https://it.wikipedia.org/wiki?curid=1503472", "title": "Irnerio Bertuzzi", "text": "Biografia.\nNacque a Rimini il 9 ottobre 1919, dopo aver conseguito il diploma presso l'Istituto Tecnico \"Valturio\" nel 1937 entr\u00f2 volontario presso la Regia Accademia Aeronautica di Caserta, Corso Sparviero, da cui usc\u00ec con il grado di sottotenente pilota nel 1940. Assegnato al 32\u00ba Stormo Bombardamento Terrestre, equipaggiato con velivoli Savoia-Marchetti S.79 Sparviero comp\u00ec numerose azioni belliche tanto da venire decorato con due Medaglie d'argento e una di bronzo al valor militare e ottenere la promozione sul campo a capitano. Mentre prestava servizio nei reparti da bombardamento fu uno dei pochi piloti della Regia Aeronautica a seguire un corso di navigazione strumentale in Germania. Dopo aver svolto attivit\u00e0 di istruttore, in seguito al passaggio dello Stormo dalla specialit\u00e0 bombardamento a quella aerosiluranti rientr\u00f2 in servizio attivo nel novembre 1942, assegnato alla base di Milis, nei pressi di Oristano. Lo stormo, allora equipaggiato con i trimotori Savoia-Marchetti S.M.84, esegu\u00ec azioni di contrasto ai convogli alleati in transito nel Mediterraneo occidentale. In questo periodo fu citato per quattro volte nel Bollettino di guerra del Comando Supremo. Tra il marzo e l'agosto 1943 svolse funzioni di comandante della 228\u00aa Squadriglia, 89\u00ba Gruppo Autonomo Aerosiluranti Aeronautica della Sardegna.\nDopo la firma dell'armistizio dell'8 settembre 1943 ader\u00ec alla RSI entrando nella neocostituita Aeronautica Nazionale Repubblicana. Assegnato come comandante della 2\u00aa Squadriglia, al Gruppo Aerosiluranti \"Buscaglia-Faggioni\" equipaggiato con velivoli S.79 di varia provenienza, di stanza sull'aeroporto di Perugia-Sant'Egidio entr\u00f2 in azione l'8 marzo 1944 per contrastare lo sbarco alleato di Anzio. Il 6 aprile 13 S.79 decollarono dall'aeroporto di Lonate Pozzolo per attaccare navi alleate nel Tirreno. Gli aerosiluranti furono intercettati sulla verticale del passo della Futa da caccia Republic P-47 Thunderbolt dell'U.S.A.A.F. che abbatterono quattro aerosiluranti, danneggiando tutti gli altri. Il 10 aprile il reparto rientr\u00f2 in azione attaccando navi alleate al largo di Nettuno con quattro S.79. La contraerea alleata abbatte tre aerosiluranti, tra cui quello del comandante del reparto, capitano Carlo Faggioni, mentre egli riusc\u00ec a rientrare alla base dopo aver attaccato un piroscafo. Agli ordini del capitano Marino Marini il reparto si riform\u00f2 subito, e nella notte del 4 giugno attacc\u00f2 con 10 aerei la rada di Gibilterra. And\u00f2 perso un solo velivolo che ammar\u00f2 nelle vicinanze di Barcellona. Dopo un ciclo operativo nel Mediterraneo centrale e in Egeo, compiuto nel corso dell'estate del 1944, gli S.79 non rientrarono pi\u00f9 in azione, e il reparto fu sciolto. Dopo la resa dell'aprile 1945, e la conseguente fine della seconda guerra mondiale, egli fu sottoposto a precedimento di epurazione e radiato dal personale della neocostituita Aeronautica Militare.\nRiabilitato dal Tribunale militare di Milano il 2 dicembre 1948, non gli fu riconosciuta la promozione a capitano e non rientr\u00f2 pi\u00f9 in servizio attivo.\nPilota personale di Mattei.\nNel primo dopoguerra svolse precari lavori, ma nel 1949 fu assunto come pilota civile presso la compagnia Alitalia effettuando voli in Sudamerica con velivoli Douglas DC-6. Nel 1957 conobbe il presidente dell'Ente Nazionale Idrocarburi Enrico Mattei che, nel 1958, volle assumerlo come comandante della flotta aziendale. Il presidente Mattei, ex capo partigiano membro del CLN, si fidava ciecamente dell'ex saloino Bertuzzi che arriva a totalizzare 11\u00a0236 ore di volo di cui 625 sui Morane-Saulnier MS-760 Paris della Snam.\nSi trova ai comandi del bireattore MS-760 Paris matricola I\u2013SNAP di Mattei quando questo precipit\u00f2 per esplosione in un filare di pioppi nei pressi di Bascap\u00e8 il 27 ottobre 1962. L'aereo era decollato da Catania alle ore 16:57 e doveva atterrare a Linate, Milano. Nell'esplosione Bertuzzi trov\u00f2 la morte insieme a Mattei ed al giornalista americano William McHale.\nA quattro mesi dall'accaduto, la prima inchiesta viene archiviata imputando la responsabilit\u00e0 del disastro alle condizioni psicofisiche del pilota ed a problemi tecnici.\nNel 2003 le indagini del sostituto Pm di Pavia, Vincenzo Calia, appurano che la caduta dell'aereo \u00e8 stata determinata dall'esplosione nella cabina di pilotaggio di una carica di circa 100 grammi di Comp B, sita probabilmente dietro il pannello degli strumenti, in corrispondenza dei comandi del carrello d'atterraggio. I mandanti, a oggi, restano ignoti.\nLa sua salma riposa presso il Sacrario dell'Aeronautica Militare presso il cimitero del Verano, Roma. Con delibera di Giunta n. 2043 del 26 novembre 1995 il Comune di Rimini intitolava alla memoria del Capitano Pilota Irnerio Bertuzzi un ampio piazzale in Borgo Mazzini, inaugurato il 3 luglio 1996."}
{"id": "1503478", "revid": "38120", "url": "https://it.wikipedia.org/wiki?curid=1503478", "title": "Girolamo Palazzotto", "text": "Biografia.\nFratello maggiore di Giuseppe Palazzotto, architetto e \"Servo di Dio\" col nome di Fra' Liberato dell'Ordine dei frati minori cappuccini. Inizi\u00f2 a lavorare la pietra dedicandosi nel contempo alla meditazione e all'ascesi. Dopo cinque anni trascorsi nel Convento di Castroreale a partire dal 1727, nel 1731 rientr\u00f2 a Catania. Lavorando, acquis\u00ec nozioni di architettura e inizi\u00f2 a progettare edifici civili e religiosi. \nA Catania, dove ferveva la ricostruzione della citt\u00e0 a seguito del terremoto del Val di Noto del 1693, che rase al suolo anche altre citt\u00e0 dell'intero Val di Noto, gli venne affidata la ricostruzione della Cattedrale di Sant'Agata che complet\u00f2 in breve tempo.\nNonostante i voti continu\u00f2 a lavorare nel settore delle costruzioni sia a Catania, sia in provincia. Mor\u00ec nel 1754."}
{"id": "1503482", "revid": "4175", "url": "https://it.wikipedia.org/wiki?curid=1503482", "title": "Leggi e costituzioni di Sua Maest\u00e0", "text": "Le Leggi e costituzioni di Sua Maest\u00e0 (note anche come Regie Costituzioni o Costituzioni piemontesi) sono una raccolta giuridica emanata nel 1723 e ripubblicata nel 1729, nella quale il re di Sardegna Vittorio Amedeo II racchiuse un organico corpo di leggi proprie e dei suoi predecessori.\nL'opera (in 6 libri) rappresenta uno dei primi esempi in Italia di consolidazione del diritto attraverso la razionalizzazione delle fonti preesistenti.\nIl progetto.\nIl programma di rinnovamento e di semplificazione della confusa legislazione vigente nei territori sabaudi era parte integrante del ben pi\u00f9 ampio progetto che perseguiva Vittorio Amedeo II per l'unificazione politica. \nTale progetto \u00e8 riassumibile nei seguenti punti:\nVittorio Amedeo II riteneva che il sovrano dovesse essere il punto di riferimento essenziale per l'organizzazione istituzionale, conducendo cos\u00ec una politica antinobiliare, basandosi sulla frantumazione del feudo. Inizialmente, egli affid\u00f2 a insigni giuristi il compito di pubblicare e sistemare tutti gli editti ducali vigenti nel regno sabaudo in un corpus normativo, che avrebbe dovuto costituire la legislazione unitaria e generale dello Stato. Tuttavia, grazie soprattutto all'influenza esercitata dal suo segretario di guerra Andrea Platzaert, il sovrano ben presto super\u00f2 l'idea della mera raccolta degli editti e accolse il progetto di riformare questi ultimi con linearit\u00e0 e precisione, pertanto ordin\u00f2 una ricompilazione delle vecchie leggi ed una loro riforma. Le idee erano volte ad una semplificazione del diritto ed una facile reperibilit\u00e0 della norma, imponendo il modo precettivo ed apodittico, togliendo ci\u00f2 che era superfluo, in funzione dell'astrattezza e generalit\u00e0 della norma. \nIl contenuto.\nQuesta raccolta di Regi Decreti si componeva di 5 libri (pi\u00f9 un sesto aggiunto nella successiva versione), con oggetto:\nFra le caratteristiche salienti innovative di questo corpus, spicca la marcata nazionalizzazione dello ius commune, data la proibizione ai giudici di rifarsi a dottrine e orientamenti internazionali. Risalta inoltre la valorizzazione del precedente giudiziario, con l'ordine, in caso sussidiariamente non fosse possibile attuare nessuna norma positiva, di rifarsi alle sentenze passate della stessa Magistratura Sabauda.\nSi denota anche l'adesione all'idea di proporzionalit\u00e0 della pena: la gravit\u00e0 della pena doveva essere commisurata alla gravit\u00e0 del reato, limitando al massimo il potere arbitrario del giudice (\"\"che in ogni parte si tolga quanto pi\u00f9 possibile l'arbitrio ai giudici, tanto nella materia civile che criminale\").\nNelle costituzioni \u00e8 presente una gerarchia delle fonti: dapprima vengano applicate le \"nostre costituzioni\", successivamente \" gli statuti locali approvati da noi\", \"in defectu\" \"le decisioni dei nostri magistrati\"\", infine il testo della legge comune, ma con il divieto di citazione dottrinale: gli avvocati e i giudici devono astenersi dal dichiarare e citare espressamente quelli che sono stati i riferimenti alla dottrina giuridica precedente. La gerarchia e il divieto d'interpretazione vengono considerati come mezzo di difesa dello statuto. L'unico che pu\u00f2 dare interpretazione della norma \u00e8 il sovrano, neanche i supremi magistrati. Queste costituzioni erodono il diritto comune, specie per quanto concerne il diritto privato. La giurisprudenza dei tribunali piemontesi ha come punto di riferimento finale i tribunali regi. Nel 1770 Carlo Emanuele III riprese questo testo, ma ormai era considerato \"vecchio\" in seguito alle idee circolanti dell'illuminismo giuridico."}
{"id": "1503486", "revid": "12990555", "url": "https://it.wikipedia.org/wiki?curid=1503486", "title": "Play 2", "text": ""}
{"id": "1503487", "revid": "1305772", "url": "https://it.wikipedia.org/wiki?curid=1503487", "title": "The Unsinkable Molly Brown", "text": ""}
{"id": "1503492", "revid": "98077", "url": "https://it.wikipedia.org/wiki?curid=1503492", "title": "Parere pro veritate", "text": ""}
{"id": "1503493", "revid": "938", "url": "https://it.wikipedia.org/wiki?curid=1503493", "title": "Provincia di Ba", "text": "Ba \u00e8 una provincia delle isole Figi, nella Divisione Occidentale, che occupa la parte nord-occidentale dell'isola di Viti Levu, la maggiore dell'arcipelago e le isole Yasawa. \u00c8 la provincia pi\u00f9 popolata delle Figi.\nIn questa provincia si trovano la seconda citt\u00e0 del Paese, Lautoka, il principale Aeroporto Internazionale di Nadi delle Figi e il villaggio considerato tradizionalmente il pi\u00f9 antico delle isole: Viseisei, luogo natale del presidente Iloilo.\nIl territorio \u00e8 governato da un \"Consiglio Provinciale\", presieduto dal \"Ratu\" Ovini Bokini prima della sua prematura scomparsa."}
{"id": "1503499", "revid": "149587", "url": "https://it.wikipedia.org/wiki?curid=1503499", "title": "Ba (citt\u00e0)", "text": ""}
{"id": "1503500", "revid": "767487", "url": "https://it.wikipedia.org/wiki?curid=1503500", "title": "Codex theresianus", "text": "Il Codex Theresianus (\"Codice teresiano\"), elaborato dal 1752 al 1766, rappresenta la codificazione del diritto privato sotto il regno di Maria Teresa d'Austria. Regolava i diritti personali, i diritti reali e le obbligazioni. Il testo del codice, diviso in tre libri, era composto da articoli, ma non fu mai promulgato ufficialmente.\nStoria.\nL'opera, iniziata nel 1752, fu pronta nel 1766 dopo 13 anni di gestazioni, presentando per\u00f2 una sistematica troppo legata al modello romanistico (secondo l'ideologia professata dal presidente della commissione Zencker). Aveva lo scopo di porsi come diritto non solo comune, ma di eliminare anche il particolarismo giuridico vigente nei territori della Casa d'Austria, anche se con non molta riuscita in questo campo.\nSecondo le intenzioni iniziali, gli articoli del \"Codex\" sarebbero divenuti l'unica fonte legale; tuttavia, l'opposizione del cancelliere Kaunitz, che considerava il codice troppo aderente al diritto comune e ai diritti locali, nonch\u00e9 eccessivamente prolisso, ne imped\u00ec una promulgazione.\nNel 1776, su impulso del figlio, Giuseppe, mise fuori legge la pratica della caccia alle streghe, ridusse le fattispecie criminose punite con la pena capitale e abol\u00ec la tortura. La lentezza e il forte travaglio con cui l'Austria pratic\u00f2 tali riforme \u00e8 stato spiegato da molti storici con il fatto che Maria Teresa, nata e cresciuta in et\u00e0 tardo barocca, si adatt\u00f2 con estrema difficolt\u00e0 e riluttanza alle idee dell'illuminismo.\nIl 6 gennaio 1771, anzich\u00e9 promulgare il \"Codex\", fu istituita una nuova Commissione legislativa, presieduta dal cancelliere Wenzel Anton von Kaunitz-Rietberg.\nContenuto.\nIl codice, scritto in lingua tedesca, consisteva di tre parti: Diritto delle persone, Diritto delle cose e dei beni reali, Diritto delle obbligazioni.\n\u00c8 evidente nell'opera la tendenza della subordinazione del giudice alla legge scritta. Il diritto privato viene quindi identificato come autonomo, ma il modello filoromanistico, in un frasario troppo prolisso e discorsivo, e la totale subordinazione dei giudici al codice (deleteria, vista la particolare forma \"casistica\" del testo), caus\u00f2 il fallimento del progetto.\nIn compenso, si tratta di un passo avanti ideologico in confronto alle giurisprudenze europee dell'epoca per il chiaro obbiettivo di abrogare tutte le leggi territoriali e una chiara separazione degli argomenti. Rilevante \u00e8 il passaggio del diritto di famiglia dal diritto canonico al diritto privato e l'esclusione del diritto feudale."}
{"id": "1503501", "revid": "1543377", "url": "https://it.wikipedia.org/wiki?curid=1503501", "title": "Woldemar Mobitz", "text": "Biografia.\nFiglio di un affermato chirurgo tedesco che esercitava in Russia, Woldemar Mobitz ritorn\u00f2 in Germania, a Tubinga, all'et\u00e0 di sei anni. Dopo la morte prematura del padre fu ospitato da uno zio a Meiningen, dove frequent\u00f2 il locale ginnasio. Dopo aver conseguito la maturit\u00e0 (1908), Mobitz segu\u00ec gli studi universitari al Collegio \"Corps Rhenania Freiburg\" di Friburgo in Brisgovia, laureandosi brillantemente nel 1914 a Monaco di Baviera. Dopo aver partecipato alla prima guerra mondiale, lavor\u00f2 inizialmente come chirurgo ospedaliero a Berlino, e successivamente, dal 1921, come internista nella Prima clinica medica universitaria di Monaco di Baviera diretta da professore Ernst von Romberg. \nA Monaco Mobitz cominci\u00f2 a interessarsi di patologie patologie cardiovascolari, e in particolare di aritmie. Nel 1922 present\u00f2 una memoria in lingua tedesca in cui mostrava alcuni tracciati elettrocardiografici di Blocco atrioventricolare di II grado con e senza periodismo di Luciani-Wenckebach. L'argomento venne approfondito successivamente in un importante articolo in cui offriva una spiegazione dei fenomeni elettrici osservati e soprattutto in intervento a un convegno dell'Associazione di specialisti in medicina interna di Monaco, svoltosi nel luglio 1923, in cui l'alterata conduzione atrio-ventricolare (A-V) negli esseri umani, \"Blocco A-V di II grado\", fu classificata per la prima volta in \"tipo I\" (con periodismo di Luciani-Wenckebach) e di \"tipo II\" (senza periodismo). Un successivo articolo, giudicato universalmente \"classico\" su cui venne ripresa la tesi, suscit\u00f2 un notevole interesse nel mondo accademico ed \u00e8 alla base dell'attribuzione del nome \"Mobitz\" ai due tipi di blocco, .\nNel 1928 Mobitz, affetto da tubercolosi, ottenne la cattedra all'universit\u00e0 di Friburgo in Brisgovia, dove rimase fino al 1939. Durante la seconda guerra mondiale, nel 1943, ottenne la direzione dei reparti di medicina interna del Magdeburgo. Finita la guerra, nel 1946 ritorn\u00f2 all'insegnamento universitario a Friburgo in Brisgovia. Negli ultimi tempi si interess\u00f2 dell'utilizzo degli isotopi radioattivi in medicina. Mor\u00ec all'et\u00e0 di soli 61 anni dopo una lunga malattia."}
{"id": "1503507", "revid": "1305772", "url": "https://it.wikipedia.org/wiki?curid=1503507", "title": "Suzuki DRZ", "text": "La DRZ \u00e8 una serie di motociclette prodotte dalla casa motociclistica giapponese Suzuki dal 2000.\nLa DRZ differisce dalle DR, per via delle soluzioni pi\u00f9 sofisticate rispetto a quest'ultima, come il motore raffreddato ad acqua e l'impostazione della moto pi\u00f9 vicina alle moto professionali.\nDescrizione.\nLa Suzuki DRZ 400 venne presentata nel 1999, in sostituzione della precedente DR 350.\nIn vendita regolarmente dal 2000, inizialmente la gamma prevedeva tre modelli tutti da 400\u00a0cm\u00b3, una da fuoristrada, una fuoristrada con avviamento elettrico ed una da fuoristrada stradale, con tacchetti decisamente pi\u00f9 bassi, munita d'avviamento elettrico e portaoggetti sopra il parafango posteriore.\nPi\u00f9 avanti venne inserita una motard, che a differenza della versione fuoristrada stradale ha oltre agli pneumatici prettamente stradali, forcelle rovesciate, parafango anteriore pi\u00f9 corto e un nuovo impianto frenante.\nVenne quasi subito accompagnata da altre versioni di cilindrata minore, ma tutte improntate per il solo uso fuoristrada.\nIl telaio \u00e8 in acciaio in ogni versione e cilindrata, con l'utilizzo di una forcella all'anteriore, mentre per il forcellone si ha un sistema monocross a leveraggi con le cilindrate pari o superiori a 125, mentre con le cilindrate pari o inferiori a 110 si ha un sistema cantilever.\nIl motore \u00e8 sempre in ogni caso un 4 tempi e lo scarico passa sempre a destra e si adopera sempre un cambio a marce, inoltre il serbatoio ha in ogni caso un tappo a vite senza serratura."}
{"id": "1503508", "revid": "94647", "url": "https://it.wikipedia.org/wiki?curid=1503508", "title": "Beat ReGeneration", "text": " Beat ReGeneration \u00e8 un album del gruppo musicale italiano Pooh, uscito il 1\u00ba febbraio del 2008. L'album debutta al primo posto della classifica FIMI e risulta il 15\u00ba album pi\u00f9 venduto.\nIl disco.\nL'album \u00e8 composto di 12 brani, \"cover\" lanciate in origine da complessi di musica beat e portate al successo negli anni sessanta (eccezion fatta per \"Gioco di bimba\" ed \"Eppur mi son scordato di te\", che non erano canzoni beat, ma brani degli anni settanta). \u00c8 da notare che diverse di queste canzoni erano a loro volta delle cover in italiano di pezzi in inglese.\nTra queste, il brano guida \u00e8 \"La casa del sole\", cover di \"The House of the Rising Sun\". Dal pezzo i Pooh hanno anche ricavato un moderno videoclip ambientato nell'Abbazia di San Galgano, in terra toscana.\nIl disco presenta i brani dell'epoca beat rivestiti delle sonorit\u00e0 tipiche dei Pooh, quindi con l'uso abbondante di tastiere e un \"groove\" che riporta molto all'eurobeat, tipico dei brani Pooh di fine millennio.\nGli arrangiamenti musicali sono curati da Danilo Ballo, la registrazione ed il mixaggio da Sabino Cannone, assistito da Ivan Rossi.\nDate le tendenze tipiche dell'epoca \"beat\" \u00e8 normale che nessuno dei brani raggiunga i quattro minuti di durata. I brani di durata inferiore ai tre minuti sono stati dilatati per raggiungere una lunghezza minima.\nFormazione.\nAltri musicisti"}
{"id": "1503510", "revid": "1516566", "url": "https://it.wikipedia.org/wiki?curid=1503510", "title": "Stella del mattino (araldica)", "text": "La stella del mattino \u00e8 un'arma offensiva costituita da una mazza che termina con una palla munita di aculei metallici, che compare in alcuni stemmi civici.\nPosizione araldica ordinaria.\nLa stella del mattino \u00e8 rappresentata abitualmente posta in palo, posizione che si pu\u00f2 non blasonare."}
{"id": "1503511", "revid": "111544914", "url": "https://it.wikipedia.org/wiki?curid=1503511", "title": "Vespetr\u00f2", "text": "Il Vespetr\u00f2 \u00e8 il nome dato a un liquore di color giallognolo prodotto a Canzo secondo una ricetta segreta di infusioni di erbe aromatiche tra cui il coriandolo, l'anice, la scorza d'arancia e il finocchio, di probabile origine francese (savoiarda), , fu depositata, protetta da brevetto, nel secolo scorso dal canzese Scannagatta. \nLa bevanda \u00e8 stata commercializzata fino agli anni '60, tipicamente imbottigliata nelle classiche bottiglie di vetro strette ed allungate, simili a quelle del Liquore Galliano. La sua produzione e vendita, diffusa e rinomata nei tempi passati, trova testimonianza nelle guide Baedeker di met\u00e0 Ottocento che lo citano come prodotto tipico e importante per Canzo.\nLa sua produzione termin\u00f2 nel 1991, ma nel novembre del 2008 la sua produzione \u00e8 ripresa grazie a una famiglia di imprenditori di Bellagio. Assieme al Vespetr\u00f2, \u00e8 stato riproposto anche l'Amaro del Ghisallo, detto il Campionissimo, in onore di Fausto Coppi e del santuario del Ghisallo, dedicato proprio ai ciclisti."}
{"id": "1503512", "revid": "17815", "url": "https://it.wikipedia.org/wiki?curid=1503512", "title": "Divisione Centrale (Figi)", "text": ""}
{"id": "1503513", "revid": "17815", "url": "https://it.wikipedia.org/wiki?curid=1503513", "title": "Divisione Orientale (Figi)", "text": ""}
{"id": "1503517", "revid": "17815", "url": "https://it.wikipedia.org/wiki?curid=1503517", "title": "Divisione Occidentale (Figi)", "text": ""}
{"id": "1503519", "revid": "599013", "url": "https://it.wikipedia.org/wiki?curid=1503519", "title": "Andreas Ottl", "text": "Carriera.\nClub.\nCresciuto nel vivaio del Bayern Monaco, club della sua citt\u00e0, \u00e8 approdato in prima squadra nel 2007 dopo aver militato nel Bayern Monaco II, la formazione amatoriale.\nIl 2 gennaio 2010 viene ceduto in prestito al Norimberga, insieme a Breno. Tornato al Bayern a fine stagione, il 21 maggio 2011 da svincolato firma un triennal con l'Hertha Berlino, club della capitale neo-promosso in Bundesliga\nNazionale.\nHa partecipato ai Mondiali Under-20 del 2005."}
{"id": "1503522", "revid": "17815", "url": "https://it.wikipedia.org/wiki?curid=1503522", "title": "Divisione Nord (Figi)", "text": ""}
{"id": "1503524", "revid": "17815", "url": "https://it.wikipedia.org/wiki?curid=1503524", "title": "Macuata", "text": ""}
{"id": "1503526", "revid": "17815", "url": "https://it.wikipedia.org/wiki?curid=1503526", "title": "Kadavu", "text": ""}
{"id": "1503529", "revid": "17815", "url": "https://it.wikipedia.org/wiki?curid=1503529", "title": "Lomaiviti", "text": ""}
{"id": "1503530", "revid": "17815", "url": "https://it.wikipedia.org/wiki?curid=1503530", "title": "Naitasiri", "text": ""}
{"id": "1503531", "revid": "17815", "url": "https://it.wikipedia.org/wiki?curid=1503531", "title": "Namosi", "text": ""}
{"id": "1503535", "revid": "17815", "url": "https://it.wikipedia.org/wiki?curid=1503535", "title": "Rewa (Figi)", "text": ""}
{"id": "1503537", "revid": "17815", "url": "https://it.wikipedia.org/wiki?curid=1503537", "title": "Serua", "text": ""}
{"id": "1503538", "revid": "17815", "url": "https://it.wikipedia.org/wiki?curid=1503538", "title": "Tailevu", "text": ""}
{"id": "1503540", "revid": "17815", "url": "https://it.wikipedia.org/wiki?curid=1503540", "title": "Cakaudrove", "text": ""}
{"id": "1503542", "revid": "768068", "url": "https://it.wikipedia.org/wiki?curid=1503542", "title": "Citissoro", "text": "Nella mitologia greca, Citissoro o Citisoro o Cilindro era il nome di uno dei figli di Frisso e di Calciope, quest'ultima anche citata come Iofassa.\nFu fratello di Argeo, Mela e Frontide.\nIl mito.\nCitissoro, nipote di Atamante, in uno dei suoi viaggi trov\u00f2 il nonno pronto ad essere sacrificato per Zeus, lo liber\u00f2 facendo arrabbiare il divino padre. Da allora tutti i primogeniti non possono entrare nell'Acaia Ftiotide, altrimenti devono venire subito catturati e sacrificati al dio.\nIn un'avventura con gli argonauti Citissoro ed i suoi fratelli naufragarono ed incontrando in seguito sia Giasone che altri compagni. Genti a cui si unirono per proseguire insieme il viaggio."}
{"id": "1503544", "revid": "19933", "url": "https://it.wikipedia.org/wiki?curid=1503544", "title": "Socialisti e Radicali - Rosa nel Pugno", "text": ""}
{"id": "1503551", "revid": "4175", "url": "https://it.wikipedia.org/wiki?curid=1503551", "title": "Jermak", "text": ""}
{"id": "1503554", "revid": "450695", "url": "https://it.wikipedia.org/wiki?curid=1503554", "title": "Papessa", "text": ""}
{"id": "1503563", "revid": "123656050", "url": "https://it.wikipedia.org/wiki?curid=1503563", "title": "Diego Marani (scrittore)", "text": "Biografia.\nMarani ha frequentato il Liceo Ginnasio Ariosto di Ferrara fino al 1978 e si \u00e8 laureato in interpretazione e traduzione presso la Scuola superiore di lingue moderne per traduttori e interpreti di Trieste nel 1983. Oltre all'inglese e al francese, ha studiato professionalmente olandese e finlandese. Ha quindi lavorato come interprete e traduttore freelance nonch\u00e9 come giornalista per varie testate locali.\nNel 1985 ha iniziato a lavorare presso il Consiglio dell'Unione europea (DGT) come traduttore e revisore, posizione che ha mantenuto fino al 2006, quando \u00e8 entrato a far parte della direzione generale Cultura della Commissione europea, e dal 2010 della direzione generale Interpretazione, occupandosi in particolare della politica del multilinguismo, del sostegno alla traduzione letteraria, dell'apprendimento permanente e dell'apprendimento precoce delle lingue. In questo periodo \u00e8 stato anche autore di discorsi per Leonard Orban, Jos\u00e9 Barroso, Antonio Tajani, e Androulla Vassiliou. \nNel 2014 \u00e8 stato consigliere del Ministro della Cultura Dario Franceschini durante la Presidenza italiana del Consiglio dell'UE. Dal 2015 Marani lavora per il Servizio europeo per l'azione esterna, coordinando iniziative di diplomazia culturale. \nIl 16 giugno 2020 il Ministro Franceschini ha nominato Diego Marani come presidente del Centro per il libro e la lettura (CEPELL) \nNel luglio 2020 Marani \u00e8 stato nominato direttore \"di chiara fama\" dell'Istituto italiano di cultura di Parigi \n\u00c8 l'inventore della lingua artificiale chiamata \"europanto\", costituita da un insieme di tutte le lingue d'Europa. In questo idioma totalmente inventato ha tenuto una rubrica fissa su giornali svizzeri e belgi a partire dal 1990. L'Europanto \u00e8 una provocazione contro l'integralismo linguistico di chi predica la purezza delle lingue. Con il gioco intellettuale dell'Europanto, Marani invita ad imparare le lingue sapendo vedere dietro ogni lingua l'umanit\u00e0 di chi la parla. La lingua \u00e8 uno strumento identitario ma \u00e8 anche una porta aperta verso nuovi mondi che ci aiuta a vedere meglio noi stessi.\nNei suoi romanzi, tradotti in 14 lingue, Diego Marani sviluppa e approfondisce la tematica dell'identit\u00e0 e dell'appartenenza mettendo a frutto la sua esperienza di funzionario europeo. In altre sue opere affronta invece la tematica delle radici e della memoria.\nIn europanto Diego Marani ha pubblicato nel 1999 una raccolta di racconti (\"Las adventures des inspector Cabillot\"). Il primo romanzo (in lingua italiana) \u00e8 \"Caprice des Dieux\", uscito nel 1994. Il romanzo \"Nuova grammatica finlandese\", ha ricevuto il Premio Grinzane Cavour nel 2001 e il Premio Dess\u00ec nel 2002 oltre a numerosi riconoscimenti all'estero, fra cui l'European Literature Night Prize e l'Independent Foreign Fiction Prize. Con \"L'ultimo dei Vostiachi\" Diego Marani ha vinto il Premio Selezione Campiello nel 2002. Diego Marani collabora con il supplemento culturale del Sole 24 Ore, con il Piccolo di Trieste, La Nuova Ferrara, la rivista online Piazza Enciclopedia Magazine e con il sito web eunews.it."}
{"id": "1503565", "revid": "4175", "url": "https://it.wikipedia.org/wiki?curid=1503565", "title": "Pavel Alekseyevich Cherenkov", "text": ""}
{"id": "1503568", "revid": "237256", "url": "https://it.wikipedia.org/wiki?curid=1503568", "title": "Aleksandr Michailovic Prochorov", "text": ""}
{"id": "1503571", "revid": "486946", "url": "https://it.wikipedia.org/wiki?curid=1503571", "title": "Evgenni Lifshitz", "text": ""}
{"id": "1503573", "revid": "4175", "url": "https://it.wikipedia.org/wiki?curid=1503573", "title": "Lev Davidovich Landau", "text": ""}
{"id": "1503575", "revid": "2132899", "url": "https://it.wikipedia.org/wiki?curid=1503575", "title": "Rafael de Andrade Bittencourt", "text": "Carriera.\nInizi.\nTrascorse i suoi anni giovanili in Brasile. Nato a San Paolo, esord\u00ec nel mondo del calcio giocando nel campionato statale Paulista con la maglia del C. A. Juventus, a partire dal 1999. Venne tesserato dal Santos, nel quale milit\u00f2 per cinque stagioni senza trovare spazio e collezionando solo 8 presenze in massima serie (nel 2002) in cinque anni.\nDopo aver effettuato una serie di infruttuosi provini europei, fece ritorno in patria dove venne tesserato dal Sao Bento, scendendo di nuovo al livello del calcio statale.\nVerona.\nNel 2007, and\u00f2 al Verona appena retrocesso in Serie C. Esord\u00ec alla prima giornata, dove il Verona venne sconfitto in casa dal Cittadella. Al termine di una stagione negativa per gli scaligeri, che arrivarono penultimi in classifica, ottenne la salvezza vincendo i play-out contro la Pro Patria. Ha alternato prestazioni positive e negative, cos\u00ec come nei 2 campionati successivi di serie C; in estate venne confermato come portiere titolare e scal\u00f2 le categorie del calcio italiano insieme al Verona: nella stagione di Lega Pro Prima Divisione 2010-2011, allenato prima dallo staff di Giannini poi da quello di Mandorlini, il portiere brasiliano vinse i play-off e conquist\u00f2 la Serie B dopo quattro anni di Lega Pro.\nNel campionato 2011-2012, da titolare esord\u00ec in Serie B alla prima giornata nella sconfitta casalinga del Verona contro il Pescara e contribu\u00ec al quarto posto in classifica dei giallobl\u00f9; il Verona usc\u00ec sconfitto dal Varese nella semifinale play-off. A fine anno fu eletto miglior portiere della Serie B.\nIl 2 settembre 2012 raggiunse le 200 presenze con la maglia gialloblu. Risulta il portiere meno battuto della Serie B 2012-2013, con 29 reti subite in 40 partite: arrivando al secondo posto, la squadra veronese torna in A dopo 11 anni.\nEsordisce in massima serie il 24 agosto 2013, nell'incontro casalingo col Milan (vinto 2-1): in 37 gare di campionato incassa 63 gol, risultando il portiere col maggior numero di parate effettuate (157).\nCagliari.\nIl 26 gennaio 2016 passa in prestito al Cagliari, militante in Serie B, prendendo il posto di Alessio Cragno come vice di Marco Storari. L'8 luglio viene acquistato a titolo definitivo dal club sardo, con cui firma un contratto annuale; contemporaneamente il Cagliari cede in prestito con obbligo di riscatto in caso di promozione in Serie A alla squadra veneta il centrocampista Marco Ezio Fossati. Con l'addio di Marco Storari, nel gennaio 2017 diventa il portiere titolare della formazione rossobl\u00f9, mettendosi in mostra con ottime prestazioni, arrivando a parare tre rigori in campionato contro Atalanta, Udinese ed e contribuendo alla salvezza del Cagliari. Il 1\u00ba gennaio 2018 prolunga il precedente contratto fino al 2019. Il 2 agosto 2020, dopo due stagioni trascorse come riserva, lascia il club isolano.\nSpezia.\nIl 17 settembre 2020 viene prelevato a parametro zero dal neopromosso . Debutta con gli aquilotti alla seconda giornata nel vittorioso 0-2 contro l'Udinese rimpiazzando al 64' l'infortunato Jeroen Zoet, e fornendo l'assist per il secondo gol dei liguri ad Andrej G\u0103l\u0103binov.\nStatistiche.\nPresenze e reti nei club.\n\"Statistiche aggiornate al 5 ottobre 2020.\""}
{"id": "1503578", "revid": "229617", "url": "https://it.wikipedia.org/wiki?curid=1503578", "title": "Anatol Zhabotinsky", "text": ""}
{"id": "1503579", "revid": "767487", "url": "https://it.wikipedia.org/wiki?curid=1503579", "title": "Agonista", "text": "In campo farmacologico e biochimico \u00e8 definita agonista una sostanza in grado di legare uno specifico recettore nel sito di legame per il ligando endogeno. Si pone quindi in competizione, come suggerisce il nome, con quest'ultimo per il legame con tale sito.\nA seguito del legame con ligando naturale, il recettore va incontro a modificazioni conformazionali che ne mediano l'attivit\u00e0 biologica a livello cellulare. Gli agonisti sono molecole ad attivit\u00e0 intrinseca in grado di mimare gli effetti del ligando. Quando si legano al recettore, causano modificazioni conformazionali di entit\u00e0 simile a quelle provocate dal legame con il ligando endogeno. L'effetto e la durata dell'attivit\u00e0 possono essere, a seconda dell'agonista, molto variabili: da inferiore, simile e superiore al ligando naturale.\nTipi di agonisti.\nAgonisti totali o puri: legano e attivano fortemente il recettore. Un esempio di tali agonisti \u00e8 \"l'isoproterenolo\" che mima l'attivit\u00e0 dell'adrenalina a livello dei recettori \u03b2 adrenergici.\nCo-agonisti: necessitano di agire con altri co-agonisti (altre sostanze) per poter evocare l'effetto finale.\nAgonista selettivo: particolare tipo di agonista che risulta essere selettivo per un particolare tipo di struttura recettoriale. Ogni tipo di recettore di solito \u00e8 divisibile in diverse sottofamiglie ed ogni sottofamiglia presenta diverse forme, definite isoforme. Avere cos\u00ec tante strutture recettoriali simili tra loro e differenti solo per piccole sequenze consente all'organismo di poter utilizzare un solo tipo di ligando e poter evocare risposte diverse in diversi tessuti. Poter attivare selettivamente una sola isoforma recettoriale presenta molte implicazioni farmacologiche: \u00e8 possibile ottenere un farmaco specifico per una patologia e ridurre i possibili effetti collaterali. Causa l'alta affinit\u00e0 strutturale tra le diverse isoforme, \u00e8 di solito difficilissimo ottenere un ligando selettivo per una isoforma.\nAgonista parziale: agonista dall'attivit\u00e0 peculiare. Si lega al recettore, ma invece di indurre la risposta massimale, causa una risposta parziale. Il recettore non media una risposta completa, ma solo in forma parziale ed incompleta. Questo non \u00e8 oggi del tutto chiarito, ma sembra possa essere spiegato attraverso due motivazioni: primo, con la presenza di recettori di riserva, secondo, con la presenza contemporanea di recettori presenti in forma attiva, inattiva e desensitizzati (a loro volta identificabili in desensitizzazione lenta e rapida). I recettori sono presenti in equilibrio tra le varie conformazioni. L'agonista parziale potrebbe legare il recettore nella forma desensitizzata e mediare una risposta solo parziale."}
{"id": "1503581", "revid": "129276", "url": "https://it.wikipedia.org/wiki?curid=1503581", "title": "Manutenzione correttiva", "text": ""}
{"id": "1503582", "revid": "4175", "url": "https://it.wikipedia.org/wiki?curid=1503582", "title": "Alexander Stepanovitch Popov", "text": ""}
{"id": "1503583", "revid": "228587", "url": "https://it.wikipedia.org/wiki?curid=1503583", "title": "Rcd", "text": ""}
{"id": "1503588", "revid": "4175", "url": "https://it.wikipedia.org/wiki?curid=1503588", "title": "Vitaly Lazarevich Ginzburg", "text": ""}
{"id": "1503589", "revid": "124639194", "url": "https://it.wikipedia.org/wiki?curid=1503589", "title": "Giro d'Italia 2008", "text": "Il Giro d'Italia 2008, novantunesima edizione della \"Corsa Rosa\", si \u00e8 svolto in 21 tappe dal 10 maggio al 1\u00ba giugno 2008, per un totale di 3\u00a0406,4 km, ed \u00e8 stato vinto dallo spagnolo Alberto Contador, a dodici anni di distanza dall'ultima vittoria straniera al Giro (Tonkov, nel 1996).\nContador, in forza all'Astana, ha concluso la corsa in 89 ore, 56 minuti e 49 secondi, alla media di 38,044\u00a0km/h. Secondo classificato \u00e8 stato Riccardo Ricc\u00f2 (Saunier Duval-Scott) a 1'57\", che ha conquistato anche la maglia bianca di miglior giovane.\nContador non ha vinto nessuna tappa, ottenendo come migliori piazzamenti il secondo posto nella cronometro di Urbino (10\u00aa tappa) e il quarto nella cronoscalata di Plan de Corones (16\u00aa). Partito senza una preparazione adeguata - la partecipazione della sua squadra \u00e8 stata annunciata a sorpresa una settimana prima dell'inizio della corsa - Contador \u00e8 entrato in piena forma a met\u00e0 Giro, difendendosi nelle tappe di montagna e mostrando forza e sicurezza nelle prove contro il tempo (nell'ultima tappa ha distanziato nettamente Ricc\u00f2, consolidando un vantaggio che era di appena 4\"). Contador ha confermato le sue doti di passista-scalatore, che gli avevano permesso di imporsi nel Tour del 2007 e quindi nella Vuelta al Pa\u00eds Vasco e nella Vuelta a Castilla y Le\u00f3n nel 2008.\nIl percorso del Giro era stato presentato il 1\u00ba dicembre 2007 al Teatro degli Arcimboldi di Milano.\nResoconto degli eventi.\n197 i corridori partiti da Palermo, di cui 53 italiani; 141 quelli giunti a Milano (38 italiani). Il pi\u00f9 giovane del gruppo \u00e8 stato il belga Kevin Seeldraeyers della Quick Step (21 anni), il pi\u00f9 anziano Fabio Baldato (classe 1968) in forza alla Lampre.\nL'edizione ha previsto due giorni di riposo (19 e 27 maggio), cinque arrivi in quota - di cui 4 compresi nell'ultima settimana (tappe n\u00ba 7, 14, 15, 16 e 19) - e quattro cronometro, di cui una a squadre (1\u00aa tappa, da Palermo a Palermo) e tre individuali (10\u00aa, 16\u00aa - \"cronoscalata\" al Plan de Corones - e 21\u00aa). Effettuati anche due sconfinamenti: uno a San Marino, nel corso dell'11\u00aa tappa da Urbania a Cesena, e l'altro in Svizzera tra le frazioni 17 e 18 (la prima con arrivo a Locarno, la seconda con partenza da Mendrisio).\nLa Cima Coppi \u00e8 stata per l'ennesima volta il Passo Gavia (2618\u00a0m d'altitudine), scalata nella 20\u00aa tappa da Rovetta a Tirano (nella stessa \u00e8 stato affrontato anche il Passo del Mortirolo). Complessivamente, si \u00e8 passati su 33 Gran Premi della Montagna. La frazione pi\u00f9 lunga doveva essere la sesta, da Potenza a Peschici (in origine 265\u00a0km, poi portati a 231), ma \u00e8 infine stata la diciannovesima, da Legnano al Monte Pora (238\u00a0km).\nIl Giro non partiva dalla Sicilia dall'edizione del 1999, quando la corsa prese il via da Agrigento; \u00e8 stato invece confermato il tradizionale arrivo a Milano. Nel 2003 si ebbe l'ultima edizione conclusasi con una cronometro individuale (vinta allora da Serhij Hon\u010dar).\nCome di consueto, gli abbuoni assegnati nelle tappe in linea sono stati di 20\", 12\" e 8\" ai primi tre classificati all'arrivo; ai traguardi volanti \"Expo 2015\" (classifica vinta da Fortunato Baliani della CSF Group-Navigare) i \"bonus\" sono stati invece di 6\", 4\" e 2\". L'ultimo corridore in classifica generale \u00e8 stato indicato con il \"numero nero\", analogo alla maglia dello stesso colore. Questa particolare classifica \u00e8 andata al tedesco Markus Eichler del Team Milram (141\u00ba a 4h 33' 41\" da Contador).\nEmanuele Sella e Daniele Bennati, con tre successi a testa, sono stati i corridori ad aggiudicarsi il numero maggiore di tappe. Entrambi hanno conquistato una maglia (verde e ciclamino) e le loro squadre (CSF Group-Navigare e Liquigas) hanno vinto rispettivamente le classifiche a tempo e a punti.\nUn ciclista straniero \u00e8 tornato ad aggiudicarsi il Giro dopo 12 anni (l'ultimo era stato Pavel Tonkov nel 1996). Contador \u00e8 inoltre il secondo spagnolo ad entrare nell'albo d'oro (a precederlo Miguel Indurain nel biennio 1992-1993). Non capitava dal 2002 che il primo classificato non si imponesse in nessuna tappa.\nDa quest'edizione il Giro non rientra pi\u00f9 nel calendario delle corse appartenenti all'UCI ProTour, istituito nel 2005.\nDettagli delle tappe.\n1\u00aa tappa.\nLa prima tappa era una cronometro a squadre all'ombra del Monte Pellegrino. Vennero percorsi alcuni tra i viali principali del capoluogo siculo (passando da Mondello), cos\u00ec da far percorrere alle squadre, compatte, lunghi rettilinei, anche in lieve discesa. Poche le curve insidiose, passate in maniera indolore. Il tempo di ogni squadra \u00e8 stato calcolato (come sempre) sul quinto arrivato del gruppo.\nLa cronometro \u00e8 stata vinta dalla squadra di nuova formazione Team Slipstream-Chipotle presented by H30, condotta alla vittoria da David Zabriskie e David Millar, gi\u00e0 vincitori di gare contro il tempo tra Giro e Tour. La maglia rosa \u00e8 andata al loro compagno Christian Vande Velde, che aveva tagliato il traguardo per primo. A seguire, la CSC (che aveva come uomo di punta Jens Voigt) e la High Road.\n2\u00aa tappa.\nPrima tappa in linea del 91\u00ba Giro. Era un cosiddetto \"mangia e bevi\", visto il percorso pieno di saliscendi con due GPM di seconda (in localit\u00e0 Gratteri, a pochi chilometri dalla partenza) e terza categoria (nei pressi di Villalba). L'arrivo, che riprendeva quello del Mondiale di ciclismo su strada del '94, era situato dopo una breve salita, percorsa due volte (circuito finale di 13\u00a0km).\nDue uomini hanno comandato la tappa quasi fino ad Agrigento. Si sono verificate due cadute di rilievo: una che ha coinvolto Mauricio Soler della Barloworld, l'altra che ha costretto al ritiro David Zabriskie, vincitore della cronometro a squadre di Palermo. Poco prima del primo passaggio dalla Valle dei Templi, il gruppo si \u00e8 sgranato. Grazie al lavoro della squadra, Riccardo Ricc\u00f2 ha vinto la tappa, riprendendo uno scatto di Joaquim Rodr\u00edguez della Caisse d'Epargne. Franco Pellizotti \u00e8 andato in rosa.\n3\u00aa tappa.\nFrazione prettamente pianeggiante, con un solo Gran Premio della Montagna di 3\u00aa categoria e di difficolt\u00e0 pressoch\u00e9 nulla (Maletto). Si circumnavigava l'Etna dal versante interno della Sicilia, raggiungendo nuovamente la costa a Fiumefreddo di Sicilia. Passando da Messina, si entrava una prima volta a Milazzo, dove era situato l'arrivo dopo 11\u00a0km.\nPrima vittoria al Giro per Daniele Bennati (Liquigas) che ha battuto in volata il veterano Erik Zabel (Milram) e Danilo Hondo (Diquigiovanni). \u00c8 stata una tappa funestata dalle cadute, le pi\u00f9 rilevanti quelle di Riccardo Ricc\u00f2 e Bradley McGee (costretto all'abbandono). Inutili sono stati la fuga di cinque corridori prima e i tentativi di Andrea Tonti e Vincenzo Nibali poi.\n4\u00aa tappa.\nIn quanto ad altimetria, la tappa era similare a quella con arrivo a Milazzo, con lo scollinamento sul Passo di Pietra Spada (3\u00aa categoria). Raggiunta la costa Ionica, era presente un tratto in pianura fino a Catanzaro (nessuna difficolt\u00e0 particolare). Dal capoluogo, discesa fino al \"lido\", dov'era situato il traguardo.\nNon appena \u00e8 stata data la partenza, \u00e8 partito Rik Verbrugghe, il quale \u00e8 rimasto in fuga per 164\u00a0km, venendo ripreso solo a Catanzaro. L'arrivo in volata \u00e8 stato appannaggio del britannico Mark Cavendish, che ha superato in agilit\u00e0 Robert F\u00f6rster e Daniele Bennati. Caduta ai 200\u00a0m dall'arrivo.\n5\u00aa tappa.\nLievi saliscendi lungo il percorso che aggirava il Cilento. La prima vera asperit\u00e0 era sul GPM di Fortino (terza categoria, nei pressi di Lagonegro) dopo 88\u00a0km, posto dopo una salita di 3,6. Si proseguiva poi fino a Contursi Terme, con l'arrivo situato dopo uno strappo di 3\u00a0km, con pendenze massime del 9%.\nPavel Brutt ha riportato la Russia alla vittoria nel Giro, alcuni anni dopo l'ultima vittoria di tappa di Pavel Tonkov. Il corridore della Tinkoff ha anticipato Johannes Fr\u00f6hlinger, Luis Laverde e Francisco P\u00e9rez, compagni di fuga per ben 186\u00a0km. All'ultimo chilometro, un salto di catena ha tagliato via dalla vittoria di tappa il quinto fuggitivo, David Millar. Il gruppo \u00e8 stato regolato da Paolo Bettini (a 31\"). Pellizotti ha mantenuto agevolmente la maglia rosa.\n6\u00aa tappa.\nQuesta frazione era la pi\u00f9 lunga del Giro, nonostante la successiva riduzione di 34\u00a0km. Il gruppo arrivava in cima allo stesso strappo (finale) del 2000 e del 2006 (1300 metri di salita). Al chilometro 47 veniva superato un altro GPM di terza categoria, a Rionero in Vulture. Poi pianura fino a Manfredonia, porta del Gargano.\nPrima che la carovana transitasse a Lavello, dal gruppo si sono staccati 12 uomini (Rene Mandri, uno dei fuggitivi, si \u00e8 per\u00f2 presto ritirato causa caduta). La fuga di questi uomini \u00e8 giunta al traguardo, con Matteo Priamo che ha preceduto i compagni di avventura, staccatisi alla spicciolata sulla breve ascesa conclusiva. Il gruppo \u00e8 arrivato con un ritardo di 11'34\", consentendo a Giovanni Visconti (Quick Step, anche lui in fuga) di indossare la maglia rosa.\n7\u00aa tappa.\nEra il primo arrivo in salita del Giro 2008, nella tappa che commemorava Vito Taccone. Percorso diviso tra Abruzzo e Molise, perennemente mosso gi\u00e0 dai primi metri. Escludendo l'arrivo in salita (ascesa di 3\u00a0km - con pendenze fino al 9% - che parte da Rivisondoli), vi era il transito su altri 3 GPM di terza (Valico del Macerone), prima (Rionero Sannitico) e seconda categoria (Pietransieri) negli ultimi 80 chilometri.\nGi\u00e0 dai primi chilometri, il gruppo maglia rosa ha lasciato fare, garantendo la fuga di una trentina di unit\u00e0. Sulla salita finale sono rimasti solo quattro battistrada: Bosisio (LPR), Sella (CSF Group), C\u00e1rdenas (Barloworld) e Kiryenka (Tinkoff). Quest'ultimo ha ceduto a Bosisio nel finale; C\u00e1rdenas invece si era gi\u00e0 staccato sulle prime rampe e Sella (primo sui 3 GPM precedenti) era stato costretto a fermarsi per una foratura (arriver\u00e0 terzo, in lacrime). La bagarre, nel gruppo dei migliori, \u00e8 iniziata invece sulla salita di Pietransieri: prima hanno tirato Saunier Duval, LPR e Astana, poi \u00e8 scattato Leonardo Piepoli; poco dopo lo ha seguito Danilo Di Luca, anche se Riccardo Ricc\u00f2 e Alberto Contador gli sono rimasti in coda fino sul traguardo (il quartetto \u00e8 arrivato con 2'04\" di ritardo dal primo). Giovanni Visconti ha perso contatto, ma ha guadagnato secondi sugli immediati inseguitori Russ e Nardello, specialmente grazie al lavoro da \"gregario\" della maglia iridata Paolo Bettini.\n8\u00aa tappa.\nUnico Gran Premio della Montagna era quello della Forca d'Acero (2\u00aa categoria), dopo 57\u00a0km. Dopo la discesa (che portava dall'Abruzzo nel Lazio), poche difficolt\u00e0, con i soli \"strappetti\" di Morolo e Anagni. Si evitava Roma, passando per Valmontone e Palestrina. La linea d'arrivo era in fondo ad una breve salita.\nUna fuga di 5 uomini, ripresi solo a pochi chilometri da Tivoli, ha mantenuto viva la tappa. Sulla breve salita finale, Danilo Di Luca sembrava in crisi, mentre il gruppo veniva tirato da Leonardo Piepoli (Saunier Duval). Proprio Di Luca, per\u00f2, ha tentato l'azione da \"finisseur\": ciononostante Riccardo Ricc\u00f2 gli ha preso la scia ed \u00e8 andato a vincere. Inutile \u00e8 stata invece la rimonta del campione del Mondo Paolo Bettini, che si \u00e8 piazzato al secondo posto.\n9\u00aa tappa.\nLa tappa prima del riposo (durante il quale ci si sarebbe trasferiti a Pesaro) era quasi totalmente pianeggiante e seguiva buona parte della Via Aurelia (con passaggio a Grosseto): unico GPM di terza categoria era la salitella di 4,5\u00a0km che portava a Campiglia Marittima, ma distante 42\u00a0km dall'arrivo di San Vincenzo, in piena Costa degli Etruschi. I corridori dovevano quindi pedalare su un circuito finale di 22,8\u00a0km, con lo \"strappo\" di San Carlo (meno di 2\u00a0km in salita, non previsto come Gran Premio della Montagna).\nLa tappa \u00e8 stata risolta da un arrivo in volata, nel quale si \u00e8 imposto Daniele Bennati. Il corridore, che ha anticipato Paolo Bettini e Robbie McEwen, ha riguadagnato la maglia ciclamino. Dopo 200\u00a0km di fuga sono stati ripresi Buffaz (Cofidis) e Krivtsov (ALM). Invariata la classifica generale.\n10\u00aa tappa.\nSeconda cronometro del Giro 2008, ma prima individuale. I corridori salivano da Pesaro verso il centro storico di Urbino. Tre i tratti duri affrontati: uno, in prossimit\u00e0 di Colbordolo, era lungo 4,6\u00a0km ed aveva pendenza massima del 10%; il secondo era uno strappo al 12% a 5 chilometri dal traguardo, mentre il terzo, il tratto finale, era su un pav\u00e9 in salita.\nGrossi problemi per gli atleti, dovuti alla pioggia, caduta a tratti lungo le due citt\u00e0 marchigiane. Scivolate per Emanuele Sella e Riccardo Ricc\u00f2, problemi di traiettoria per altri corridori. Marzio Bruseghin (Lampre) si \u00e8 aggiudicato la prova contro il tempo, raggiungendo la sua seconda vittoria assoluta al Giro, dopo la cronometro di Oropa del 2007. Dopo di lui si sono piazzati Alberto Contador e Andreas Kl\u00f6den, entrambi dell'Astana. Visconti ancora in rosa.\n11\u00aa tappa.\nFrazione molto mossa, con quattro GPM e molti strappi impegnativi. Dopo 60\u00a0km si sconfinava nella Repubblica di San Marino, passando per il primo Gran Premio di seconda categoria (km 68). Tornati in Italia, da Carpegna si scalava il monte omonimo (1\u00aa categoria), dopo 6 chilometri di salita al 10% medio. Lunga discesa fino a Novafeltria: da qui il gruppo risaliva per 7\u00a0km fino a Perticara (altro GPM di seconda categoria). A 25 chilometri dall'arrivo, il muro di Sorrivoli: appena 1200 metri, ma con pendenze massime del 18% (ultimo Gran Premio della Montagna di terza categoria). Nel circuito finale di Cesena (lungo 12\u00a0km) si affrontava un'ultima asperit\u00e0 poco prima dell'arrivo: una strappo breve ma impegnativo costituito dalla Salita dei Gessi, sulla cui cima vi \u00e8 una lapide dedicata a Marco Pantani. La citt\u00e0 romagnola \u00e8 stata sede d'arrivo di tappa l'ultima volta nel 2004.\nNella tappa appenninica, sotto la pioggia, molte sono state le cadute che hanno contribuito a condizionare l'esito della gara (di Emanuele Sella \u2013 ben tre per lui, pi\u00f9 una foratura \u2013, Giovanni Visconti, Franco Pellizotti e Leonardo Piepoli tra le altre). Cinque uomini (Pablo Lastras, Alessandro Bertolini, Tiziano Dall'Antonia, Jussi Veikkanen e Laurent Mangel) sono scattati dopo una quarantina di chilometri. Lungo il percorso, Fortunato Baliani ha raggiunto i cinque. Gabriele Bosisio, partito con Baliani, \u00e8 rimasto vittima di una scivolata e non \u00e8 riuscito nel tentativo, venendo assorbito dal gruppo lungo la discesa verso Sorrivoli. Sul seguente strappo, Veikkanen e Mangel hanno perso contatto dai battistrada; stessa sorte \u00e8 toccata pi\u00f9 avanti anche a Dall'Antonia sul \"cippo Pantani\".\nMentre si profilava una volata a tre tra Bertolini, Lastras e Baliani, quest'ultimo \u00e8 caduto a 600 metri dall'arrivo a causa di un sampietrino. Il corridore della Diquigiovanni-Androni ne ha cos\u00ec approfittato, anticipando lo spagnolo.\n12\u00aa tappa.\nPrima di due frazioni consecutive totalmente pianeggianti (questa \u00e8 stata dedicata a Dorando Pietri). Il gruppo seguiva la Via Emilia fino a Castel San Pietro Terme, dove svoltava a destra, evitando Bologna. Si toccavano le citt\u00e0 di Maranello, Formigine e Modena prima dell'arrivo a Carpi.\nDopo la lunga fuga di Dionisio Galparsolo (ripreso a 10\u00a0km dal traguardo), c'\u00e8 stato un arrivo in volata: Daniele Bennati (Liquigas), al vento ai 200 metri dall'arrivo, ha subito la rimonta di Mark Cavendish (High Road). I due sono arrivati appaiati, ma la maglia ciclamino Bennati \u00e8 riuscito a vincere per pochi millimetri. A 15 chilometri dalla conclusione, una caduta ha coinvolto una decina di corridori.\n13\u00aa tappa.\nAltra tappa letteralmente \"piatta\", prima della \"tre giorni\" di montagna. Si attraversava la Pianura Padana, tra Emilia-Romagna e Veneto (con un piccolo tratto in Lombardia). Il gruppo passava da Cittadella una prima volta e vi tornava dopo averne circumnavigato le mura medioevali.\nAl 36\u00ba chilometro sono andati in fuga Micka\u00ebl Buffaz e Josu Agirre, e vi sono rimasti per i seguenti 130. Una volta ripresi, il gruppo si \u00e8 preparato alla volata: Daniele Bennati ha tentato di sfruttare il lavoro della Milram, ma migliore \u00e8 stato il treno della High Road, che ha portato Mark Cavendish alla rimonta sul toscano per la seconda vittoria personale. Un \"buco\" nel plotone ai quattro chilometri dall'arrivo, invece, ha fatto perdere qualche secondo ad alcuni corridori di classifica (tra cui Visconti, Bosisio, Contador, Bruseghin e Ricc\u00f2).\n14\u00aa tappa.\nL'Alpe di Pampeago era il primo di tre arrivi in salita consecutivi. L'ultima volta che il Giro era giunto ai 1740 metri s.l.m. della localit\u00e0 della Val di Fiemme (7,8\u00a0km da Tesero al 9,6% di pendenza media) era stato nel 2003 (vittoria di Gilberto Simoni), ma epici erano stati i duelli Pantani-Tonkov alla fine degli anni novanta. Prima del traguardo si affrontavano le salite non impegnative di Cerro Veronese, Fosse e Vigolo Vattaro (difatti non contemplate come Gran Premi della Montagna), nonch\u00e9 i 23,4\u00a0km al 7% del Passo Manghen (colle di prima categoria): dalla cima (2047\u00a0m) mancavano 34\u00a0km all'arrivo.\nSella, partito nei pressi di Cerro Veronese insieme ad altri 12 uomini (tra cui Paolo Bettini e Jos\u00e9 Rujano), ha lasciato i compagni a 50\u00a0km dall'arrivo, verso il Manghen (sulla cui cima ha avuto un vantaggio di 2'40\" sui diretti inseguitori Vasil'Kiryenka e Joaquim Rodr\u00edguez e ben 11' sul gruppo degli uomini di classifica), vincendo la frazione in solitaria. Nel gruppo, poca bagarre sul primo GPM, ma maggiore selezione (nonostante la mancanza di veri e propri scatti) sull'ascesa verso l'Alpe dove i favoriti sono arrivati alla spicciolata (Denis Menchov sesto a 8'48\", Riccardo Ricc\u00f2 e Franco Pellizotti a 8'57\", Gilberto Simoni a 9'01\"). Gabriele Bosisio \u00e8 diventato la nuova maglia rosa: Visconti, infatti, ha perso 18' da Sella e 7'35\" dal corridore della LPR.\n15\u00aa tappa.\nL'altimetria della tappa evidenziava 64,6 chilometri di salita e 79 di discesa sui 153 totali, nonch\u00e9 4675 metri di dislivello. Da Arabba si scalava immediatamente il Passo Pordoi (9,2\u00a0km al 7%). Lunga discesa fino a Moena, dove iniziava il San Pellegrino (11,8\u00a0km con pendenze medie del 6,5%). Dalla cima, nuova picchiata verso Cencenighe dove partiva lo sperone che portava a San Tomaso Agordino (uno dei due GPM di 2\u00aa categoria; 4,3\u00a0km al 7%). Giunto a Caprile, il gruppo affrontava prima il Passo Giau (15,7\u00a0km all'8%) e, una volta sceso a Pocol, anche il Falzarego (l'altro GPM di 2\u00aa categoria; 10,3\u00a0km al 5,7% di pendenza media). Poi si ritornava a Caprile, stavolta per imboccare la SS 641 verso il Passo Fedaia, accesso della Marmolada e ascesa finale: dopo il passaggio tortuoso sotto i Serrai di Sottoguda, i corridori trovavano il rettilineo al 18% della Malga Ciapela.\nSeconda \"impresa\" consecutiva di Sella che, scattato insieme ad altri 8 corridori sulle prime rampe del Pordoi, ha chiuso in solitaria sul Fedaia. \u00c8 riuscito a passare in cima a tutti i GPM di giornata, ipotecando la maglia da miglior scalatore e mantenendo un vantaggio costante tra i 2' e 3' sul gruppo dei pretendenti al Giro. Proprio nei pressi dei Serrai di Sottoguda, Sella ha lasciato i due compagni di fuga, reduci dai cinque passaggi in vetta precedenti (Baliani e Rodr\u00edguez) e gli \"aggiunti\" Nibali e P\u00e9rez Cuapio (che avevano rimontato nella discesa del Falzarego). Domenico Pozzovivo prima e Riccardo Ricc\u00f2 poi hanno guadagnato secondi sugli inseguitori (e favoriti del Giro) nell'ultima ascesa. Alberto Contador, invece, \u00e8 diventato la nuova maglia rosa (Gabriele Bosisio \u00e8 arrivato al traguardo a 14'48\" dal vicentino della CSF Group).\n16\u00aa tappa.\nIl terzo arrivo in salita consecutivo consisteva anche nella seconda prova individuale contro il tempo del Giro 2008. Subito ascesa da San Vigilio di Marebbe, quota 1187, al fine di raggiungere dopo 12,9\u00a0km i 2273 metri del Plan de Corones (dove era previsto l'arrivo della 17\u00aa tappa del Giro 2006, ma non si transit\u00f2 causa maltempo). L'unico tratto di respiro era un falsopiano di circa 800 metri dopo un chilometro. Poi solo salita. Arrivati al Passo Furcia (dopo 7,6\u00a0km) una svolta a sinistra portava sullo sterrato che conduceva fino in cima. Dei 1100 metri finali, 300 erano al 24%.\nFranco Pellizotti, gi\u00e0 secondo corridore a vestire la maglia rosa nel Giro, ha vinto la cronoscalata grazie all'ottimo approccio sulla parte in sterrato che gli ha permesso una bella rimonta sul secondo, Emanuele Sella, al terzo piazzamento consecutivo. In classifica generale, Alberto Contador ha guadagnato 8\" sul secondo, Riccardo Ricc\u00f2. Prima del secondo giorno di riposo, Gilberto Simoni e lo stesso Pellizotti hanno cos\u00ec scalato diverse posizioni in classifica. Hanno perso invece terreno Danilo Di Luca e Marzio Bruseghin.\n17\u00aa tappa.\nFrazione di \"trasferimento\" con sconfinamento in Svizzera a Gandria. Nessuna difficolt\u00e0 altimetrica, ad eccezione di uno strappo di 2\u00a0km da Menaggio alla frazione di Croce e il Passo Monte Ceneri (3\u00aa categoria, ma salita praticamente impercettibile) in territorio elvetico. Si sono costeggiati i laghi di Como, di Lugano, Maggiore e di Vogorno.\nMichail Ignat'ev, Francesco Gavazzi e Yann Huguet, andati in fuga dopo appena 10 chilometri, vengono ripresi alla spicciolata dopo il Passo Monte Ceneri dal gruppo trainato da Liquigas e Team High Road. Il team statunitense organizza bene la volata e piazza due corridori ai primi due posti odierni (Andr\u00e9 Greipel e Mark Cavendish). Daniele Bennati \u00e8 terzo e mantiene la maglia ciclamino.\n18\u00aa tappa.\nLa diciottesima tappa ha onorato i Campionati del mondo: sono stati percorsi un giro e mezzo, ad inizio tappa, del circuito di Mendrisio, che ospiter\u00e0 l'edizione 2009 della manifestazione (lungo 13,4\u00a0km) e due e mezzo del tracciato di Varese 2008 (di 17,4\u00a0km, con le salite del Montello e dei Ronchi) nel finale. Tra le due localit\u00e0, il ritorno in Italia a Bizzarone, un tragitto nervoso lungo il confine svizzero che conduceva a Luino, la scalata del Brinzio (3\u00aa categoria) e la visione del Lago di Varese.\nDodici uomini partono sul circuito iniziale di Mendrisio (tra questi Paolo Bettini, le gi\u00e0 maglie rosa Gabriele Bosisio e Giovanni Visconti e la maglia ciclamino Daniele Bennati). Giunti a Varese, tra i battistrada scatta ai meno 35 Jens Voigt. Il passista tedesco del Team CSC acquisisce margine, approfittando delle scaramucce tra gli inseguitori e vince in solitaria. A 7' 51\" il gruppo maglia rosa. Nessun cambio di rilievo nella classifica generale, prima dell'ultimo arrivo in salita.\n19\u00aa tappa.\nUltimo arrivo in quota della 91\u00aa edizione del Giro, sul Monte Pora (6,4\u00a0km al 7%). I primi 152\u00a0km erano praticamente pianeggianti, snodati tra l'hinterland Milanese e le province di Bergamo (con la carovana che ha toccato anche lo stesso capoluogo e i laghi di Endine e d'Iseo) e di Brescia. A Forno Allione, in Val Camonica, iniziava il Passo del Vivione, salita lunga 20\u00a0km con\npunte del 13%. La seguente discesa, di 30\u00a0km, era tra le pi\u00f9 difficili del Giro: pendenze ripide, tornanti insidiosi e sede stradale stretta. Dopo un breve strappo a Teveno, si \u00e8 scalato il Passo della Presolana (appena 4,8\u00a0km, ma all'8,2% di pendenza media), \"anticamera\" dell'ultima ascesa: dalla vetta, infatti, mancavano 12\u00a0km alla conclusione. I GPM erano tutti di prima categoria.\nSotto una pioggia incessante, sette corridori partono in fuga al chilometro 57, guadagnando nei pressi del Lago d'Iseo 22' sul gruppo. Dopo un tentativo di Emanuele Sella sul Vivione, Danilo Di Luca, Paolo Savoldelli (LPR Brakes-Ballan) e Vincenzo Nibali (Liquigas) prendono l'iniziativa nella successiva discesa e, aiutati dal fuggitivo Giairo Ermeti (anche lui della LPR, che si era fermato per attendere i compagni di squadra) guadagnano fino a 2' sulla maglia rosa detenuta da Alberto Contador. Quest'ultimo ha sfruttato il lavoro della sua squadra, l'Astana, fino all'inizio del Monte Pora, dove si alzer\u00e0 sui pedali. Ad avvantaggiarsi sar\u00e0, per\u00f2, Riccardo Ricc\u00f2 che rester\u00e0 al secondo posto in generale per appena 4\". Di Luca (secondo alle spalle del battistrada Vasil'Kiryenka) guadagna posizioni e si porta a 21\" dallo spagnolo.\n20\u00aa tappa.\nDa Rovetta si \u00e8 seguita una continua e lieve ascesa verso Ponte di Legno: da qui partiva il vero e proprio Passo Gavia, per l'ennesima volta Cima Coppi di un'edizione del Giro. 16,5\u00a0km all'8,2% di pendenza media per giungere in cima; 1400 i metri di dislivello. La lunga discesa passava da Bormio per transitare poi in Valtellina. Giunto a Mazzo, il gruppo ha svoltato a sinistra per scalare lo storico Passo del Mortirolo: 12,8\u00a0km al 10,3% (Gran Premio della Montagna di prima categoria). La picchiata del versante di Monno ha riportato i corridori a Edolo, per salire verso Aprica (localit\u00e0 indicata come GPM di seconda categoria). Successivamente, altra discesa di 12\u00a0km, pi\u00f9 un falsopiano di 7; infine l'arrivo dell'ultima tappa in linea, posto a Tirano.\nJulio Alberto P\u00e9rez Cuapio lascia lungo il Gavia sei compagni di fuga. Sul Mortirolo, invece, il messicano sar\u00e0 ripreso dal gruppo maglia rosa, mentre in testa rimane il corridore Astana Antonio Colom. Quest'ultimo viene agganciato nella discesa da un gruppo maglia rosa con i componenti che si controllano. Con Danilo Di Luca in difficolt\u00e0 gi\u00e0 dalla cima precedente, \u00e8 Emanuele Sella a scattare in vista dell'Aprica, poco dopo prova ad inseguirlo Gilberto Simoni, invano. Il vicentino, infatti, vince per la terza volta in questa edizione.\n21\u00aa tappa.\nLa cronometro individuale, senza rampa alcuna, che ha concluso il 91\u00ba Giro d'Italia, \u00e8 partita dall'hinterland settentrionale del capoluogo lombardo (Bovisio Masciago, Varedo, Paderno Dugnano, Cormano, Bresso e Sesto San Giovanni i paesi attraversati). Il percorso ha fatto il suo ingresso effettivo in citt\u00e0 da Viale Monza. Giunti a Piazzale Loreto, i singoli atleti hanno pedalato lungo Corso Buenos Aires. Un paio di curve, poi, li hanno portati nei 500 metri finali di Corso Venezia.\nAlberto Contador guadagna su Riccardo Ricc\u00f2 1'53\" e legittima la vittoria del Giro d'Italia. Forte del vento favorevole per i primi partiti, Marco Pinotti (Team High Road) pone l'ultimo sigillo della corsa a tappe, davanti al compagno di squadra Tony Martin e a Michail Ignat'ev della Tinkoff. Per soli due secondi, invece, Marzio Bruseghin resta sul gradino pi\u00f9 basso del podio finale, ai danni di Franco Pellizotti."}
{"id": "1503592", "revid": "237256", "url": "https://it.wikipedia.org/wiki?curid=1503592", "title": "Zhores Ivanovi\u010d Alferov", "text": ""}
{"id": "1503597", "revid": "1013865", "url": "https://it.wikipedia.org/wiki?curid=1503597", "title": "Provincia di Nadroga-Navosa", "text": "Nadroga-Navosa \u00e8 una provincia delle isole Figi, nella Divisione Occidentale, sull'isola di Viti Levu, la maggiore dell'arcipelago. Include anche le isole Mamanuca.\nIl territorio \u00e8 governato da un \"Consiglio Provinciale\", attualmente presieduto dal Ratu Sakiusa Makutu."}
{"id": "1503599", "revid": "339392", "url": "https://it.wikipedia.org/wiki?curid=1503599", "title": "Il'ja Prigo\u017eine", "text": ""}
{"id": "1503602", "revid": "1318658", "url": "https://it.wikipedia.org/wiki?curid=1503602", "title": "Maria De Unterrichter Jervolino", "text": "Biografia.\nMaria De Unterrichter nacque il 20 agosto 1902 ad Ossana (Trento), figlia di Arturo De Unterrichter e Santa Belli nonch\u00e9 sorella di Guido. Frequent\u00f2 il liceo classico Giovanni Prati di Trento e in seguito si laure\u00f2 in lettere presso La Sapienza di Roma. Fu insegnante nelle scuole medie.\nPrimi incarichi.\nEletta presidente delle universitarie cattoliche, partecip\u00f2 al congresso di Budapest nel 1924 come delegata italiana e rappresentante dell'associazione \"Pax Romana\".\nFu presidente nazionale della FUCI da 1925 al 1929 e poi, in rappresentanza del centro nazionale dell'Unione Donne Cattoliche e del CIFI si interess\u00f2 delle questioni religiose e familiari legate all'emancipazione femminile.\nNel 1930 divenne moglie di Angelo Raffaele Jervolino e da lui ebbe una figlia, Rosa Russo Iervolino.\nImpegni istituzionali.\nNel 1946 fu eletta all'Assemblea Costituente. Fu poi eletta deputato nelle prime tre legislature, dal 1948 al 1963.\nDal 1947 al 1975 \u00e8 stata presidente dell\"'Opera Nazionale Montessori\", che nel 1988 ha istituito un premio in suo nome.\nEletta nella lista della Democrazia Cristiana, nel collegio unico nazionale e successivamente nel collegio di Salerno-Avellino-Benevento.\nDal 1946 fu membro della direzione nazionale della Democrazia Cristiana, costantemente rieletta fino al 1954.\nFu eletta all'Assemblea Costituente nel collegio unico nazionale, fece parte della Commissione per i Trattati Internazionali e collabor\u00f2 con Alcide De Gasperi alle trattative con l'Austria per la redazione dell'Accordo De Gasperi-Gruber sull'Alto Adige.\nNell'ambito dell'attivit\u00e0 non legislativa in Assemblea, Maria De Unterrichter intervenne, nella seduta del 3 maggio 1947, per celebrare il ritorno in Italia di Maria Montessori, dopo un lungo periodo trascorso in esilio, dove, per\u00f2, aveva continuato a divulgare all'interno delle scuole il suo metodo e il suo pensiero.\nNel 1948 la Unterrichter fu eletta alla Camera dei deputati nella prima legislatura repubblicana. Fu assegnata alla seconda Commissione Rapporti con l'Estero, compresi gli economici, Colonie. Fu inoltre membro della direzione del Comitato Permanente per il Mezzogiorno.\nNel II Congresso di Napoli, del novembre 1947 fu eletta delegata nazionale del Movimento Femminile della DC. Responsabile dell'Ufficio problemi assistenziali della Democrazia cristiana, fu membro del comitato permanente per il Mezzogiorno, presieduto dal senatore Sturzo. Lasci\u00f2 l'incarico come delegata nazionale nel 1954 quando venne nominata sottosegretario alla Pubblica istruzione.\nRitorn\u00f2 a Montecitorio per la seconda legislatura repubblicana, eletta deputato nel 1953, nella circoscrizione di Salerno-Avellino-Benevento, con 39.093 voti di preferenza.\nCome sottosegretario di Stato alla Pubblica Istruzione, dal 1954 al 1958, ebbe la delega per le scuole elementari, materne, per le antichit\u00e0 e belle arti, per le accademie e le biblioteche. Anche in questa legislatura fu confermata nella seconda Commissione Rapporti con l'Estero, compresi gli economici, Colonie.\nFu rieletta ancora una volta alla camera nel 1958, sempre nella circoscrizione Salerno-Avellino-Benevento, con 52.420 voti di preferenza. Fece parte della III Commissione Affari Esteri, Emigrazione e fu componente della Commissione parlamentare per la vigilanza sulle radiodiffusioni. Presiedette, nel 1958, e successivamente nel 1968, la Commissione ministeriale per l'elaborazione degli orientamenti delle attivit\u00e0 educative nelle scuole materne statali.\nPedagogista.\nNel 1963, nonostante le insistenze del partito, decise di ritirarsi dalla vita politica per dedicarsi allo studio e alle attivit\u00e0 pedagogiche nelle libere organizzazioni. Come membro della Commissione nazionale italiana presso l'UNESCO fece parte del Comitato per l'educazione, le scienze e la cultura.\nFu presidente del comitato italiano dell'Organizzazione Mondiale Educazione Prescolastica (OMEP) della quale successivamente divenne vicepresidente mondiale, eletta a Washington nel 1968, rieletta a Madrid nel 1970, confermata a Londra nel 1973.\nFondatrice con Adriano Olivetti, Adriano Ossicini, Guido e Maria Calogero del CEPAS (Centro di Educazione Professionale per Assistenti Sociali) , ne ricopr\u00ec la presidenza fino alla morte.\nFu anche vicepresidente mondiale dell'Associazione Internazionale Montessori (AMI) e presidente, dal 1947 al 1975, dell'Ente Opera nazionale Montessori (ONM) il cui compito primario era quello di formare gli educatori ispirati al metodo Montessori e assisterli tecnicamente nelle scuole in cui operavano.\nRicopr\u00ec, inoltre, numerosi altri incarichi, come membro del consiglio di presidenza del Comitato italiano difesa morale e sociale della donna (CIDD) componente del comitato direttivo dell'Unione Nazionale lotta contro l'analfabetismo (UNLA), della Commissione per le ricompense al valore e al merito civile e membro del Consiglio di amministrazione dell'Istituto Orientale di Napoli.\nMor\u00ec il 27 dicembre 1975."}
{"id": "1503603", "revid": "71155", "url": "https://it.wikipedia.org/wiki?curid=1503603", "title": "Maria Jervolino", "text": ""}
{"id": "1503604", "revid": "78273", "url": "https://it.wikipedia.org/wiki?curid=1503604", "title": "Vladimir Fock", "text": ""}
{"id": "1503605", "revid": "71155", "url": "https://it.wikipedia.org/wiki?curid=1503605", "title": "Maria De Unterrichter", "text": ""}
{"id": "1503608", "revid": "76963", "url": "https://it.wikipedia.org/wiki?curid=1503608", "title": "Jan Kanty Pawlu\u015bkiewicz", "text": "Biografia.\nNasce a Nowy Targ, dove trascorre l'adolescenza; divenuto adulto, intraprende gli studi di architettura e musica al Politecnico di Cracovia. Durante i suoi studi incontra Marek Grechuta, da cui nasce un sodalizio artistico intrapreso con la fondazione del cabaret \"Anawa\" nel 1967. Finita l'esperienza di \"Anawa\", nel 1970 inizia a scrivere le musiche per il cabaret Piwnica pod Baranami.\nSempre negli anni '70 diventa compositore e arrangiatore delle musiche del teatro Stary e del teatro STU a Cracovia, e a Varsavia del Teatro Nazionale e del teatro Powszechny. Nel 1977 collabora con K. Jasi\u0144ski e Marek Grechuta per le musiche dell'opera di Stanis\u0142aw Ignacy Witkiewicz \"Szalona Lokomotywa\" (La locomotiva pazza). Nel 1980 \u00e8 coautore dell'opera teatrale \"Kur zapia\u0142\" e nel 1991 dell'opera \"Opera \u017cebracza\"."}
{"id": "1503611", "revid": "237256", "url": "https://it.wikipedia.org/wiki?curid=1503611", "title": "Alexander Polestschuk", "text": ""}
{"id": "1503613", "revid": "237256", "url": "https://it.wikipedia.org/wiki?curid=1503613", "title": "Anatoli Filiptschenko", "text": ""}
{"id": "1503614", "revid": "78273", "url": "https://it.wikipedia.org/wiki?curid=1503614", "title": "Viktor Afanasyev", "text": ""}
{"id": "1503615", "revid": "54193", "url": "https://it.wikipedia.org/wiki?curid=1503615", "title": "Rhynchocyon", "text": "Il rincocione (Rhynchocyon, Peters, 1847) \u00e8 un genere di mammiferi della famiglia dei Macroscelididae.\nTassonomia.\nIl genere \"Rhyncocyon\" comprende le seguenti specie:\nLa suddivisione si basa essenzialmente su differenze di colorazione del pelo e di distribuzione geografica dal momento che le differenze morfologiche e craniometriche tra le varie specie risultano minime. Da questo punto di vista i \"Rhyncocyon\" possono essere considerati dei fossili viventi, morfologicamente molto simili ai loro progenitori del Miocene."}
{"id": "1503618", "revid": "1573940", "url": "https://it.wikipedia.org/wiki?curid=1503618", "title": "Manis temminckii", "text": "Il pangolino di Temminck o pangolino del Capo (Manis (Smutsia) temminckii ) \u00e8 un mammifero appartenente alla famiglia Manidae, diffuso in Africa.\nDescrizione.\nLa lunghezza del corpo, testa compresa, pu\u00f2 variare tra 40 e 70\u00a0cm; la coda pu\u00f2 essere lunga altrettanto ed \u00e8 prensile. Il corpo, con l'eccezione del ventre e delle parti laterali del capo, \u00e8 coperto da scaglie costituite da cheratina. Il capo \u00e8 piccolo e appuntito, gli occhi piccoli e protetti da spesse palpebre. Non ha denti, ma una lunga lingua (fino a 25\u00a0cm) specializzata per la cattura di insetti. Le zampe terminano con cinque lunghi artigli.\nBiologia.\nComportamento.\nSe \u00e8 attaccato, arrotola il corpo e assume la forma di una sfera interamente protetta dalle scaglie.\nAlimentazione.\nLa dieta consiste soprattutto di formiche e termiti, ma occasionalmente anche di altri insetti e larve. \u00e8 un animale solitario, che interrompe l'isolamento solo per l'accoppiamento. Conduce vita notturna, cercando il cibo soprattutto grazie allo sviluppatissimo olfatto. Durante il giorno riposa in tane scavate nel terreno. Pur vivendo normalmente al suolo, \u00e8 in grado sia di arrampicarsi che di nuotare.\nDistribuzione e habitat.\nL'areale copre una vasta zone dell'Africa sub-sahariana, comprendendo il Sudafrica settentrionale, la Namibia settentrionale e orientale, lo Zimbabwe, il Mozambico, la Botswana, l'Angola meridionale, lo Zambia meridionale, il sudest della Repubblica Democratica del Congo, il Ruanda meridionale, il Malawi, la Tanzania, l'Uganda orientale, il Kenya occidentale e le zone meridionali del Sudan e del Ciad. La specie \u00e8 per\u00f2 presente nel proprio areale con una densit\u00e0 molto bassa.\nGli habitat variano dalla foresta alla savana.\nConservazione.\nLa Lista rossa IUCN classifica questa specie come vulnerabile."}
{"id": "1503631", "revid": "1718925", "url": "https://it.wikipedia.org/wiki?curid=1503631", "title": "Manutenzione migliorativa", "text": "La Manutenzione migliorativa, detta anche \"manutenzione proattiva\", \u00e8 una politica di manutenzione che prevede un intervento di revisione, finalizzato a migliorare il valore o la prestazione di un sistema o di una parte di esso. L'azione manutentiva non \u00e8 subordinata a malfunzionamenti ma deriva da esigenze di miglioramento espresse sia dall'utilizzatore sia dal manutentore.\nIl termine Manutenzione migliorativa si contrappone al termine Manutenzione correttiva, concettualmente \u00e8 esattamente l'opposto. Dove per manutenzione correttiva si intendono l'insieme di azioni manutentive che non concorrono ad aumentare il valore del sistema n\u00e9 a migliorarne le prestazioni, ma semplicemente ripristinano lo stato originale. \nNella Manutenzione migliorativa, l'azione manutentiva concorre invece ad aumentare il valore del sistema e/o a migliorarne le prestazioni, e per questo \u00e8 da considerare la pi\u00f9 squisitamente manutentiva delle politiche.\nFin da quando il manutentore riceve in carico l'impianto appena installato ed avviato, non smette mai di pensare a dove sia possibile migliorarne la prestazione, in quello che viene anche detto processo di miglioramento continuo.\nLa qualit\u00e0 delle azioni migliorative e la loro necessit\u00e0, discende dal fatto che molti mezzi utilizzati dall'industria per produrre sono realizzati a livello prototipale o in piccolissime serie e conseguentemente il progetto di questi sistemi, in genere relativamente complessi, non \u00e8 qualitativamente paragonabile con il progetto di sistemi fortemente serializzati (come l'automobile), seppur altrettanto complessi, dove il progetto subisce numerose revisioni ricevendo feed-back dalla messa in opera di un certo numero di prototipi (nell'ordine della decina e fino al centinaio per sistemi che dovranno raggiungere il milione di esemplari).\nPer questo, almeno a livello industriale, o in quei settori dove si riscontrano sistemi dalle caratteristiche analoghe (complessit\u00e0 unita a bassissima serializzazione), la Manutenzione migliorativa \u00e8 cos\u00ec importante al punto che \u00e8 uno degli elementi centrali della Total Productive Maintenance.\nSpecie nello sviluppo software la metodica \u00e8 anche denominata \"manutenzione evolutiva\" (in inglese \"enhancement maintenance\")."}
{"id": "1503644", "revid": "79968", "url": "https://it.wikipedia.org/wiki?curid=1503644", "title": "Automanutenzione", "text": "L'automanutenzione, detta anche \"manutenzione autonoma\" o AM, \u00e8 quella operata dall'utilizzatore del sistema, ed \u00e8 uno dei pilastri su cui \u00e8 fondata la Total Productive Maintenance e la World Class Manufacturing.\nQuesto tipo di approccio parte da due semplici assunti.\nIl concetto di automanutenzione vuole quindi portare nelle organizzazioni produttive il tipico modello comportamentale che normalmente si adotta nella vita quotidiana, ad esempio nel caso di un'automobile, dove il proprietario in genere si occupa di effettuare controlli periodici (livelli di olio, acqua, ecc.), di mantenerne la pulizia, di effettuare semplici operazioni di manutenzione (ad esempio rabboccare il livello dell'olio) e di \"percepire\" ogni eventuale anomalia tale da suggerire il ricorso a una manutenzione specialistica.\nIn questo esempio, quando il \"conduttore\" dell'impianto, cio\u00e8 il proprietario dell'automobile, riscontrer\u00e0 un'anomalia a cui non \u00e8 in grado di far fronte o dovr\u00e0 effettuare un'operazione manutentiva complessa, si rivolger\u00e0 ad un tecnico qualificato.\nNella pratica operativa l'automanutenzione consiste nel formare i conduttori degli impianti ad eseguire semplici operazioni quali, per citarne alcune:\nTale tipo di approccio alla manutenzione \u00e8 in grado di portare, secondo i teorici di tale filosofia, una serie di vantaggi quali:\n\u00c8 importante sottolineare come proprio il cambiamento di mentalit\u00e0 sia uno dei temi pi\u00f9 evidenziati e tuttavia pi\u00f9 controversi nell'applicazione di questo tipo di approccio perch\u00e9 se da un lato l'operatore di impianto vede aumentare le proprie conoscenze e competenze, oltre che portare un indubbio vantaggio all'organizzazione aziendale, non si deve dimenticare che tale cambiamento pu\u00f2 scontrarsi con le resistenze interne date da una cultura aziendale ormai consolidata nonch\u00e9 da considerazioni di tipo contrattuale e di responsabilit\u00e0, in particolare in aziende dove le mansioni siano particolarmente specifiche e specificate. \nIn Italia, si afferm\u00f2 per la prima volta nel periodo fra le due guerre, nella gestione della manutenzione delle grandi navi (due corazzate di quasi 50.000 tonnellate di stazza) della Regia Marina Italiana.\nIn queste navi, delle dimensioni di una citt\u00e0 galleggiante, e con oltre 5.000 uomini di equipaggio, era impensabile fare manutenzione senza la collaborazione di tutto l'equipaggio, non solo del personale preposto, quindi, ma anche degli utilizzatori dei sistemi cui erano affidati le operazioni di manutenzione pi\u00f9 elementari.\nNel settore dell'ambiente costruito si ebbe un esempio di automanutenzione con i Laboratori di quartiere, teorizzati e sperimentati da Giovanni Ferracuti e da Gianfranco Dioguardi all'inizio degli anni ottanta del secolo scorso.\nNegli anni novanta ci fu una particolare enfasi nell'applicazione dell'automanutenzione nei settori manifatturieri e industriali in genere con nomi quali Luciano Furlanetto, Renzo Davalli, Francesco Maria Cominoli, Rino Torti, Giuseppe Meneguzzo, Franco Santini, solo per citarne alcuni, che sia singolarmente che con l'Associazione Italiana di Manutenzione AIMAN, attraverso convegni, pubblicazioni, libri e corsi di formazione hanno dato una spinta importante a questo tipo di approccio.\nOggi, in particolare a seguito dell'enfasi per l'aumento di efficienza degli impianti produttivi e la conseguente riduzione costi, l'attenzione a modelli di gestione di manutenzione che contengano aspetti di automanutenzione sta tornando pian piano in auge. "}
{"id": "1503645", "revid": "129276", "url": "https://it.wikipedia.org/wiki?curid=1503645", "title": "Manutenzione autonoma", "text": ""}
{"id": "1503646", "revid": "226458", "url": "https://it.wikipedia.org/wiki?curid=1503646", "title": "Manutenzione proattiva", "text": ""}
{"id": "1503649", "revid": "92723", "url": "https://it.wikipedia.org/wiki?curid=1503649", "title": "Manutenzione opportunistica", "text": "La Manutenzione opportunistica \u00e8 un'azione manutentiva (migliorativa o correttiva, preventiva o incidentale), realizzata in un periodo nel quale non \u00e8 richiesta la disponibilit\u00e0 del sistema mantenuto.\nL'obiettivo di un'organizzazione, generalmente, \u00e8 di far tendere la disponibilit\u00e0 operativa dei sistemi (ossia la disponibilit\u00e0 nel periodo dove \u00e8 richiesto l'utilizzo del sistema) all'unit\u00e0, ossia non avere se possibile interruzioni nella disponibilit\u00e0 di un sistema durante il periodo nella quale \u00e8 richiesta (che potrebbe anche essere inferiore alle 24 ore per giorno).\nAd esempio, nell'industria manifatturiera, vi \u00e8 una certa resistenza da parte della produzione a fermare una linea per far intervenire la manutenzione, tale atteggiamento comporta il rischio che, mantenendo una condizione di avaria, si arrivi ad un danno maggiore del previsto.\nAnche quando la linea \u00e8 sottomessa infine all'azione manutentiva, quest'ultima deve svolgersi nel pi\u00f9 breve tempo possibile, con conseguente stress per l'organizzazione manutentiva, la quale deve essere adeguatamente formata e strutturata, condizione che non sempre si verifica.\nLa Manutenzione opportunistica permette di evitare tutto ci\u00f2 prevedendo l'intervento manutentivo al di fuori di un periodo operativo del sistema. Oppure realizzando l'azione manutentiva contemporaneamente a una fermata programmata per altre ragioni, ad esempio per un cambio di produzione, o per l'attesa di materiali.\nLa Manutenibilit\u00e0 in quest'ultimo caso gioca un ruolo importante, perch\u00e9 tanto inferiore \u00e8 il tempo dedicato alla manutenzione, tanto minore \u00e8 la probabilit\u00e0 che quest'ultima sia completata oltre al termine della fermata.\nLa Manutenzione preventiva favorisce la realizzazione di Manutenzioni opportunistiche in quanto, viceversa, in presenza di un guasto improvviso \u00e8 molto pi\u00f9 difficile operare in senso \"opportunistico\", a meno che si riesca a coordinare l'intervento con una fermata programmata in tempi brevissimi.\nLa combinazione di Preventiva ed Opportunistica, \u00e8 cos\u00ec efficace che spesso, in letteratura, l'opportunistica \u00e8 contemplata fra le politiche di manutenzione preventive.\nQuesto genere di classificazione non \u00e8 per\u00f2 corretta, in quanto la Manutenzione opportunistica ha un'origine organizzativa e non \u00e8 una vera e propria politica di manutenzione, ma piuttosto di una modalit\u00e0 di collaborazione fra manutenzione ed esercizio."}
{"id": "1503652", "revid": "599013", "url": "https://it.wikipedia.org/wiki?curid=1503652", "title": "Longo Sofista", "text": "Biografia.\nNon sappiamo quasi nulla di Longo (al quale il filologo Gottfried Jungermann, che cur\u00f2 nel 1605 un'edizione della sua opera, attribu\u00ec il fortunato appellativo di \"Sofista\"), che per noi \u00e8 soltanto l'autore del romanzo pastorale sulle \"Avventure pastorali di Dafni e Cloe\". Si suppone che fosse nativo di Lesbo perch\u00e9 il romanzo \u00e8 ambientato in quell'isola. Vari elementi permettono di attribuire l'opera alla prima met\u00e0 del III secolo. Sono stati portati argomenti per restringere la data di composizione agli anni tra il 235 e il 238.\n\"Gli amori pastorali di Dafni e Cloe\".\nIl romanzo, in quattro libri, narra le vicende di Dafni e Cloe che, abbandonati neonati e divenuti pastori (lui di capre, lei di pecore), dopo varie traversie sono infine riconosciuti dai ricchissimi genitori.\nNell'opera, che \u00e8 il pi\u00f9 raffinato degli antichi romanzi greci pervenutici, pi\u00f9 delle vicende esterne interessano la descrizione poetica del mondo arcadico e soprattutto del nascere del desiderio e dell'amore tra i due adolescenti.\nIn una Lesbo bucolica e fantastica, due bambini abbandonati, Dafni e Cloe, vengono allattati l'uno da una capra, l'altra da una pecora. Vengono poi raccolti da due pastori, Dafni da Lamone, Cloe da Driante. Cresciuti in campagna, trascorrono insieme il tempo dell'infanzia, pascolando l'uno le capre, l'altra le pecore. Nei primi due libri Longo Sofista si concentra sulle scoperte di Eros da parte dei due giovani, nel terzo e nel quarto libro sono elencate le varie traversie prima del riconoscimento di Dafni e Cloe da parte dei veri genitori, ricchissimi e di famiglia nobile. Infine i due si sposeranno in un \u201cmatrimonio pastorale\u201d.\n\u00c8 una struggente favola d'amore moderna, attuale: non dimentichiamoci che il tema erotico era insolito per l'epoca, presentato solitamente di scorcio (Ulisse \u00e8 solo sfiorato dall'amore di Calipso e Nausicaa). Longo Sofista presenta, toccando anche argomenti \u201cpiccanti\u201d, un coinvolgimento passionale bilaterale, una novit\u00e0 rispetto alla tradizione tragica. Abbiamo una successione di elementi passionali forti, che si completano solo nella descrizione finale dell'amplesso tra Dafni e Cloe: il sesso \u00e8 lo specchio del loro rapporto. L'amore \u00e8 uno squisito godimento dei sensi che si articola su una climax sessuale. Il rapporto completo \u00e8 il massimo dell'Edon\u00e9, ma \u00e8 eticamente perfetto solo nel matrimonio.\nIl romanzo ha ripetutamente ispirato scrittori, pittori e altri artisti sin dal Rinascimento."}
{"id": "1503653", "revid": "767487", "url": "https://it.wikipedia.org/wiki?curid=1503653", "title": "Manutenibilit\u00e0", "text": "La manutenibilit\u00e0 ha due significati: il primo sul piano statistico, il secondo come requisito.\nDescrizione.\nNel primo caso \u00e8 la probabilit\u00e0 di un sistema, in assegnate condizioni di funzionamento, di essere riportato in uno stato nel quale possa svolgere la funzione richiesta. Ci\u00f2 avviene quando la manutenzione \u00e8 realizzata nelle condizioni determinate, e con procedure e mezzi prescritti.\nNel secondo caso esprime un importante requisito di progetto di un sistema che definisce la sua capacit\u00e0 di essere facilmente ripristinato qualora sia necessario realizzare un intervento di manutenzione. La manutenibilit\u00e0 rappresenta cio\u00e8 il requisito indispensabile del sistema per ottimizzare l'implementazione delle attivit\u00e0 manutentive: si misura in tempo e costo del singolo intervento.\nIn tal senso la manutenibilit\u00e0 ha diversi subrequisiti quali (nell'edilizia): la non sporcabilit\u00e0, la capacit\u00e0 di autopulizia, la capacit\u00e0 di automanutenzione, la pulibilit\u00e0, la manutenibilit\u00e0 da parte di un utilizzatore, l'ispezionabilit\u00e0, la riparabilit\u00e0, la smontabilit\u00e0, la sostituibilit\u00e0."}
{"id": "1503658", "revid": "767487", "url": "https://it.wikipedia.org/wiki?curid=1503658", "title": "\u00c8 arrivato lo sposo", "text": "\u00c8 arrivato lo sposo (\"Here Comes the Groom\") \u00e8 un film del 1951 diretto da Frank Capra."}
{"id": "1503661", "revid": "1305772", "url": "https://it.wikipedia.org/wiki?curid=1503661", "title": "Medaglia d'onore", "text": ""}
{"id": "1503668", "revid": "767487", "url": "https://it.wikipedia.org/wiki?curid=1503668", "title": "Graveyard of Honor", "text": " \u00e8 un film del 2002 diretto da Takashi Miike.\nSi tratta del rifacimento del film del 1975 \"La tomba dell'onore\" di Kinji Fukasaku. La pellicola, di genere yakuza, \u00e8 stata distribuita in Giappone il 22 giugno 2002, mentre in Italia \u00e8 ancora inedita.\nTrama.\nIl film si incentra sulle vicende del giovane Rikuo Ishimatsu, un lavapiatti che grazie al salvataggio di un boss locale, entra a tutti gli effetti a far parte nel clan Sawada.\nMa la sua indole grezza, incontenibile e violenta, non lo rende degno di fiducia presso gli altri membri. Senza un vero seguito, si trova a stringere amicizia in carcere con l'esponente di una gang rivale.\nL'amore malato per la sua donna, i continui sospetti, i personaggi che lo circondano con sguardi sinistri, tutto confluisce nel tremendo e disperato finale.\nAccoglienza.\nIl film \u00e8 stato ben accolto dalla critica nonostante ai botteghini si sia rivelato un medio successo.\nAnalisi del film.\nIl film tratta apertamente l'argomento Yakuza e il suo ruolo nella societ\u00e0 giapponese.\nI protagonisti sono tipici del genere \"Ninkyo-eiga\", dove i personaggi principali hanno tra le tante caratteristiche, l'onore e il rispetto, ma anche ricchi di virt\u00f9.\nViene anche trattato il tema della \"disumanit\u00e0\", Takashi Miike si sofferma sul film di Kinji Fukasaku, dove l'uomo modello dell'epoca moderna viene descritto come violento, crudele e disonorevole."}
{"id": "1503675", "revid": "287204", "url": "https://it.wikipedia.org/wiki?curid=1503675", "title": "Anita Malfatti", "text": ""}
{"id": "1503678", "revid": "37401", "url": "https://it.wikipedia.org/wiki?curid=1503678", "title": "Guerra regia e guerra di popolo", "text": "Guerra regia e guerra di popolo \u00e8 un'espressione che ricorre nella storiografia del Risorgimento italiano per indicare una forma possibile di lotta per la conquista dell'indipendenza e dell'Unit\u00e0 d'Italia, quella basata sull'iniziativa popolare, in alternativa a quella su iniziativa dei sovrani. Bisogna anche considerare che nel termine \"guerra di popolo\" vengono inclusi i moti del '48 che si ricollegavano a quelli del '21 e del '31 organizzati dai movimenti carbonari e mazziniani, storicamente ricollegati alla massoneria.\nPrima guerra d'indipendenza.\nNella prima guerra di indipendenza, dal risultato sfavorevole alla causa italiana, ci fu un contemperamento delle due iniziative:\nGuerra di popolo.\nI momenti salienti della \"guerra di popolo\" furono:\nSeconda guerra d'indipendenza.\nLa seconda guerra di indipendenza fu un tipico esempio di guerra regia. Vittorio Emanuele II, alleato a Napoleone III condusse la guerra contro l'Austria.\nUnico limitato apporto della guerra di popolo furono i Cacciatori delle Alpi, un corpo di volontari, comandati da Giuseppe Garibaldi considerata un'unit\u00e0 speciale dell'esercito regio.\nSpedizione dei Mille.\nLa spedizione dei Mille fu completamente un fatto di \"guerra di popolo\" avendo come figura centrale Giuseppe Garibaldi.\nTerza guerra d'indipendenza.\nAnche la terza guerra di indipendenza, con le sconfitte di Custoza e di Lissa, furono essenzialmente un fatto di guerra regia. Il corpo di volontari guidato da Garibaldi consegu\u00ec la vittoria di Bezzecca.\nAnalogie con la Resistenza.\nLo stesso schema di contrapposizione tra guerra regia e guerra di popolo \u00e8 stato applicato dagli storici anche alla seconda guerra mondiale dove il Regno del Sud (guerra regia) contro la Repubblica Sociale del fascismo, \u00e8 succeduta in concomitanza alla fase cruenta ma con momenti di riscatto della Resistenza (guerra di popolo)."}
{"id": "1503679", "revid": "24989", "url": "https://it.wikipedia.org/wiki?curid=1503679", "title": "Anita Catarina Malfatti", "text": ""}
{"id": "1503704", "revid": "57342", "url": "https://it.wikipedia.org/wiki?curid=1503704", "title": "Pierino Gavazzi", "text": "Professionista dal 1973 al 1992, ha vinto la Milano-Sanremo, la Parigi-Bruxelles, due Trofeo Laigueglia, cinque tappe al Giro d'Italia e tre Campionati italiani. \u00c8 stato direttore sportivo della Amore &amp; Vita-McDonald's dal 2006 al 2009.\nCarriera.\nAttivo negli anni settanta e anni ottanta, Gavazzi era uno sprinter capace di imporsi in volate di gruppo, ma anche uomo da classiche. Il suo palmar\u00e8s \u00e8 ricco di successi, tra cui cinque tappe al Giro d'Italia, la Milano-Sanremo 1980, davanti a Giuseppe Saronni e Jan Raas, e diverse semi-classiche italiane, fra cui la Coppa Placci del 1988, valida come campionato italiano, vinta a 38 anni.\nConclusa l'attivit\u00e0 agonistica \u00e8 stato direttore sportivo di squadre dilettantistiche. Dal 2006 \u00e8 direttore sportivo della Amore &amp; Vita-McDonald's di Ivano Fanini; i suoi due figli Nicola Gavazzi e Mattia Gavazzi, inoltre, hanno entrambi corso nella categoria professionisti."}
{"id": "1503705", "revid": "119982", "url": "https://it.wikipedia.org/wiki?curid=1503705", "title": "Maciste alla corte del Gran Kahn", "text": ""}
{"id": "1503706", "revid": "767487", "url": "https://it.wikipedia.org/wiki?curid=1503706", "title": "Maciste alla corte del Gran Khan", "text": "Maciste alla corte del Gran Khan \u00e8 un film del 1961 diretto da Riccardo Freda.\nTrama.\nL'imperatore della Cina teme un'invasione da parte dei Tartari e cerca di allearsi con il Gran Khan dei Mongoli. Questi per\u00f2 fa uccidere a tradimento l'imperatore e ne usurpa il trono meditando anche di uccidere gli eredi legittimi per non avere rivali. Ma nel paese arriva Maciste, che si schiera dalla parte dei legittimi sovrani, incontra Chu, il capo dei ribelli e d\u00e0 inizio alla rivolta contro il Gran Khan.\nAlla fine l'usurpatore muore e la principessa Li-Ling pu\u00f2 salire al trono e sposare il valoroso Chu."}
{"id": "1503708", "revid": "12993939", "url": "https://it.wikipedia.org/wiki?curid=1503708", "title": "Classificazione pedologica", "text": ""}
{"id": "1503711", "revid": "1762097", "url": "https://it.wikipedia.org/wiki?curid=1503711", "title": "Scharnhorst", "text": "Scharnhorst pu\u00f2 indicare diverse cose:"}
{"id": "1503712", "revid": "767487", "url": "https://it.wikipedia.org/wiki?curid=1503712", "title": "Maciste all'inferno (film 1962)", "text": "Maciste all'inferno \u00e8 un film peplum del 1962 diretto da Riccardo Freda.\nTrama.\nNel XVI secolo in Scozia una donna di nome Martha Gunt viene accusata di stregoneria e viene condannata al rogo, in punto di morte la strega lancia una maledizione su tutto il villaggio e in particolare sul giudice Parris che l'ha condannata.\nUn secolo dopo nello stesso villaggio arriva per la luna di miele una ragazza che porta anch'ella il nome Martha Gunt; a causa di una serie di fatti strani che accadono, tutto il villaggio crede che questa nuova Martha Gunt sia anch'ella una strega, viene deciso di sottoporla ad un processo e viene ingiustamente condannata al rogo.\nMaciste passa in quei luoghi e decide di intervenire, capisce che i fatti insoliti sono dovuti all'influenza della vecchia strega morta un secolo prima, quindi scende negli Inferi per metterla a tacere per sempre.\nProduzione.\nLe scene degli Inferi furono girate all'interno delle Grotte di Castellana (in provincia di Bari). Da rilevare che questo \u00e8 il primo film a colori girato in Puglia, regione che all'epoca vantava gi\u00e0 tre pellicole mute e dieci sonore, ma girate tutte in bianco e nero (vedi tabella accanto).\nFreda riutilizz\u00f2 alcune sequenze tratte da altri film: \"Maciste nella Valle dei Re\"; \"Maciste nella terra dei Ciclopi\"; \"Maciste alla corte del Gran Khan\", con il curioso effetto di fornire a Maciste il volto di diversi attori."}
{"id": "1503715", "revid": "111573876", "url": "https://it.wikipedia.org/wiki?curid=1503715", "title": "Palazzo del Conservatorio dello Spirito Santo", "text": "Il palazzo del Conservatorio dello Spirito Santo \u00e8 uno storico palazzo di Napoli situato lungo via Toledo, nel quartiere Montecalvario. Un tempo l'edificio era annesso alla basilica dello Spirito Santo.\nCostruito a met\u00e0 del XVI secolo per ospitare le fanciulle povere, venne pi\u00f9 volte rimaneggiato. Nel 1590 vi fu istituita una cassa depositi e nel 1629 una cassa dei pegni.\nIn stile barocco sono il portale monumentale e la parte prospiciente sul cortile; il resto venne ricostruito nel 1960 da Marcello Canino.\nAttualmente ospita una sezione distaccata della Facolt\u00e0 di architettura dell'Ateneo Federico II."}
{"id": "1503716", "revid": "339392", "url": "https://it.wikipedia.org/wiki?curid=1503716", "title": "HFET", "text": ""}
{"id": "1503717", "revid": "287204", "url": "https://it.wikipedia.org/wiki?curid=1503717", "title": "Tabuleiro do Norte", "text": "Tabuleiro do Norte \u00e8 un comune del Brasile nello Stato del Cear\u00e1, parte della mesoregione di Jaguaribe e della microregione di Baixo Jaguaribe."}
{"id": "1503718", "revid": "110157", "url": "https://it.wikipedia.org/wiki?curid=1503718", "title": "Tamboril (Brasile)", "text": "Tamboril \u00e8 un comune del Brasile nello Stato del Cear\u00e1, parte della mesoregione di Sert\u00f5es Cearenses e della microregione di Sert\u00e3o de Crat\u00e9us."}
{"id": "1503719", "revid": "767487", "url": "https://it.wikipedia.org/wiki?curid=1503719", "title": "Il signore che rincasava alle sette", "text": "Il signore che rincasava alle sette (\"Home at Seven\") \u00e8 un film del 1952 diretto da Ralph Richardson, prima e unica prova di regia dell'attore britannico. Tratto da una commedia teatrale di R.C. Sherriff del 1950, lo stesso Richardson, poco esperto in materia, chiese espressamente l'aiuto dell'autore per la trasposizione cinematografica del testo, coadiuvato in questo dal produttore Alexander Korda, permettendo che le riprese del film in soli 14 giorni.\nTrama.\nDavid Preston, un commesso di banca molto metodico e abitudinario, torna a casa ogni sera alle sette dopo il lavoro. Durante uno dei suoi rientri viene colpito alla testa e sviene, dopo essersi ripreso scopre di avere un vuoto di memoria nel quale non sa cosa gli \u00e8 accaduto. Scoprir\u00e0 di essere accusato di un omicidio durante una rapina che avrebbe commesso proprio nel lasso di tempo di cui non ha memoria."}
{"id": "1503720", "revid": "287204", "url": "https://it.wikipedia.org/wiki?curid=1503720", "title": "Tarrafas", "text": "Tarrafas \u00e8 un comune del Brasile nello Stato del Cear\u00e1, parte della mesoregione del Centro-Sul Cearense e della microregione di V\u00e1rzea Alegre."}
{"id": "1503721", "revid": "400694", "url": "https://it.wikipedia.org/wiki?curid=1503721", "title": "Piero Litaliano (album)", "text": "Piero Litaliano \u00e8 il primo album in studio del cantautore italiano Piero Litaliano, pubblicato nel 1963.\nDescrizione.\nIl disco raccoglie diversi brani pubblicati dal cantautore Piero Ciampi, che allora utilizzava lo pseudonimo Piero Litaliano, per la CGD su 45 giri, tra il 1961 e il 1963, insieme ad altri editi qui per la prima volta.\nNel 1990 l'album \u00e8 stato ristampato su CD, attribuito direttamente a Ciampi come esecutore."}
{"id": "1503723", "revid": "767487", "url": "https://it.wikipedia.org/wiki?curid=1503723", "title": "Tau\u00e1", "text": "Tau\u00e1 \u00e8 un comune del Brasile nello Stato del Cear\u00e1, parte della mesoregione di Sert\u00f5es Cearenses e della microregione di Sert\u00e3o de Inhamuns."}
{"id": "1503724", "revid": "767487", "url": "https://it.wikipedia.org/wiki?curid=1503724", "title": "Teju\u00e7uoca", "text": "Teju\u00e7uoca \u00e8 un comune del Brasile nello Stato del Cear\u00e1, parte della mesoregione del Norte Cearense e della microregione di M\u00e9dio Curu."}
{"id": "1503725", "revid": "110157", "url": "https://it.wikipedia.org/wiki?curid=1503725", "title": "Raj\u010dichinsk", "text": "Raj\u010dichinsk (anche traslitterata come \"Raychikhinsk\", \"Raj\u010dikhinsk\" o \"Raj\u010dihinsk\") \u00e8 una cittadina dell'Estremo Oriente Russo, situata nell'Oblast' dell'Amur, sul fiume Raj\u010dicha, 165\u00a0km a est del capoluogo Blagove\u0161\u010densk.\nFondata nel 1932 con il nome di \"Raj\u010dicha\", ottenne lo \"status\" di citt\u00e0 nel 1944.\nAll'interno del territorio della citt\u00e0 sono presenti gli insediamenti di Ugol'noe e \u0160irokij.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1503726", "revid": "287204", "url": "https://it.wikipedia.org/wiki?curid=1503726", "title": "Rajcichinsk", "text": ""}
{"id": "1503727", "revid": "80339", "url": "https://it.wikipedia.org/wiki?curid=1503727", "title": "Raychikhinsk", "text": ""}
{"id": "1503728", "revid": "80339", "url": "https://it.wikipedia.org/wiki?curid=1503728", "title": "Raj\u010dihinsk", "text": ""}
{"id": "1503729", "revid": "80339", "url": "https://it.wikipedia.org/wiki?curid=1503729", "title": "Raj\u010dikhinsk", "text": ""}
{"id": "1503730", "revid": "80598", "url": "https://it.wikipedia.org/wiki?curid=1503730", "title": "Piero Ciampi (album 1971)", "text": "Piero Ciampi \u00e8 il secondo album discografico del cantautore italiano Piero Ciampi, pubblicato nel 1971.\nDescrizione.\n\"Barbara non c'\u00e8\" e \"Tu no\" sono presenti in nuove registrazioni rispetto a quelle contenute nel precedente 45 giri Det DTP 59 del 1970.\nLe poesie che costituiscono i testi delle canzoni sono state scritte da Piero Ciampi.\nLa canzone \"Il merlo\" \u00e8 dedicata al merlo che viveva sul terrazzo di Alberto Moravia ed \u00e8 stata scritta nel periodo in cui il poeta era suo \"dirimpettaio\" a Roma. Nella canzone l'autore afferma di essere \"contento di non aver dato / alcun seguito a quel peccato / di volerti un giorno mangiare\", tuttavia nella realt\u00e0 Moravia uccise l'uccello tirandogli il collo, a causa del fatto che, quando Ciampi rientrava a notte fonda ubriaco, cominciava a fischiettare col merlo, disturbando cos\u00ec il sonno dello scrittore.\nLe musiche dei brani sono state composte da Gianni Marchetti, che ha anche curato gli arrangiamenti dell'album e la direzione dell'orchestra.\nAltri autori accreditati, insieme a Ciampi e Marchetti, sono Pino Pavone (\"L'amore \u00e8 tutto qui\", \"Il Natale \u00e8 il 24\") e Roberto Ciampi, fratello di Piero (\"Il merlo\", \"Barbara non c'\u00e8\", \"Tu no\").\nIl disegno utilizzato come copertina \u00e8 opera di Aldo Turchiaro ed \u00e8 stato realizzato esclusivamente per questo disco.\nL'album \u00e8 stato ristampato su CD nel 2004 da BMG Ricordi SpA; all'interno \u00e8 presente un ringraziamento ad Enrico De Angelis per \"avere gentilmente messo a disposizione l'originale dell'album\"."}
{"id": "1503731", "revid": "729019", "url": "https://it.wikipedia.org/wiki?curid=1503731", "title": "Pure-Youth Construction", "text": "Il Pure-Youth Construction \u00e8 una squadra di pallacanestro di Taiwan, che gioca nella Super Basketball League.\nLe denominazioni precedenti sono state: YMY Lions, Sina Lions, Azio Eagles. I Sina Lions erano una delle migliori squadre di Taiwan, e hanno vinto tre campionati di fila dal 1996 al 1998. Quindi giocarono nella Chinese Basketball Association per il 2001\u201302 e 2002\u201303, disputando le partite casalinghe a Suzhou. All'inizio del secondo anno in CBA ricevettero una sponsorizzazione da BenQ e cambiarono nome in BenQ Sina Lions. Al primo anno raggiunsero i quarti di finale, ma nel secondo finirono tredicesimi con un record 7-19 e uscirono dalla lega.\nI Sina Lions tornarono quindi a Taiwan ed aderirono alla SBL per il 2003\u201304 season, giungendo al 2\u00ba posto."}
{"id": "1503732", "revid": "1791", "url": "https://it.wikipedia.org/wiki?curid=1503732", "title": "Topocentrico", "text": ""}
{"id": "1503733", "revid": "114319963", "url": "https://it.wikipedia.org/wiki?curid=1503733", "title": "Tiangu\u00e1", "text": "Tiangu\u00e1 \u00e8 un comune del Brasile nello Stato del Cear\u00e1, parte della mesoregione del Noroeste Cearense e della microregione di Ibiapaba.\nEtimologia.\nIl toponimo \"Tiangu\u00e1\", secondo il libro \"Tiangu\u00e1 ... Radici della sua storia e cultura\", pagina 99, \u00e8 un termine portoghese dalle parole Tupi \"Tyanha\" (gancio) e \"Guaba\" (acqua), che vale a dire: gancio (forquilha) che trattiene le acque, in allusione al fiume Tiangu\u00e1 (torrente che passa a sud della citt\u00e0) e ai suoi affluenti (biforcazioni).\nStoria.\nInizialmente le terre della citt\u00e0 erano la posizione di un villaggio di nativi Tabajara. Fu elevato al comune nel 1890 e la sua emancipazione nella cittadinanza avvenne solo nel 1939.\nReligione.\nLa citt\u00e0 \u00e8 per lo pi\u00f9 cristiana cattolica."}
{"id": "1503734", "revid": "36426", "url": "https://it.wikipedia.org/wiki?curid=1503734", "title": "Palazzo Mazziotti", "text": "Il palazzo Mazziotti \u00e8 un palazzo di Napoli situato in via Benedetto Croce (gi\u00e0 via Trinit\u00e0 Maggiore), una delle strade che formano la Spaccanapoli.\nStoria e descrizione.\nIl palazzo venne costruito nel primo Ottocento, durante il periodo della dominazione francese, sulle preesistenti strutture secentesche del chiostro della chiesa di San Francesco delle Monache per essere la residenza cittadina della famiglia dei Mazziotti baroni di Celso. Dal momento che i Mazziotti avevano un'altra residenza, villa Mazziotti, a Posillipo, il palazzo viene definito anche come \"palazzo Mazziotti a Trinit\u00e0 Maggiore\" per evitare confusione.\nIl cortile riutilizza le arcate del chiostro. L'accesso alla scala dall'androne, in stile neoclassico, \u00e8 caratterizzata da due colonne sovrastate dall'epigrafe \"alla pace domestica\"."}
{"id": "1503735", "revid": "287204", "url": "https://it.wikipedia.org/wiki?curid=1503735", "title": "Trairi", "text": "Trairi \u00e8 un comune del Brasile nello Stato del Cear\u00e1, parte della mesoregione del Norte Cearense e della microregione di Itapipoca."}
{"id": "1503736", "revid": "767487", "url": "https://it.wikipedia.org/wiki?curid=1503736", "title": "I predatori di Atlantide", "text": "I predatori di Atlantide \u00e8 un film del 1983 diretto da Ruggero Deodato con lo pseudonimo di Roger Franklin.\nSi tratta di un film a basso costo, che, come suggerisce il nome, ha una trama avventurosa con elementi fantascientifici e splatter, basata sulla riscoperta della mitica Atlantide. Si basa sull'imitazione di vari film, in particolare post apocallittici, in voga in quegli anni; il titolo \u00e8 una palese citazione de \"I predatori dell'arca perduta\".\nTrama.\nAmbientato nel futuro nell'anno 1994, nei mari al largo delle coste della Florida \u00e8 affondato un sommergibile atomico sovietico e la piattaforma oceanica \"Echo 1\" sta eseguendo le operazioni di controllo e di recupero. Durante queste operazioni viene ritrovata una strana tavoletta incisa con simboli che nessuno dell'equipaggio \u00e8 in grado di comprendere, viene quindi convocata la dottoressa Kathy Earls, abile nella decifrazione dei linguaggi precolombiani. Mentre la dottoressa esamina la tavoletta cominciano a verificarsi fatti strani che culminano nel completo black-out di tutti i meccanismi della piattaforma e in una colossale onda che sommerge tutti, compresi Mike Ross e \"Washington\" due avventurieri a bordo di uno yacht privato che si stavano dirigendo verso il continente. La barca si salva e riesce a rimanere a galla, accogliendo alcuni lavoratori della piattaforma che in seguito all'onda sono stati gettati in mare, tra questi vi sono il fisico nucleare Sanders, Billy Cook, un abile pilota d'elicottero, Kathy Earls e altri due operai della piattaforma.\nIl gruppo decide di fare rotta verso terra ma i comandi vanno in avaria e la nave \u00e8 in balia delle correnti che la portano verso un'isola. Qui il potere \u00e8 detenuto da un gruppo di ladri e assassini, comandati da un uomo violento e crudele che porta sempre una maschera a forma di teschio di cristallo.\nI naufraghi iniziano a incrociare il fuoco con questi assassini, ma la supremazia degli avversari \u00e8 tale che la dottoressa Earls viene rapita e portata in un'isola vicina, misteriosamente apparsa dal nulla durante la grande tempesta. Gli altri naufraghi decidono di andare a salvarla, ma molti di essi cadono negli scontri e il gruppo si riduce ai soli Mike Ross e \"Washington\", che alla fine, dopo una dura battaglia, riescono a salvare la dottoressa e scoprono che la misteriosa seconda isola \u00e8 in realt\u00e0 Atlantide, riemersa grazie alle radiazioni nucleari del sommergibile sovietico. I tre superstiti riescono a salvarsi, ma subito dopo l'isola ritorna tra le profondit\u00e0 degli abissi."}
{"id": "1503738", "revid": "1940251", "url": "https://it.wikipedia.org/wiki?curid=1503738", "title": "Tururu", "text": "Tururu \u00e8 un comune del Brasile nello Stato del Cear\u00e1, parte della mesoregione del Norte Cearense e della microregione di Uruburetama.\nCon un'altitudine di 101 metri sul livello del mare ed un'area di 192.548 km\u00b2, il comune di Tururu si trova a 107 km dalla capitale e confina a nord con Trairi, a sud con Umirim e Uruburetama, a est con Trairi e Umirim e ad ovest con Itapipoca.\nIl comune di Tururu ha 3 distretti. Cemoaba, che dista 18 km dalla sede centrale, Concei\u00e7\u00e3o dos Caetanos, che si trova a 11 km dalla sede centrale e Gavi\u00e3o che \u00e8 situato a 7 km dalla sede centrale.\nToponomastica.\nIl suo nome in tupi vuol dire \"luogo delle lumache\".\nSecondo un'altra teoria, Tururu sarebbe sempre una parola di origine indigenache corrisponde ad un uccello della famiglia degli Anatidi che in italiano viene chiamato \"\"Gobbo Mascherato\".\" Il nome di questo uccello, in uno dei suoi numerosi sinonimi in portoghese-brasiliano, \u00e8 detto \"marreca tururu\". Secondo quest'ultima spiegazione, la parola Tururu in lingua tupi-guaran\u00ec significherebbe \"gonfio e umido\". Una leggenda popolare dice infatti che Tururu sorge vicino ad una laguna dove abitavano numerose anatre che emettevano diversi suoni: tui-uiu iuu o tu-ru-tu-ru; da qui venne il nome Tururu.\nScrive a tale proposito Jos\u00e9 Vadin\u00e9i Soares \"\"[...] nella Cantina di mio padre, in cui ho ascoltato grandi storie, di grandi abitanti del nostro Comune: Padre Arnaldo, Dona Diarina e Grisl\u00e9dia (vicini e persone molto speciali nella mia vita personale e professionale), Sr. \"Belo\" (il fabbro), Dona \"Mundica\" (la mia vicina ed educatrice), Dona \"La\u00eds Farias\" (una grande educatrice nel nostro Comune, casa sua fu la nostra prima biblioteca condivisa a Tururu), il sig. \"Pedro da Rua\" (ex sindaco), il sig. Pedro Leit\u00e3o, Dona \"Piroca\" (prima televisione pubblica), Dona Ermita Chaves, tutti registrati nella storia di Tururu, cos\u00ec come Maria Ramos, il signor Abner (ex sindaco), Jos\u00e9 Bastos (mio nonno) e il signor Pedro Batista, come tanti altri che hanno conosciuto la nostra Lagoa do Felipe come meta turistica, [...] dove la vecchia strada andava verso la comunit\u00e0 quilombola di \u00c1gua Preta, Mundo Novo, Fortaleza. [...] Vale la pena ricordare che questa stessa laguna, precedentemente bella e \"vivace\", era dove nacque il toponimo di Tururu (CE). Oggi, purtroppo, la nostra Lagoa do Felipe non \u00e8 pi\u00f9 bella o vivace, le passeggiate sono finite, cos\u00ec come i bagni e la pesca. Attualmente vivo in una Tururu molto diversa, rispetto al toponimo di \"Terra delle lumache\" [...] L'origine del nome \"Tururu\" non proviene pi\u00f9 da un uccello, dalla sua canzone, dalla Lagaguna, dai Paturi, dal Tupi-Guarani, dal Dizionario Aur\u00e9lio, dagli Anatidi\". \nStoria.\nLe origini ufficiali di Tururu risalgono al XVIII secolo, e sono conosciute in base agli atti di cessione della sesmaria (istituto giuridico portoghese che regolava la distribuzione dei terreni per la produzione agricola utilizzato anche per le colonie brasiliane) di Gabriel Christ\u00f3v\u00e3o de Menezes. Il sesmeiro (in Brasile, il sesmeiro era il detentore della sesmaria) Francisco da Rocha Ferreira menziona l'acquisizione della citata sesmaria: \"Dice Francisco da Rocha Ferreira, residente nella Fazenda di S\u00e3o Pedro, alla fine di Villa de Sobral, di cui possiede una propriet\u00e0 terriera [...] in cui si trova l'additivo Fazenda, che \u00e8 stato acquistato da Gabriel Christ\u00f3v\u00e3o de Menezes\" \". Il podere venne ceduto nel 1803 e pass\u00f2 di mano in mano fino ad arrivare alle famiglie Moreira e Freitas, attorno alle quali si sarebbe formato l'insediamento.\nMediante l'intervento di Francisco Theotime Maria de Vasconcelos (padre Theotime), nato a Santana do Acara\u00fa, eletto deputato dell'Assemblea provinciale del Cear\u00e1, Turur\u00fa entr\u00f2 a far parte distretto di Arraial, comune di Imperatriz. \nVenne elevato a Citt\u00e0 di Tururu con la legge n. 2.070, del 2 agosto 1884. \nCon una legge del 17/05/1892, venne creato il distretto di polizia nel luogo \"Turur\u00fa\". In questa stessa legge, fu nominato il cittadino Agostinho Escossio Drumond, per l'incarico di \"vice ufficiale di polizia del distretto di Turur\u00fa\". Secondo i dati IBGE (Istituto Brasiliano di Geografia e Statistica), questa data \u00e8 anche legata alla creazione del distretto di \"Turur\u00fa\", che era \"subordinato al comune di S\u00e3o Jo\u00e3o di Uruburetama\". \nFu elevato alla categoria di Comune, con il nome di Tururu, dalla Legge di Stato n \u00b0 6383, del 07/04/1963, essendo smembrato dal municipio di Uruburetama. Tuttavia, tale legge fu soppressa, prima dell'attuazione, con la legge n. 8.339, del 14/12/1965. Venne finalmente creato Comune con la Legge n. 11.334 del 19 giugno 1987. Le nuove normative prevedevano che il municipio si componesse di due distretti: Tururu (Sede) e Cemoaba, entrambi separati da Uruburetama . \nIl 01/01/1989 il Comune di Tururu era realt\u00e0. Con la legge municipale n. 43 del 26/03/1990, venne stato creato il distretto di Concei\u00e7\u00e3o dos Caetanos; il Comune era perci\u00f2 costituito da tre distretti: Tururu (quartier generale), Cemoaba e Concei\u00e7\u00e3o. \nNel 2000, il comune \u00e8 stato oggetto delle riprese cinematografiche che riguardano le scene finali del film \"Eu N\u00e3o Conhecia Tururu\", diretto da Florinda Bolkan, un lungometraggio (inedito in Italia), da lei anche coprodotto, scritto e interpretato.\nA seguito della legge municipale n. 16 del 10/09/2001, \u00e8 stato creato il distretto di S\u00e3o Pedro do Gavi\u00e3. Dal 2005 la Divisione Territoriale del municipio conta pertanto 4 distretti. \nDurante la sua storia, il comune di Tururu \u00e8 gi\u00e0 stato governato da 6 ex sindaci: Pedro Domingos de Sousa; Abner Porf\u00edrio Sampaio; Jos\u00e9 Galdino Albuquerque; Jo\u00e3o Moreira Mendon\u00e7a; Raimundo Nonato Barroso Bonfim e Francisco Ant\u00f4nio Cidr\u00e3o Moraes. \nIl Comune di Tururu \u00e8 guidato dal sindaco Francisca Hilzete Malveira Batista, che \u00e8 stata eletta nel novembre 2020. "}
{"id": "1503739", "revid": "110157", "url": "https://it.wikipedia.org/wiki?curid=1503739", "title": "Ubajara", "text": "Ubajara \u00e8 un comune del Brasile nello Stato del Cear\u00e1, parte della mesoregione del Noroeste Cearense e della microregione di Ibiapaba."}
{"id": "1503740", "revid": "287204", "url": "https://it.wikipedia.org/wiki?curid=1503740", "title": "Umari (Brasile)", "text": "Umari \u00e8 un comune del Brasile nello Stato del Cear\u00e1, parte della mesoregione del Centro-Sul Cearense e della microregione di Lavras da Mangabeira."}
{"id": "1503742", "revid": "12994338", "url": "https://it.wikipedia.org/wiki?curid=1503742", "title": "Tunisini", "text": ""}
{"id": "1503743", "revid": "767487", "url": "https://it.wikipedia.org/wiki?curid=1503743", "title": "Umirim", "text": "Umirim \u00e8 un comune del Brasile nello Stato del Cear\u00e1, parte della mesoregione del Norte Cearense e della microregione di Uruburetama."}
{"id": "1503744", "revid": "767487", "url": "https://it.wikipedia.org/wiki?curid=1503744", "title": "Uruburetama", "text": "Uruburetama \u00e8 un comune del Brasile nello Stato del Cear\u00e1, parte della mesoregione del Norte Cearense e della microregione di Uruburetama."}
{"id": "1503745", "revid": "110157", "url": "https://it.wikipedia.org/wiki?curid=1503745", "title": "Uruoca", "text": "Uruoca \u00e8 un comune del Brasile nello Stato del Cear\u00e1, parte della mesoregione del Noroeste Cearense e della microregione di Corea\u00fa."}
{"id": "1503749", "revid": "119982", "url": "https://it.wikipedia.org/wiki?curid=1503749", "title": "I Predatori di Atlantide", "text": ""}
{"id": "1503751", "revid": "767487", "url": "https://it.wikipedia.org/wiki?curid=1503751", "title": "Varjota", "text": "Varjota \u00e8 un comune del Brasile nello Stato del Cear\u00e1, parte della mesoregione del Noroeste Cearense e della microregione di Ipu."}
{"id": "1503752", "revid": "80598", "url": "https://it.wikipedia.org/wiki?curid=1503752", "title": "Dentro e fuori", "text": "Dentro e fuori \u00e8 il quinto e ultimo album in studio del cantautore italiano Piero Ciampi, pubblicato nel 1976.\nDescrizione.\nIl disco, pubblicato dalla RCA International in doppio LP, \u00e8 stato pubblicato nel 1975, ma distribuito sul mercato solo all'inizio dell'anno seguente. \u00c8 frutto della collaborazione del cantautore livornese con il maestro Gianni Marchetti.\nTracce.\nTesti di Piero Ciampi, musiche di Gianni Marchetti, eccetto dove indicato."}
{"id": "1503753", "revid": "110157", "url": "https://it.wikipedia.org/wiki?curid=1503753", "title": "Vi\u00e7osa do Cear\u00e1", "text": "Vi\u00e7osa do Cear\u00e1 \u00e8 un comune del Brasile nello Stato del Cear\u00e1, parte della mesoregione del Noroeste Cearense e della microregione di Ibiapaba."}
{"id": "1503758", "revid": "14691", "url": "https://it.wikipedia.org/wiki?curid=1503758", "title": "Fromager", "text": ""}
{"id": "1503759", "revid": "486946", "url": "https://it.wikipedia.org/wiki?curid=1503759", "title": "Haut-Sassandra", "text": ""}
{"id": "1503760", "revid": "110157", "url": "https://it.wikipedia.org/wiki?curid=1503760", "title": "V\u00e1rzea Alegre", "text": "V\u00e1rzea Alegre \u00e8 un comune del Brasile nello Stato del Cear\u00e1, parte della mesoregione del Centro-Sul Cearense e della microregione di V\u00e1rzea Alegre."}
{"id": "1503763", "revid": "240277", "url": "https://it.wikipedia.org/wiki?curid=1503763", "title": "Palazzo Pignatelli di Toritto", "text": "Il palazzo Pignatelli di Toritto si trova a Napoli, in piazzetta Nilo.\nIl palazzo fu voluto da Cesare Pignatelli, barone di Orta e di Toritto.\nLa costruzione avvenne nel 1499 in stile rinascimentale (resti rinascimentali sono oggi visibili solo in parte), ma nel 1736 fu rimaneggiato in stile barocco in seguito al rifacimento della vicina cappella di Santa Maria Assunta dei Pignatelli; nel restauro vennero ricoperte tutte le forme rinascimentali del palazzo, caratterizzandolo come \u00e8 ancora oggi visibile.\nNella struttura sono stati rinvenuti resti probabili del sedile di Nilo, mentre delle decorazioni superstiti dell'originario progetto sono gli stemmi dei Pignatelli lungo la facciata; anche il soffitto dell'androne \u00e8 caratterizzato dallo stemma di famiglia, stavolta pittorico."}
{"id": "1503764", "revid": "14691", "url": "https://it.wikipedia.org/wiki?curid=1503764", "title": "Lacs (Costa d'Avorio)", "text": ""}
{"id": "1503765", "revid": "110157", "url": "https://it.wikipedia.org/wiki?curid=1503765", "title": "Microregione di Lavras da Mangabeira", "text": "Lavras da Mangabeira \u00e8 una microregione dello Stato del Cear\u00e1 in Brasile, appartenente alla mesoregione di Centro-Sul Cearense.\nComuni.\nComprende 4 municipi:"}
{"id": "1503766", "revid": "729019", "url": "https://it.wikipedia.org/wiki?curid=1503766", "title": "Tour dei British and Irish Lions 1983", "text": "Il tour dei British and Irish Lions 1983 fu il 23\u00ba \"tour\" ufficiale della formazione interbritannica di rugby a 15 dei British and Irish Lions; si tenne per la 9\u00aa volta in Nuova Zelanda, dal 15 maggio al 16 luglio 1983, e consist\u00e9 in una serie di 18 incontri, di cui quattro \"test match\" contro gli \"All Blacks\", programmati per il terzo, quinto, settimo e nono sabato della spedizione.\nGli altri quattordici incontri in tale Paese si tennero contro altrettante province rugbistiche neozelandesi.\nAllenatore capo della squadra dei British Lions fu lo scozzese Jim Telfer, capitano l'irlandese Ciaran Fitzgerald.\nLa serie dei quattro \"test match\" si risolse in un \"whitewash\" per i Lions, che non vinsero neppure un incontro, cosa che non succedeva dalla frazione neozelandese del tour del 1966.\nGli incontri infrasettimanali senza valore di \"test match\" si risolsero in dodici vittorie e due sconfitte (contro le province di e .\nInfortuni e sostituzioni.\nIn aggiunta ai giocatori selezionati inizialmente, sei giocatori si aggiunsero per sostituire giocatori infortunati:"}
{"id": "1503768", "revid": "110157", "url": "https://it.wikipedia.org/wiki?curid=1503768", "title": "Microregione di V\u00e1rzea Alegre", "text": "V\u00e1rzea Alegre \u00e8 una microregione dello Stato del Cear\u00e1 in Brasile, appartenente alla mesoregione di Centro-Sul Cearense.\nComuni.\nComprende 5 municipi:"}
{"id": "1503769", "revid": "14691", "url": "https://it.wikipedia.org/wiki?curid=1503769", "title": "Lagunes", "text": ""}
{"id": "1503770", "revid": "14691", "url": "https://it.wikipedia.org/wiki?curid=1503770", "title": "Marahou\u00e9", "text": ""}
{"id": "1503771", "revid": "110157", "url": "https://it.wikipedia.org/wiki?curid=1503771", "title": "Microregione di Baixo Jaguaribe", "text": "Baixo Jaguaribe \u00e8 una microregione dello Stato del Cear\u00e1 in Brasile, appartenente alla mesoregione di Jaguaribe.\nComuni.\nComprende 10 municipi:"}
{"id": "1503773", "revid": "110157", "url": "https://it.wikipedia.org/wiki?curid=1503773", "title": "Microregione di Litoral de Aracati", "text": "Litoral de Aracati \u00e8 una microregione dello Stato del Cear\u00e1 in Brasile, appartenente alla mesoregione di Jaguaribe.\nComuni.\nComprende 4 municipi:"}
{"id": "1503774", "revid": "115751", "url": "https://it.wikipedia.org/wiki?curid=1503774", "title": "Regione di Moyen-Cavally", "text": ""}
{"id": "1503775", "revid": "14691", "url": "https://it.wikipedia.org/wiki?curid=1503775", "title": "Moyen-Cavally", "text": ""}
{"id": "1503776", "revid": "110157", "url": "https://it.wikipedia.org/wiki?curid=1503776", "title": "Microregione di M\u00e9dio Jaguaribe", "text": "M\u00e9dio Jaguaribe \u00e8 una microregione dello Stato del Cear\u00e1 in Brasile, appartenente alla mesoregione di Jaguaribe.\nComuni.\nComprende 3 municipi:"}
{"id": "1503777", "revid": "115079630", "url": "https://it.wikipedia.org/wiki?curid=1503777", "title": "Palazzo De Scorciatis", "text": "Il palazzo De Scorciatis \u00e8 un edificio monumentale di Napoli ubicato in vico Cinquesanti.\nStoria.\nIl palazzo venne eretto gi\u00e0 nel 1270. Nel 1482 Julio de Scorciatis (italianizzato in Giulio Scorziata), giudice della Magna Curia, ottenne la propriet\u00e0 grazie ai buoni rapporti con il re Ferrante I di Napoli; quindi l'immobile fu completamente ricostruito secondo i dettami dell'epoca. Col passar degli anni, i rapporti tra il de Scorciatis ed il re iniziarono ad affievolirsi, infatti il giudice si alle\u00f2 con Luigi XII di Francia e con il papa Alessandro VI in una congiura contro il re di Napoli. Il de Scorciatis fu arrestato ed imprigionato ed i beni immobiliari furono confiscati; venne poi scarcerato e si rifugi\u00f2 nello Stato della Chiesa.\nIn seguito l'immobile fu acquistato dai Miroballo e successivamente dai Cortese; qui fu ospitato anche Giovan Battista Marino, mentre l'ultima famiglia a possederlo furono i Grasso (anche Crasso), baroni di Pianura. Infine divenne la sede temporanea, dal 1876 al 1877, dell'istituto Silvio Pellico dei padri gesuiti, ora istituto Pontano. Dal 1579 un'ala dell'edificio divenne sede di un conservatorio femminile con annessa chiesa, il Sacro Tempio della Scorziata.\nIl palazzo fu seriamente danneggiato durante la seconda guerra mondiale e ricostruito secondo i moderni criteri.\nDescrizione.\nL'edificio \u00e8 stato costruito ottenendo i materiali di spoglio degli antichi edifici romani; di notevole bellezza \u00e8 portale d'ingresso realizzato con vari elementi, sempre di spoglio, come le colonne corinzie e la trave del portone, quest'ultima sostenuta da mensole poggianti su due piedritti in marmo. Nella trabeazione \u00e8 collocato il ritratto del re Ferrante I di Napoli e qui furono inseriti anche gli stemmi dei Miroballo.\nIl palazzo, che rappresentava un bell'esempio di architettura rinascimentale in citt\u00e0, conserva ancora frammenti del cortile rinascimentale in piperno; tuttavia, gli inquilini hanno tagliato gli archi di piperno per aprire finestre e balconi."}
{"id": "1503778", "revid": "838137", "url": "https://it.wikipedia.org/wiki?curid=1503778", "title": "Microregione di Serra do Pereiro", "text": "Serra do Pereiro \u00e8 una microregione dello Stato del Cear\u00e1 in Brasile, appartenente alla mesoregione di Jaguaribe.\nComuni.\nComprende 4 municipi:"}
{"id": "1503783", "revid": "110157", "url": "https://it.wikipedia.org/wiki?curid=1503783", "title": "Microregione di Fortaleza", "text": "Fortaleza \u00e8 una microregione dello Stato del Cear\u00e1 in Brasile, appartenente alla mesoregione di Metropolitana de Fortaleza.\nComuni.\nComprende 9 municipi:"}
{"id": "1503784", "revid": "14691", "url": "https://it.wikipedia.org/wiki?curid=1503784", "title": "N'zi-Como\u00e9", "text": ""}
{"id": "1503785", "revid": "110157", "url": "https://it.wikipedia.org/wiki?curid=1503785", "title": "Microregione di Pacajus", "text": "Pacajus \u00e8 una microregione dello Stato del Cear\u00e1 in Brasile, appartenente alla mesoregione di Metropolitana de Fortaleza.\nComuni.\nComprende 2 municipi:"}
{"id": "1503788", "revid": "599013", "url": "https://it.wikipedia.org/wiki?curid=1503788", "title": "Regione delle Savane", "text": "Regione delle Savane \u00e8 il nome di divisioni amministrative di diversi paesi, fra cui:"}
{"id": "1503789", "revid": "729019", "url": "https://it.wikipedia.org/wiki?curid=1503789", "title": "Microregione di Corea\u00fa", "text": "Corea\u00fa \u00e8 una microregione dello Stato del Cear\u00e1 in Brasile, appartenente alla mesoregione di Noroeste Cearense.\nComuni.\nComprende 4 municipi:"}
{"id": "1503790", "revid": "110157", "url": "https://it.wikipedia.org/wiki?curid=1503790", "title": "Microregione di Ibiapaba", "text": "Ibiapaba \u00e8 una microregione dello Stato del Cear\u00e1 in Brasile, appartenente alla mesoregione di Noroeste Cearense.\nComuni.\nComprende 8 municipi:"}
{"id": "1503792", "revid": "729019", "url": "https://it.wikipedia.org/wiki?curid=1503792", "title": "Tour della nazionale di rugby a 15 della Nuova Zelanda 1983", "text": "Nel 1983 la nazionale neozelandese di rugby a 15 si rec\u00f2 in tour in Scozia e Inghilterra. Il tour avrebbe dovuto avere come meta l'Argentina, con otto incontri tra il 19 ottobre e il 13 novembre, ma motivi di opportunit\u00e0 politica legati alla guerra delle Falkland portarono ad un cambiamento di programma e alla disputa di una serie di incontri in Scozia ed Inghilterra, compresi \"due test match\".\nPer molti giocatori scozzesi e inglesi fu una vera rivincita del tour dei Lions di pochi mesi prima.\nVa detto peraltro che gli All Blacks lasciarono, per motivi diversi, a casa molti titolari, fra i quali tutta la prima e la seconda linea della mischia che aveva travolto i Lions (Ashowrth, Dalton, Knight, Haden e Gary Whetton) e il mediano di mischia, David Loveridge.\nErano ben 13 i giocatori esordienti e per di pi\u00f9 gli All Blacks pagarono anche una inconsueta indisciplina.\nRisultati.\nGli altri incontri.\nNel primo test gli All Blacks, con ben nove esordienti, vincono il match contro avversari non irresistibili.\nIl primo tempo vede la rappresentativa del Sud della Scozia condurre per 9-8. Ma nel secondo tempo gli All Blacks cambiano passo, mostrando forse il miglior gioco di tutto il tour.\nAssai pi\u00f9 difficile il match contro la selezione del nord dell'Inghilterra. La sorpresa \u00e8 la vulnerabilit\u00e0 della difesa neozelandese.\nGli All Blacks escono sconfitti contro la selezione delle Midlands nel primo match giocato dai neozelandesi in notturna in terra britannica. Eroe del match \u00e8 Dusty Hare per i punti decisivi, in particolare per il drop."}
{"id": "1503793", "revid": "14691", "url": "https://it.wikipedia.org/wiki?curid=1503793", "title": "Savanes (Costa d'Avorio)", "text": ""}
{"id": "1503794", "revid": "110157", "url": "https://it.wikipedia.org/wiki?curid=1503794", "title": "Microregione di Ipu", "text": "Ipu \u00e8 una microregione dello Stato del Cear\u00e1 in Brasile, appartenente alla mesoregione di Noroeste Cearense.\nComuni.\nComprende 6 municipi:"}
{"id": "1503795", "revid": "110157", "url": "https://it.wikipedia.org/wiki?curid=1503795", "title": "Microregione di Litoral de Camocim e Acara\u00fa", "text": "Litoral de Camocim e Acara\u00fa \u00e8 una microregione dello Stato del Cear\u00e1 in Brasile, appartenente alla mesoregione di Noroeste Cearense.\nComuni.\nComprende 12 municipi:"}
{"id": "1503796", "revid": "110157", "url": "https://it.wikipedia.org/wiki?curid=1503796", "title": "Microregione di Meruoca", "text": "Meruoca \u00e8 una microregione dello Stato del Cear\u00e1 in Brasile, appartenente alla mesoregione di Noroeste Cearense.\nComuni.\nComprende 2 municipi:"}
{"id": "1503797", "revid": "110157", "url": "https://it.wikipedia.org/wiki?curid=1503797", "title": "Microregione di Santa Quit\u00e9ria", "text": "Santa Quit\u00e9ria \u00e8 una microregione dello Stato del Cear\u00e1 in Brasile, appartenente alla mesoregione di Noroeste Cearense.\nComuni.\nComprende 3 municipi:"}
{"id": "1503798", "revid": "14691", "url": "https://it.wikipedia.org/wiki?curid=1503798", "title": "Sud-Bandama", "text": ""}
{"id": "1503799", "revid": "110157", "url": "https://it.wikipedia.org/wiki?curid=1503799", "title": "Microregione di Sobral", "text": "Sobral \u00e8 una microregione dello Stato del Cear\u00e1 in Brasile, appartenente alla mesoregione di Noroeste Cearense.\nComuni.\nComprende 12 municipi:"}
{"id": "1503800", "revid": "287204", "url": "https://it.wikipedia.org/wiki?curid=1503800", "title": "Tour della Nazionale di rugby a 15 della Nuova Zelanda 1984", "text": "Nel 1984, gli All Blacks della nazionale neozelandese di \u201crugby a 15\u201d, si recano in tour in Australia.\nDopo la prima sconfitta con i \"Wallabies\", centrano due successi e conquistano la Bledisloe Cup\nSuccessivamente si recano con una squadra sperimentale alle Isole Figi."}
{"id": "1503801", "revid": "256896", "url": "https://it.wikipedia.org/wiki?curid=1503801", "title": "Sud-Como\u00e9", "text": ""}
{"id": "1503802", "revid": "729019", "url": "https://it.wikipedia.org/wiki?curid=1503802", "title": "Microregione di Baixo Curu", "text": "Baixo Curu \u00e8 una microregione dello Stato del Cear\u00e1 in Brasile, appartenente alla mesoregione di Norte Cearense.\nComuni.\nComprende 3 municipi:"}
{"id": "1503807", "revid": "110157", "url": "https://it.wikipedia.org/wiki?curid=1503807", "title": "Microregione di Baturit\u00e9", "text": "Baturit\u00e9 \u00e8 una microregione dello Stato del Cear\u00e1 in Brasile, appartenente alla mesoregione di Norte Cearense.\nComuni.\nComprende 11 municipi:"}
{"id": "1503808", "revid": "14691", "url": "https://it.wikipedia.org/wiki?curid=1503808", "title": "Vall\u00e9e du Bandama", "text": ""}
{"id": "1503809", "revid": "1945278", "url": "https://it.wikipedia.org/wiki?curid=1503809", "title": "Microregione di Canind\u00e9", "text": "Canind\u00e9 \u00e8 una microregione dello Stato del Cear\u00e1 in Brasile, appartenente alla mesoregione di Norte Cearense.\nLa popolazione \u00e8 di 124.695 persone (a partire dal 2010). Area - 5 331.013 km\u00b2. La densit\u00e0 di popolazione \u00e8 di 23,39 persone / km\u00b2.\nComuni.\nComprende 4 municipi:"}
{"id": "1503810", "revid": "14691", "url": "https://it.wikipedia.org/wiki?curid=1503810", "title": "Valle del Bandama", "text": ""}
{"id": "1503812", "revid": "14691", "url": "https://it.wikipedia.org/wiki?curid=1503812", "title": "Worodougou", "text": ""}
{"id": "1503813", "revid": "110157", "url": "https://it.wikipedia.org/wiki?curid=1503813", "title": "Microregione di Cascavel (Cear\u00e1)", "text": "Cascavel \u00e8 una microregione dello Stato del Cear\u00e1 in Brasile, appartenente alla mesoregione di Norte Cearense.\nComuni.\nComprende 3 municipi:"}
{"id": "1503814", "revid": "14691", "url": "https://it.wikipedia.org/wiki?curid=1503814", "title": "Zanzan", "text": ""}
{"id": "1503815", "revid": "110157", "url": "https://it.wikipedia.org/wiki?curid=1503815", "title": "Microregione di Chorozinho", "text": "Chorozinho \u00e8 una microregione dello Stato del Cear\u00e1 in Brasile, appartenente alla mesoregione di Norte Cearense.\nComuni.\nComprende 3 municipi:"}
{"id": "1503817", "revid": "110157", "url": "https://it.wikipedia.org/wiki?curid=1503817", "title": "Microregione di Itapipoca", "text": "Itapipoca \u00e8 una microregione dello Stato del Cear\u00e1 in Brasile, appartenente alla mesoregione di Norte Cearense.\nComuni.\nComprende 3 municipi:"}
{"id": "1503818", "revid": "22475", "url": "https://it.wikipedia.org/wiki?curid=1503818", "title": "Palazzo Tufarelli", "text": "Il palazzo Tufarelli \u00e8 un palazzo monumentale di Napoli, ubicato in via Benedetto Croce.\nL'area del palazzo, originariamente, era con molta probabilit\u00e0 parte delle propriet\u00e0 veneziane di palazzo Venezia. Di esso abbiamo notizie certe al 1419 quanto fu adibito a sede del Maestro Giustiziero in dipendenza del confinante palazzo Venezia. L'immobile venne probabilmente riedificato nel XVI secolo nello stile rinascimentale napoletano e nel Seicento pass\u00f2 alla famiglia dei De Luna e poi a don Domenico Fiorillo. Dopo il 1727 pass\u00f2 ai Sambiase, ma gi\u00e0 prima del 1754 venne acquistato dai conti Tufarelli che commissionarono un rinnovo architettonico dell'intero palazzo attribuito a Nicola Tagliacozzi Canale: infatti, sono riconducibili a questo periodo la scala, un secondo cortile e le decorazioni a stucco. \nSi accede al palazzo per mezzo di un androne decorato a stucco con stemma familiare dipinto sulla volta; alle pareti si notano ancora gli anelli dove si attaccavano i cavalli. Il cortile presenta una pregevole scala aperta del XVIII secolo, mentre, tramite un collegamento, si accede al cortile piccolo."}
{"id": "1503819", "revid": "110157", "url": "https://it.wikipedia.org/wiki?curid=1503819", "title": "Microregione di M\u00e9dio Curu", "text": "M\u00e9dio Curu \u00e8 una microregione dello Stato del Cear\u00e1 in Brasile, appartenente alla mesoregione di Norte Cearense.\nComuni.\nComprende 5 municipi:"}
{"id": "1503820", "revid": "110157", "url": "https://it.wikipedia.org/wiki?curid=1503820", "title": "Microregione di Uruburetama", "text": "Uruburetama \u00e8 una microregione dello Stato del Cear\u00e1 in Brasile, appartenente alla mesoregione di Norte Cearense.\nComuni.\nComprende 4 municipi:"}
{"id": "1503822", "revid": "110157", "url": "https://it.wikipedia.org/wiki?curid=1503822", "title": "Microregione di Sert\u00e3o de Crat\u00e9us", "text": "Sert\u00e3o de Crat\u00e9us \u00e8 una microregione dello Stato del Cear\u00e1 in Brasile, appartenente alla mesoregione di Sert\u00f5es Cearenses.\nComuni.\nComprende 9 municipi:"}
{"id": "1503824", "revid": "767487", "url": "https://it.wikipedia.org/wiki?curid=1503824", "title": "Microregione di Sert\u00e3o de Inhamuns", "text": "Sert\u00e3o de Inhamuns \u00e8 una microregione dello Stato del Cear\u00e1 in Brasile, appartenente alla mesoregione di Sert\u00f5es Cearenses.\nComuni.\nComprende 6 municipi:"}
{"id": "1503826", "revid": "767487", "url": "https://it.wikipedia.org/wiki?curid=1503826", "title": "Microregione di Sert\u00e3o de Quixeramobim", "text": "Sert\u00e3o de Quixeramobim \u00e8 una microregione dello Stato del Cear\u00e1 in Brasile, appartenente alla mesoregione di Sert\u00f5es Cearenses.\nComuni.\nComprende 7 municipi:"}
{"id": "1503827", "revid": "729019", "url": "https://it.wikipedia.org/wiki?curid=1503827", "title": "Microregione di Sert\u00e3o de Senador Pompeu", "text": "Sert\u00e3o de Senador Pompeu \u00e8 una microregione dello Stato del Cear\u00e1 in Brasile, appartenente alla mesoregione di Sert\u00f5es Cearenses.\nComuni.\nComprende 8 municipi:"}
{"id": "1503828", "revid": "110157", "url": "https://it.wikipedia.org/wiki?curid=1503828", "title": "Microregione di Barro", "text": "Barro \u00e8 una microregione dello Stato del Cear\u00e1 in Brasile, appartenente alla mesoregione di Sul Cearense.\nComuni.\nComprende 3 municipi:"}
{"id": "1503830", "revid": "110157", "url": "https://it.wikipedia.org/wiki?curid=1503830", "title": "Microregione di Brejo Santo", "text": "Brejo Santo \u00e8 una microregione dello Stato del Cear\u00e1 in Brasile, appartenente alla mesoregione di Sul Cearense.\nComuni.\nComprende 5 municipi:"}
{"id": "1503832", "revid": "767487", "url": "https://it.wikipedia.org/wiki?curid=1503832", "title": "Microregione di Cariri", "text": "Cariri \u00e8 una microregione dello Stato del Cear\u00e1 in Brasile, appartenente alla mesoregione di Sul Cearense.\nComuni.\nComprende 8 municipi:"}
{"id": "1503833", "revid": "729019", "url": "https://it.wikipedia.org/wiki?curid=1503833", "title": "Tour della nazionale di rugby a 15 della Nuova Zelanda 1985", "text": "Nel 1985 la nazionale di rugby a 15 della Nuova Zelanda affront\u00f2 un \"tour\" in Argentina.\nLa spedizione fu organizzata con scarso preavviso perch\u00e9 di fatto il Sudamerica fu un ripiego dopo che un'ingiunzione dell'Alta Corte della Nuova Zelanda aveva imposto alla NZ Rugby Union di annullare il preventuvato \"tour\" in Sudafrica, all'epoca sotto regime di \"apartheid\".\nLa Uni\u00f3n Argentina de Rugby fu contattata dalla NZ Rugby Union ad agosto e i due organismi si accordarono per una serie di incontri da tenersi nella seconda met\u00e0 di ottobre, tra cui due \"test match\".\nLe altre partite furono con le selezioni provinciali di Buenos Aires, C\u00f3rdoba, Mar del Plata e Rosario, oltre che con il Club Atl\u00e9tico San Isidro.\nPer quanto riguarda i cinque incontri infrasettimanali senza valenza di \"test match\", gli \"All Blacks\" li vinsero tutti con scarti variabili da +13 a +63, e anche il primo dei due incontri internazionali, entrambi tenutisi allo stadio del Ferrocarril Oeste (oggi noto come stadio Etcheverri) fu appannaggio per 33-20 dagli \"All Blacks\", ma fu il secondo \"test match\" che fece storia, almeno per gli argentini: infatti l'incontro termin\u00f2 in parit\u00e0 21-21 grazie ai quattro calci piazzati e ai tre \"drop\" del capitano dei \"Pumas\" Hugo Porta che pareggi\u00f2 le due mete di John Kirwan, quella di Murray Mexted e quella di Craig Green arrotondate dai 5 punti al piede di Kieran Crowley.\nTale prestazione fu per 35 anni il miglior risultato di sempre dei sudamericani contro gli \"All Blacks\" fino alla vittoria per 25-15 ottenuta nel corso del Tri Nations 2020."}
{"id": "1503838", "revid": "110157", "url": "https://it.wikipedia.org/wiki?curid=1503838", "title": "Microregione di Cariria\u00e7u", "text": "Cariria\u00e7u \u00e8 una microregione dello Stato del Cear\u00e1 in Brasile, appartenente alla mesoregione di Sul Cearense.\nComuni.\nComprende 4 municipi:"}
