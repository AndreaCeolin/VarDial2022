{"id": "1437404", "revid": "767487", "url": "https://it.wikipedia.org/wiki?curid=1437404", "title": "Glory Road", "text": "Glory Road \u00e8 un film del 2006 diretto da James Gartner.\nTrama.\nDon Haskins \u00e8 un allenatore che insegna pallacanestro a delle ragazzine in un liceo. Un giorno gli viene proposto di allenare i Texas Western Miners, la squadra maschile del college di El Paso, Texas. La squadra \u00e8 messa male, sia a livello agonistico sia economico, cos\u00ec Haskins decide di investire di tasca propria andando alla ricerca di giovani talenti sparsi per gli Stati Uniti.\nLa squadra viene formata da cinque bianchi e sette afroamericani, che non sono ben visti dalla mentalit\u00e0 razzista di quegli anni. Nonostante tutti i problemi, la squadra dei Texas Western Miners fa un'eccezionale \"regular season\" nel campionato 1965-66 con 23 vittorie e 1 sola sconfitta, centrando cos\u00ec l'ingresso al Torneo NCAA 1966 (\"National Collegiate Athletic Association\"). In finale la squadra incontr\u00f2 quella della Universit\u00e0 del Kentucky e, schierando un quintetto base di soli giocatori di colore, la batt\u00e9 con il punteggio di 72\u201365."}
{"id": "1437407", "revid": "110157", "url": "https://it.wikipedia.org/wiki?curid=1437407", "title": "Entre Douro e Vouga", "text": "L'Entre Douro e Vouga \u00e8 una subregione statistica del Portogallo, parte della regione Nord, e del distretto di Aveiro. Confina a nord con la Grande Porto e il T\u00e2mega, ad est con il D\u00e3o-Laf\u00f5es e a sud e a ovest con il Basso Vouga.\nSuddivisioni.\nComprende 5 comuni:"}
{"id": "1437408", "revid": "287204", "url": "https://it.wikipedia.org/wiki?curid=1437408", "title": "Gneo Petreio", "text": "Le uniche notizie sulla sua vita ci sono date da Plinio il Vecchio nel XXII libro della Naturalis Historia. Secondo Plinio, Petreio ricevette l'onorificenza della corona di gramigna, per aver compiuto un atto di eroismo durante la Guerra contro Cimbri e Teutoni. \nDurante una spedizione contro i Cimbri nelle foreste svizzere fece presente al comandante della legione in cui prestava servizio che secondo lui si stavano dirigendo verso un'imboscata dei nemici, ma il comandante non gli diede ascolto. Petreio decise allora di ucciderlo e di prendere il comando della legione, riuscendo appena in tempo a farla schierare e a tenerla pronta per l'attacco dei Cimbri che arriv\u00f2 poco dopo. Grazie alla sua prontezza e al suo coraggio la legione sconfisse cos\u00ec i nemici."}
{"id": "1437409", "revid": "107442606", "url": "https://it.wikipedia.org/wiki?curid=1437409", "title": "Piccola Costituzione del 1947", "text": "La Piccola Costituzione del 1947 (in lingua polacca: \"Ma\u0142a Konstytucja z 1947\") fu una costituzione temporanea scritta dal Sejm (Parlamento polacco) dominato dai comunisti. La costituzione conferm\u00f2 la pratica della divisione dei poteri e rafforz\u00f2 il potere del Sejm. Fu rinnovata nel 1949, 1950 e 1951; riconobbe alcuni articoli della precedente Costituzione Polacca di Marzo (1921) e del Manifesto del PKWN (1944), e fu abrogata nel 1952 dalla nuova Costituzione della Repubblica Popolare Polacca."}
{"id": "1437411", "revid": "1658", "url": "https://it.wikipedia.org/wiki?curid=1437411", "title": "Luciano di Samostata", "text": ""}
{"id": "1437428", "revid": "729019", "url": "https://it.wikipedia.org/wiki?curid=1437428", "title": "Stazione di San Giorgio a Cremano", "text": "La stazione di San Giorgio a Cremano \u00e8 una stazione gestita della ex Circumvesuviana che serve la citt\u00e0 di San Giorgio a Cremano. La stazione si trova sulla linea Napoli-Poggiomarino, ed \u00e8 il capolinea della linea Napoli-San Giorgio a Cremano (via Botteghelle).\nStoria.\nLa stazione viene inaugurata insieme alla linea che da Napoli porta a Poggiomarino ed ha sub\u00ecto nel corso degli anni tutte le evoluzioni che hanno avuto le stazioni della Circumvesuviana come l'elettrificazione e l'innalzamento delle banchine.\nAlla fine degli anni novanta la stazione ha sub\u00ecto una notevole trasformazione, grazie all'apertura della linea per Napoli via Botteghelle. Questo ha comportato un ampliamento del fascio binari e la creazione di importanti opere come i soprapassaggi.\nStrutture e impianti.\nOriginariamente la stazione era dotata di tre binari passanti; a questi sono aggiunti altri tre tronchi provenendo da Napoli. Vi sono tre banchine con pensiline e collegate tramite due sovrapassaggi.\nIl fabbricato viaggiatori \u00e8 su due livelli: al piano superiore, che poi \u00e8 il piano stradale, si trova l'ingresso e la biglietteria, mentre al piano inferiore vi \u00e8 soltanto l'accesso ai binari.\nMovimento.\nNella stazione fermano tutti i treni diretti e accelerati per Napoli, Sorrento e Poggiomarino, e anche tutti i treni direttissimi per Sorrento. \u00c8 invece capolinea dei treni per Napoli via Botteghelle.\nServizi.\nLa stazione dispone di:"}
{"id": "1437435", "revid": "110157", "url": "https://it.wikipedia.org/wiki?curid=1437435", "title": "Grande Porto", "text": "La Grande Porto \u00e8 una subregione statistica del Portogallo, parte della regione Nord, e del distretto di Porto (Espinho fa parte del distretto di Aveiro). Confina a nord col C\u00e1vado, ad est con l'Ave e il T\u00e2mega, a sud con l'Entre Douro e Vouga e il Basso Vouga e ad ovest con l'Oceano Atlantico.\nSuddivisioni.\nComprende 9 comuni:"}
{"id": "1437447", "revid": "287204", "url": "https://it.wikipedia.org/wiki?curid=1437447", "title": "Jose Chamot", "text": ""}
{"id": "1437450", "revid": "125455856", "url": "https://it.wikipedia.org/wiki?curid=1437450", "title": "Clan dei Corleonesi", "text": "Il clan dei Corleonesi \u00e8 stata una fazione all'interno di Cosa nostra formatasi negli anni settanta, cos\u00ec chiamata perch\u00e9 i suoi leader pi\u00f9 importanti provenivano dalla famiglia di Corleone: Luciano Liggio, Salvatore Riina, Bernardo Provenzano e Leoluca Bagarella. \nI \"corleonesi\" non vanno tuttavia identificati solamente come gli appartenenti alla famiglia di Corleone, ma come una fazione di \"cosche\" mafiose che hanno appoggiato prima Luciano Liggio e in seguito Tot\u00f2 Riina e Bernardo Provenzano. Della fazione corleonese facevano quindi parte anche rappresentanti mafiosi di altre province, come Nitto Santapaola della provincia di Catania e Francesco Messina Denaro della provincia di Trapani.\nNel corso della seconda guerra di mafia, agli inizi degli anni ottanta, il clan dei \"corleonesi\" si contrappose alla \"fazione dei palermitani\" rappresentata, tra gli altri, da Gaetano Badalamenti, Stefano Bontate e Salvatore Inzerillo. La vittoria dei \"corleonesi\" e in particolare l'ascesa di Tot\u00f2 Riina al vertice dell'organizzazione segnarono una nuova era nella storia della mafia siciliana, inaugurando una stagione di attentati contro lo Stato che culmin\u00f2 nelle stragi del 1992-1993 e che fu all'origine, agli inizi degli anni novanta, della cosiddetta trattativa Stato-mafia.\nStoria.\nNel 1971 Luciano Liggio organizz\u00f2 il sequestro a scopo di estorsione di Antonino Caruso, figlio dell'industriale Giacomo, ed anche quello del figlio del costruttore Francesco Vassallo mentre nel 1972 Salvatore Riina si rese responsabile del sequestro del costruttore Luciano Cassina, figlio del conte Arturo, nel quale vennero implicati uomini della \"cosca\" di Giuseppe Cal\u00f2: Liggio e Riina provvidero a distribuire i riscatti dei sequestri tra le varie \"cosche\" della provincia di Palermo per ingraziarsele e queste si schierarono dalla loro parte, costituendo il primo nucleo della fazione corleonese, che era avversa ai \"boss\" Stefano Bontate e Gaetano Badalamenti. Secondo il collaboratore di giustizia Antonino Calderone, in quel periodo Riina lamentava che Badalamenti aveva organizzato da solo un traffico di stupefacenti \u00aball'insaputa degli altri capimafia che versavano in gravi difficolt\u00e0 economiche\u00bb.\nSecondo il collaboratore di giustizia Leonardo Messina, i Corleonesi \u00abnon hanno ucciso la gente (i Cinardo di Mazzarino, Bontate, Inzerillo), li hanno fatti uccidere mettendoli in una trappola. [...] Hanno creato le condizioni per far uccidere le persone dai loro uomini [...] hanno creato le tragedie in tutte le Famiglie. Le Famiglie non erano pi\u00f9 d'accordo [...] cos\u00ec hanno fatto a Palma di Montechiaro, a Riesi, a San Cataldo, a Enna, a Catania\u00bb. Per queste ragioni, all'interno delle province si vennero a creare i seguenti schieramenti:"}
{"id": "1437454", "revid": "23117", "url": "https://it.wikipedia.org/wiki?curid=1437454", "title": "Jose Antonio Chamot", "text": ""}
{"id": "1437459", "revid": "110157", "url": "https://it.wikipedia.org/wiki?curid=1437459", "title": "Minho-Lima", "text": "Il Minho-Lima \u00e8 una subregione statistica del Portogallo, parte della regione Nord, e del distretto di Viana do Castelo. Confina a nord e a est con la Spagna, a sud con il C\u00e1vado e ad ovest con l'Oceano Atlantico.\nSuddivisioni.\nComprende 10 comuni:"}
{"id": "1437470", "revid": "29244", "url": "https://it.wikipedia.org/wiki?curid=1437470", "title": "Dermatobranchus walteri", "text": ""}
{"id": "1437474", "revid": "767487", "url": "https://it.wikipedia.org/wiki?curid=1437474", "title": "The Betchadupa EP", "text": "The Betchadupa EP \u00e8 il primo EP del gruppo neozelandese dei Betchadupa, pubblicato nel 2000"}
{"id": "1437482", "revid": "110157", "url": "https://it.wikipedia.org/wiki?curid=1437482", "title": "T\u00e2mega", "text": "Il T\u00e2mega \u00e8 una subregione statistica del Portogallo, parte della regione Nord, che comprende parte del distretto di Porto, del distretto di Braga, del distretto di Vila Real, del distretto di Viseu e del distretto di Aveiro. Confina a nord con l'Ave e l'Alto Tr\u00e1s-os-Montes, ad est con il Douro, a sud con il D\u00e3o-Laf\u00f5es e l'Entre Douro e Vouga e ad ovest con la Grande Porto.\nSuddivisioni.\nComprende 15 comuni:"}
{"id": "1437486", "revid": "767487", "url": "https://it.wikipedia.org/wiki?curid=1437486", "title": "The 3D EP", "text": "The Betchadupa EP \u00e8 il secondo EP del gruppo neozelandese dei Betchadupa, pubblicato nel 2001."}
{"id": "1437503", "revid": "247222", "url": "https://it.wikipedia.org/wiki?curid=1437503", "title": "The Alphabetchadupa", "text": "The Alphabetchadupa \u00e8 il primo album del gruppo neozelandese dei Betchadupa, pubblicato nel 2002."}
{"id": "1437513", "revid": "247222", "url": "https://it.wikipedia.org/wiki?curid=1437513", "title": "Aiming for Your Head", "text": "Aiming for Your Head \u00e8 il secondo album del gruppo musicale neozelandese dei Betchadupa, pubblicato nel 2004.\nLa canzone dalla quale l'album prende il nome fa parte della colonna sonora della serie televisiva \"Blue Water High\"."}
{"id": "1437515", "revid": "15756", "url": "https://it.wikipedia.org/wiki?curid=1437515", "title": "Stadio Simonetta Lamberti", "text": "Lo stadio comunale Simonetta Lamberti \u00e8 un impianto sportivo di Cava de' Tirreni.\nOspita gli incontri interni del locale club calcistico della .\nStoria.\nL'impianto, progettato dall'ingegnere Vittorio Casillo, venne inaugurato il 12 gennaio 1969 per la gara Cavese-Leonida Gragnano valida per il campionato di promozione, terminata 0-0.\nIl nome attuale fu adottato il 2 aprile 1983 per la gara Milan-Cavese della 28\u00aa giornata del campionato di Serie B 1982-1983 terminata 2-2 in ricordo dell'omicidio di Simonetta Lamberti, undicenne uccisa il 12 maggio 1982 in un attentato di camorra il cui obiettivo era suo padre, il magistrato Alfonso Lamberti. In precedenza, erano stati accostati anche altri nomi da dare all'impianto sportivo, come quello di Virgilio Felice Levratto o Bruno Mazzotta, entrambi ex calciatori della Cavese, oppure a Gino Palumbo, ex giornalista metelliano de \"La Gazzetta dello Sport\".\nNel 1980 al Simonetta Lamberti (allora semplicemente noto come stadio comunale), si disput\u00f2 un'amichevole tra la stessa Cavese e l'Italia di Enzo Bearzot.\nIl 12 dicembre 1983, l'impianto ha ospitato l'incontro Italia-Cipro valido per il girone di qualificazione del Campionato europeo di calcio Under-21 del 1984. Gli azzurri vinsero per 2-0 e si qualificarono all'europeo.\nIl Simonetta Lamberti ospit\u00f2 anche un secondo incontro della nazionale italiana Under-21: l'8 settembre 1999 contro la Danimarca, terminato 3-1.\nIl 30 aprile 2006 la curva sud viene intitolata a Catello Mari, calciatore della Cavese scomparso il 16 aprile precedente in un incidente stradale. Successivamente, nel 2008 la sala stampa ristrutturata, venne intitolata al giornalista Raffaele Senatore.\nIl 12 settembre 2012, il Lamberti ha ospitato un'amichevole dell'Italia Under-19 contro il Portogallo, terminata 2-0.\nNell'estate 2019 l'impianto ha ospitato alcuni incontri del torneo di calcio della XXX Universiade.\nStruttura.\nLo stadio \u00e8 formato da un unico anello, tranne il settore tribuna che ne dispone di due, di cui quello superiore coperto ed \u00e8 dotato di un impianto di illuminazione per le manifestazioni in notturna e di una pista di atletica (l'unica nella provincia di Salerno ad 8 corsie insieme a quella presente nello stadio Dirceu di Eboli), oltre ad una pedana per il salto in alto di recente costruzione.\nIl Lamberti \u00e8 poi dotato di: sala stampa e riprese video, palestra, sala interviste, quattro spogliatoi per atleti, due per gli arbitri, sala antidoping e parcheggio atleti.\nEcco, invece, l'elenco dei settori in cui \u00e8 schematizzato lo stadio:\nCapienza.\nLa capienza dell'impianto \u00e8 cambiata nel corso degli anni. Il picco massimo di affluenza si \u00e8 registrato nella partita Cavese- del campionato di Serie B 1982-1983 terminata 2-2, all'evento ci furono circa spettatori In numerose occasioni ci sono state grosse affluenze, ma per via delle nuove norme imposte dagli enti, la capienza dell'impianto \u00e8 stata ridotta sempre di pi\u00f9. Oggi il \"Simonetta Lamberti\" ha una capienza massima di posti e una certificata di posti, di cui sono riservati al settore ospiti.\nImpianto di illuminazione.\nL'impianto di illuminazione \u00e8 composto da 4 torri di altezza 35 m (quota terrazzino di sommit\u00e0), delle quali n.2 (lato tribuna centrale) equipaggiate con 29 proiettori e n.2 (lato distinti) equipaggiate con 19 proiettori.\nSulle torri faro sono stati montati proiettori modello Philips Arena Vision BVP427 T30 2120/757 con differenti ottiche S3 (n.10), S4 (n.64) e S5 (n.22).\nL'impianto permette di raggiungere i valori richiesti dalla LEGAPRO serie C:\n- 800lx Verticali Main Camera\n- 500lx verticali nelle altre direzioni\nEventi.\nConcerti.\nIl \"Simonetta Lamberti\" ha ospitato concerti dei pi\u00f9 grandi artisti del panorama musicale mondiale e nazionale, su tutti spiccano i due concerti dei Pink Floyd che si tennero il 25 ed il 26 maggio 1989. Tra gli altri artisti che si sono esibiti nello stadio figurano: Bob Dylan, Deep Purple, The Clash, The Cure, Sting, Prince, Tina Turner, Simply Red, Simple Minds, Duran Duran, Dire Straits, Spandau Ballet, Vasco Rossi, Zucchero Fornaciari, Claudio Baglioni, Francesco De Gregori, Pino Daniele che vi incise il suo secondo album dal vivo E sona mo', Eric Clapton.\nDisfida dei Trombonieri.\nDal 1974, a cadenza annuale nella prima settimana di luglio, il \u201cSimonetta Lamberti\u201d \u00e8 teatro della \"Disfida dei Trombonieri\", evento storico-folcloristico che rievoca l'aiuto dato dai cavesi al re di Napoli Ferdinando d'Aragona nella battaglia di Sarno del 1460. Il sovrano, per riconoscenza, invi\u00f2 alla \u201cUniversit\u00e0 de la Cava\u201d una lettera con cui si dichiarava disponibile ad esaudire tutte le richieste del popolo amico e, in allegato, la cosiddetta Pergamena bianca, completa della sua firma e dei sigilli, nella quale i cavesi avrebbero potuto scrivergli cosa gradivano. I cavesi non compilarono mai il documento che \u00e8 tuttora conservato intatto nel comune.\nI trombonieri dei quattro distretti aragonesi (Pasculano, Mitiliano, Sant'Adiutore e Corpo di Cava), un gruppo alla volta, in batterie di sparo con il trombino davanti ad una giuria di esperti che valuta la velocit\u00e0 di caricamento, la precisione e lo stile dei concorrenti secondo un rigoroso e dettagliato regolamento. Alla fine della Disfida vengono consegnati i premi \u201cCitt\u00e0 fedelissima\u201d e, soprattutto, la leggendaria Pergamena bianca, che il casale vincente conserver\u00e0 fino all'edizione successiva. In totale si sfidano 8 diversi sodalizi: \"Casale SS.Sacramento e Casale Filangieri\" (Corpo di Cava), \"Casale Senatore e Casale Santa Maria del Rovo\" (Pasculano), \"Casale Borgo Scacciaventi - Croce e Casale Montecastello\" (Mitilliano), \"Casale Sant'Anna e Casale Sant'Anna all'Oliveto\" (Sant'Adiutore). La squadra Senatore, pur non rappresentando un vero e proprio distretto ma una famiglia originaria della citt\u00e0, \u00e8 assimilata al distretto Pasculano.\nTrasporti.\nLa struttura \u00e8 facilmente raggiungibile poich\u00e9 \u00e8 situata a circa cento metri dall'uscita autostradale dell'A3 sulla tratta Napoli-Salerno. Con i trasporti pubblici, lo stadio \u00e8 raggiungibile tramite le linee 4 e 9 di Busitalia (ex CSTP) che fermano alla ferrovia."}
{"id": "1437520", "revid": "83549", "url": "https://it.wikipedia.org/wiki?curid=1437520", "title": "Battaglia di Guan Du", "text": ""}
{"id": "1437521", "revid": "79968", "url": "https://it.wikipedia.org/wiki?curid=1437521", "title": "Controffensiva delle Ardenne", "text": ""}
{"id": "1437527", "revid": "1573940", "url": "https://it.wikipedia.org/wiki?curid=1437527", "title": "Hypselodoris whitei", "text": "Hypselodoris whitei () \u00e8 un mollusco nudibranchio della famiglia Chromodorididae."}
{"id": "1437530", "revid": "767487", "url": "https://it.wikipedia.org/wiki?curid=1437530", "title": "Ricardo Gomes", "text": "Carriera.\nCalciatore.\nClub.\nDa giocatore comincia la carriera nel Fluminense, prima di sbarcare in Europa, al . Rimarr\u00e0 in Europa 8 anni, fino alla fine della carriera. In questo periodo veste, in due differenti periodi alternati, le maglie del Benfica e del PSG.\nDopo il ritiro viene promosso direttamente allenatore dei francesi, dopo cui allener\u00e0 diversi club brasiliani e la Nazionale olimpica.\nNel 2005 torna in Francia e dopo aver allenato per due stagioni il Bordeaux, diviene l'allenatore del : l'esperienza alla guida della squadra del Principato si concluder\u00e0 nel 2009, quando al suo posto viene scelto Guy Lacombe.\nDal 20 giugno 2009 abbandona la panchina del Monaco per sedere su quella della squadra brasiliana del San Paolo. il 2 febbraio 2011 viene ingaggiato dal Club de Regatas Vasco da Gama.\nNazionale.\nDa giocatore disputa i , dove indossa la fascia di capitano.\nAllenatore.\nConclusa la carriera agonistica, nel 1996 \u00e8 nominato allenatore del , che lascia dopo due anni, terminati con il secondo posto nella Ligue 1 e la vittoria della Coppa di Francia l'anno successivo. Nello spazio di soli tre anni allena poi ben sette squadre brasiliane: , , , e , e , oltre alla nazionale Under-23 brasiliana, che disputa le Olimpiadi e la Gold Cup. Tornato in Francia, allena il dal 2005 al 2007, poi per due anni il . Fa dunque ritorno in Brasile, al , dove si insedia al posto di Muricy Ramalho. Nel febbraio 2011 \u00e8 al , squadra della sua citt\u00e0, Rio de Janeiro, che porta alla vittoria della Coppa del Brasile per la prima volta nella sua storia.\nIl 28 agosto 2011 \u00e8 colpito da infarto mentre \u00e8 in panchina nella partita -Vasco da Gama. Condotto in ospedale in ambulanza, gli viene diagnosticata un'emorragia cerebrale che richiede un'operazione d'urgenza alla testa.\nIl 14 novembre 2012, dopo un'assenza di un anno, rientra nel mondo del calcio nelle vesti di direttore tecnico del Vasco. Il 22 luglio 2015 \u00e8 alla guida del , in S\u00e9rie B. Nell'agosto 2016 \u00e8 nominato allenatore del San Paolo, ma il 23 novembre \u00e8 esonerato a causa dei pessimi risultati, con la squadra un solo punto sopra la zona retrocessione.\nIl 5 settembre 2018, dopo due mesi come direttore sportivo del , assume la guida tecnica del Bordeaux, tornando sulla panchina dei girondini undici anni dopo. \u00c8 esonerato gi\u00e0 nel febbraio 2019 dopo un mese senza vittorie, con il Bordeaux tredicesimo in classifica in campionato."}
{"id": "1437531", "revid": "23117", "url": "https://it.wikipedia.org/wiki?curid=1437531", "title": "Ricardo Raymundo Gomes", "text": ""}
{"id": "1437538", "revid": "44627", "url": "https://it.wikipedia.org/wiki?curid=1437538", "title": "Steamrock Fever", "text": ""}
{"id": "1437545", "revid": "481666", "url": "https://it.wikipedia.org/wiki?curid=1437545", "title": "Augustus Phillips", "text": "Biografia.\nNato nell'Indiana, a Rensselaer, nel 1874, lavor\u00f2 per l'Edison dove fu uno dei nomi di punta dello studio. Tra le sue interpretazioni, va ricordata quella di Victor Frankenstein nell'omonimo film del 1910, un film che si credeva perso ma che, dopo essere stato venduto negli anni cinquanta a un collezionista che non ne comprese il valore, venne \"scoperto\" negli anni settanta. Nella sua carriera, Phillips gir\u00f2 circa centocinquanta film, cortometraggi a uno o pi\u00f9 rulli come si usava all'epoca. La sua carriera dur\u00f2 per tutti gli anni dieci fino ai primi anni venti.\nAugustus Phillips, mor\u00ec a Londra, a causa di un tumore, all'et\u00e0 di settanta anni il 29 settembre 1944."}
{"id": "1437555", "revid": "76963", "url": "https://it.wikipedia.org/wiki?curid=1437555", "title": "Kevin Jarre", "text": "Biografia.\n\u00c8 figlio del compositore francese Maurice Jarre e dell'attrice Laura Devon, e fratellastro di Jean-Michel Jarre.\nAlcune delle sue sceneggiature pi\u00f9 famose sono \"Rambo 2 - La vendetta\", \"Glory - Uomini di gloria\" e \"Tombstone\".\n\u00c8 scomparso nel 2011 all'et\u00e0 di 56 anni a seguito di un attacco cardiaco."}
{"id": "1437556", "revid": "767487", "url": "https://it.wikipedia.org/wiki?curid=1437556", "title": "Mestre Bimba", "text": "\u00c8 unanimemente considerato il padre della capoeira regional.\nBiografia.\nIl soprannome \"Bimba\" gli fu dato alla nascita, quando la madre pens\u00f2 di aver dato alla luce una bambina e non un maschietto, come invece si sarebbe rivelato subito dopo. Inizi\u00f2 a praticare la capoeira all'et\u00e0 di 12 anni, sotto la guida di un certo \u201cBentinho\u201d.\nNel 1937 con il permesso del governo brasiliano apr\u00ec la prima accademia ufficiale di capoeira, ma in realt\u00e0 questa era gi\u00e0 attiva clandestinamente da diversi anni. Mestre Bimba chiam\u00f2 il proprio stile di capoeira \"Luta regional baiana\" (pi\u00f9 avanti ribattezzata pi\u00f9 semplicemente come capoeira Regional).\nA Mestre Bimba si deve la creazione di una sequenza di movimenti di base, costituita da 8 parti, che ancora oggi rappresenta il \u201cpilastro\u201d della capoeira Regional, nonch\u00e9 la base per la partecipazione ad una roda di tale stile. Per fare un esempio: la prima sequenza d'attacco consta di una \"mea lua de frente\", una \"armada\" ed una \"a\u00fa\"; l'avversario risponde con la relativa difesa composta da due \"guardia baixa\", la seconda delle quali seguita da una \"negativa\" e da una \"cabe\u00e7ada\". Allenandosi con le sequenze di mestre Bimba, i capoeristi apprendono i ritmi, i meccanismi e i movimenti della capoeira Regional. Se l'attuale capoeira Regional ha una ben precisa struttura e un tipico stile di \"jogo\", si deve all'opera sistematrice di mestre Bimba.\nMalgrado il grande contributo dato a quello che \u00e8 il secondo sport nazionale brasiliano dopo il calcio, mestre Bimba mor\u00ec in miseria il 5 febbraio 1974.\nCodice Etico e Regolamento.\nMestre Bimba fu l'unico educatore sportivo Brasiliano che all'epoca scrisse un codice etico basato su 9 regole fondamentali. Tale codice, chiamato \"Regolamento\", doveva essere seguito da tutti i suoi allievi e consisteva nei seguenti punti:"}
{"id": "1437572", "revid": "1429175", "url": "https://it.wikipedia.org/wiki?curid=1437572", "title": "Caratteristiche dei materiali", "text": "Le caratteristiche dei materiali sono quelle che si riferiscono all'intima struttura degli stessi (ad esempio il colore, la forma, la struttura chimica, la deformazione, l'elasticit\u00e0, la conduttivit\u00e0 e la propagazione) come anche alla loro capacit\u00e0 di resistenza alle sollecitazioni esterne (propriet\u00e0 meccaniche), o al comportamento nelle varie fasi della loro lavorazione (propriet\u00e0 tecnologiche).\nLe caratteristiche dei materiali possono essere suddivise in:\nPropriet\u00e0 chimico-fisiche.\nLe propriet\u00e0 chimico-fisiche caratterizzano il comportamento e lo stato di un materiale durante le trasformazioni chimiche o fisiche.Sono la conseguenza della struttura e della composizione chimica del materiale. \nLe pi\u00f9 ricorrenti sono:\nPropriet\u00e0 meccaniche.\nRiguardano le capacit\u00e0 di resistere a sollecitazioni.\nTra le propriet\u00e0 meccaniche si annoverano:\nPropriet\u00e0 tecnologiche.\nLe propriet\u00e0 tecnologiche sono quelle propriet\u00e0 che non si trovano in natura ma invece derivano da trattamenti fatti dall'uomo. Tra le propriet\u00e0 tecnologiche si hanno:"}
{"id": "1437586", "revid": "110157", "url": "https://it.wikipedia.org/wiki?curid=1437586", "title": "Inibitore", "text": "In chimica, un inibitore (o catalizzatore negativo) \u00e8, al contrario del catalizzatore, una sostanza che rallenta o impedisce lo svilupparsi di una reazione chimica, intervenendo pertanto nella cinetica della reazione. \nUn inibitore per\u00f2, al contrario del catalizzatore, pu\u00f2 anche essere consumato nel corso della reazione o prendervi parte.\nEsempi.\nL'aggiunta di acetanilide nei contenitori di acqua ossigenata venduta al commercio, impedisce la decomposizione del perossido di idrogeno \n2 \u2192 2 + ,\nche \u00e8 invece catalizzata dal calore, dalla luce e dalle impurit\u00e0 presenti.\nAltri esempi di inibitori sono:"}
{"id": "1437587", "revid": "44627", "url": "https://it.wikipedia.org/wiki?curid=1437587", "title": "The Sails of Charon", "text": ""}
{"id": "1437588", "revid": "132266", "url": "https://it.wikipedia.org/wiki?curid=1437588", "title": "Bernard Louis Auguste Paul Panafieu", "text": ""}
{"id": "1437589", "revid": "610351", "url": "https://it.wikipedia.org/wiki?curid=1437589", "title": "Coppa Libertadores 1986", "text": "La Copa Libertadores de Am\u00e9rica 1986 fu la 27\u00aa edizione della massima competizione calcistica per club sudamericana.\nPrima Fase.\nLegenda: "}
{"id": "1437598", "revid": "729019", "url": "https://it.wikipedia.org/wiki?curid=1437598", "title": "Malattia di von Gierke", "text": "La malattia di Von Gierke o glicogenosi di tipo I \u00e8 la malattia pi\u00f9 comune per quanto riguarda la categoria delle glicogenosi, ossia malattie da accumulo di glicogeno, nello specifico chi \u00e8 affetto da tale malattia non \u00e8 in grado di utilizzare gli zuccheri.\nQuesta malattia colpendo l'enzima denominato glucosio-6-fosfatasi, altera la capacit\u00e0 del fegato di produrre il glucosio libero dal glicogeno. Inoltre altera la capacit\u00e0, sempre prerogativa del fegato, della gluconeogenesi, ovvero del processo che si instaura in caso di necessit\u00e0 dovuta ad una carenza di glucosio nel flusso ematico, dove un composto non glucidico viene convertito in glucosio.\nQuesto \u00e8 dovuto all'impossibilit\u00e0 dell'epatocita di defosforilare il Glu-6P e quindi di permetterne l'uscita.\nPoich\u00e9 questi sono i due meccanismi metabolici principali da cui il fegato fornisce il glucosio al resto del corpo durante i periodi di digiuno, viene a definirsi un caso di ipoglicemia, mancanza di zuccheri nel corpo molto grave."}
{"id": "1437601", "revid": "287204", "url": "https://it.wikipedia.org/wiki?curid=1437601", "title": "Apollodoro di Gela", "text": "Biografia.\nNativo di Gela e spesso confuso con il successivo Apollodoro di Caristo, di questo autore della commedia nuova, contemporaneo di Menandro, oggi restano una decina di frammenti e altrettanti titoli. La \"Suida\" ricorda le seguenti opere:\nAteneo di Naucrati menziona anche \u1f08\u03c0\u03bf\u03bb\u03b5\u03b9\u03c0\u03bf\u03cd\u03c3\u03b1 (\"Apoleipoysa\"), \"La donna che ha lasciato il marito\"."}
{"id": "1437606", "revid": "123985013", "url": "https://it.wikipedia.org/wiki?curid=1437606", "title": "Canon Sportif de Yaound\u00e9", "text": "Il Canon Sportif de Yaound\u00e9, noto come Canon Yaound\u00e9, \u00e8 una societ\u00e0 di calcio camerunese con sede nella capitale Yaound\u00e9. \u00c8 affiliato alla Federazione calcistica del Camerun e milita nella massima serie del campionato nazionale. I colori ufficiali del club sono il verde ed il rosso.\n\u00c8 la squadra pi\u00f9 titolata del Camerun, avendo vinto 10 campionati e 11 coppe nazionali. \nDisputa il derby cittadino con il Tonnerre Yaound\u00e9.\nStoria.\nDurante una festa francese, l'11 novembre 1930, il governo chiese di organizzare una partita di calcio che si sarebbe dovuta disputare a Yaound\u00e9. La capitale politica aveva per\u00f2 una sola squadra, l'Etoile Indigene: le autorit\u00e0 francesi quindi incaricarono il capo della regione Nyong-et-Sanaga di creare un altro club, il Canon Yaounde.\nI primi giocatori a segnare la storia del club furono Zing Martin Omgba, Francis Belinga, Joseph Amougou, Rene Ndong, Etienne Belinga, Jacques Bouli e Gabriel Abega che portarono il club a vincere il suo primo titolo, la coppa nazionale nel 1957 contro i Lions Yaounde (2-1).\nDopo l'indipendenza nel 1960 nasce il primo campionato, nel quale il Canon per\u00f2 non riesce subito a imporsi. La vittoria della seconda coppa nazionale nel 1967 segna l'inizio di un'era.\nNel 1970 ci fu la prima vittoria in campionato; l'anno successivo arriv\u00f2 il primo successo in CAF Champions League contro l'Asante Kototo (1-0), nella finale della coppa del Camerun 1973 spazz\u00f2 via il Diamant Yaounde(5-2).\nIl periodo pi\u00f9 glorioso del club fu il triennio 1978-1980: CAF Champions League 1978 contro l'Hafia FC (2-0), Coppa delle coppe d'Africa nel 1979 contro il Gor Mahia (8-0) e ancora la CAF Champions League 1980 contro l'AS Bilima (5-2).\nNegli ultimi anni il Canon Yaounde \u00e8 afflitto da problemi di gestione. L'8 agosto 2009 il presidente del club lasci\u00f2 per la prima volta dopo 20 anni e viene istituito un organismo di transizione.\nGiocatori celebri.\nThomas N'kono"}
{"id": "1437608", "revid": "287204", "url": "https://it.wikipedia.org/wiki?curid=1437608", "title": "Porta ad ala di gabbiano", "text": "L'espressione porta ad ala di gabbiano indica una portiera per automobili con apertura verticale-trasversale, incernierata nella parte centrale della \"capote\".\nDescrizione.\nLa soluzione tecnica a fronte di numerose controindicazioni in ordine ai costi di produzione, alla complessit\u00e0 dei leveraggi, alle difficolt\u00e0 di impermeabilizzazione, agli spazi necessari all'apertura ed alla complessit\u00e0 di chiusura in assenza di servo assistenze elettriche, offre unico aspetto favorevole, i longheroni sottoporta assumono maggiori dimensioni rispetto ai corrispettivi di vetture con portiere ad apertura tradizionale, conferendo cos\u00ec una rigidit\u00e0 maggiore al telaio a parit\u00e0 di conformazione strutturale.\nPer questi motivi sono pochi i modelli di automobile dotati di porte ad ali di gabbiano, principalmente rappresentati da vetture esclusive realizzate in piccola serie o alcune \"dream car\", per le quali sono predominanti i fattori estetici, mentre le questioni economiche assumono un aspetto di scarsa rilevanza. \nStoria.\nLa definizione venne coniata, nel 1952, per descrivere il nuovo sistema di accesso all'abitacolo realizzato per la Mercedes 300 SL da competizione, la cui sagoma a portiere aperte ricorda un gabbiano in volo. \nIn seguito alla grande notoriet\u00e0 acquisita da quella vettura con il secondo posto alla Mille Miglia e con le vittorie alla 24 ore di Le Mans e alla Carrera Panamericana, la Mercedes decise di utilizzare il sistema di apertura anche per la \"300SL stradale del 1954, in modo da sottolineare la parentela con il modello da gara.\nNei decenni seguenti, altre case automobilistiche adottarono l'apertura ad ali di gabbiano per alcune vetture sportive, come la Marcos GT 1500 del 1961, la Bricklin SV-1 del 1974, la De Lorean DMC-12 del 1981 o la Gumpert Apollo del 2005. Limitatamente ai portelli d'accesso al vano motore, il sistema \u00e8 presente anche sulla De Tomaso Mangusta.\nNel 2010, l'apertura ad ali di gabbiano \u00e8 stata riproposta dalla Mercedes sul modello \"SLS\", esteticamente ispirato alla \"300 SL\"."}
{"id": "1437609", "revid": "1104133", "url": "https://it.wikipedia.org/wiki?curid=1437609", "title": "Brave (album Jennifer Lopez)", "text": "Brave \u00e8 il sesto album in studio della cantante Jennifer Lopez.\nDescrizione.\nL'album \u00e8 stato pubblicato il 6 ottobre 2007 in Australia, il 9 ottobre 2007 in America del Nord, e il 15 ottobre 2007 nel Regno Unito sotto etichetta Epic Records. Ha raggiunto la posizione numero 12 della Billboard 200 nella prima settimana di vendite, con 53.000 copie vendute.\n\u00c8 il primo album dell'artista a non aver debuttato in top 10 in questa classifica.\nI due singoli estratti dall'album \"Hold It Don't Drop It\" e \"Do It Well\" ottengono un discreto successo, e nella classifica italiana arrivano rispettivamente alla sesta e alla seconda posizione.\nComplessivamente il disco, al 2013, ha venduto 950.000 copie.\nL'album non ha ottenuto il successo sperato, diventando l'album della cantante di minor successo.\nTracce.\nEdizione Deluxe.\nInoltre la \"Target Edition\" include una t-shirt, mentre la \"Circuit City Edition\" include un calendario."}
{"id": "1437611", "revid": "729019", "url": "https://it.wikipedia.org/wiki?curid=1437611", "title": "Cardinal (birreria)", "text": "Cardinal \u00e8 un birrificio situato a Friburgo in Svizzera fondata nel 1788 da Fran\u00e7ois Piller."}
{"id": "1437613", "revid": "122336036", "url": "https://it.wikipedia.org/wiki?curid=1437613", "title": "Americana (ciclismo)", "text": "L'americana, anche detta madison (veniva disputata al Madison Square Garden di New York), \u00e8 una specialit\u00e0 del ciclismo su pista. Consiste in una corsa a punti in cui si affrontano squadre formate ciascuna da due ciclisti, i quali si alternano in gara dandosi il cambio. La classifica finale viene stilata in base al numero di giri completati da ciascuna squadra e, in caso di parit\u00e0 di giri, al numero di punti ottenuti negli sprint intermedi.\nL'americana \u00e8 stata specialit\u00e0 prettamente maschile, tuttavia negli ultimi anni \u00e8 stata inserita anche nel programma di competizioni femminili. Fa parte del programma mondiale dal 1995 ed \u00e8 stata inoltre evento olimpico dal 2000 al 2008 e nel 2021. \u00c8 la prova che chiude tutte le giornate di gara nelle tradizionali Sei giorni.\nSvolgimento delle gare.\nLa gara di americana si svolge su un numero di giri prefissato, variabile a seconda della lunghezza della pista, della categoria e della competizione. Nella categoria Elite vengono generalmente percorsi 100 giri sulle piste da 250 metri, 75 su quelle da 333,33 metri e 65 su quelle da 400, per una distanza che pu\u00f2 quindi variare tra 25 e 26 chilometri; restano comunque cinque gli sprint intermedi. Va ricordato per\u00f2 che ai campionati del mondo il chilometraggio e il numero di sprint sono superiori: su pista da 250 metri la distanza da coprire diventa di 50 chilometri (200 giri), mentre le volate intermedie, che per regolamento sono ogni 20 giri, diventano 10. Tra gli juniores la distanza da coprire \u00e8 in genere di 20 chilometri, con 4 sprint, ai mondiali \u00e8 invece di 30 chilometri con 6 sprint.\nLo scopo dell'americana \u00e8 quello di conquistare pi\u00f9 giri possibili sul gruppo, cercando la fuga e rientrando nel gruppo stesso: la classifica sar\u00e0 infatti stilata in base al numero di tornate completate da ciascuna squadra (che vuole anche dire in base al numero di giri di ritardo dalla coppia vincitrice). A parit\u00e0 di giri, si considerano ai fini della graduatoria i punti conquistati nelle volate intermedie: per ogni volata vengono assegnati, come nella corsa individuale, 5 punti al primo classificato, 3 al secondo, 2 al terzo e 1 al quarto. In caso di parit\u00e0 sia di giri sia di punti, si terr\u00e0 conto del piazzamento nell'ultima volata.\nI due corridori della medesima squadra, identificati da uno stesso numero di colore differente, possono darsi ripetutamente il cambio nei momenti che ritengono pi\u00f9 opportuni. Il cambio \u00e8 effettuato in modo che il corridore che arriva da dietro afferri la mano del compagno (o ne tocchi il pantaloncino) e lo spinga, facendogli acquisire velocit\u00e0. In generale il ciclista che non \u00e8 al momento in gara deve seguire la corsa attentamente, in maniera tale da trovarsi in posizione favorevole per il cambio o nell'eventualit\u00e0 che il compagno di squadra cada o abbia problemi meccanici; in tal caso dovr\u00e0 prontamente sostituirlo in corsa. La corsa \u00e8 infatti passibile di neutralizzazione, per una distanza di 1000 metri, soltanto se entrambi i ciclisti di una squadra cadono."}
{"id": "1437617", "revid": "287204", "url": "https://it.wikipedia.org/wiki?curid=1437617", "title": "Grande Aiguille Rousse", "text": "La Grande Aiguille Rousse (3.482\u00a0m s.l.m.) \u00e8 una montagna del \"Gruppo Centrale\" delle Alpi Graie situata in territorio francese a poca distanza dal confine con l'Italia. Si trova tra la Moriana e la Tarantasia.\nCaratteristiche.\nIl toponimo la distingue da una seconda vetta pi\u00f9 bassa di appena cinquanta metri e collocata poco pi\u00f9 ad ovest denominata \"Petite Aiguille Rousse\".\nScendendo dal versante italiano si incontra il parco nazionale del Gran Paradiso, dal versante francese inizia il parco nazionale della Vanoise.\nAscesa.\n\u00c8 possibile salire sulla vetta partendo dalla valle dell'Orco e passando dal Rifugio Pian della Ballotta (2.470\u00a0m).\n\u00c8 possibile raggiungere la vetta dal versante francese partendo da Bonneval-sur-Arc e facendo tappa al Refuge du Carro (2.759\u00a0m). In alternativa partendo da Val-d'Is\u00e8re si passa dal Refuge du Prariond (2.324\u00a0m)."}
{"id": "1437621", "revid": "33689", "url": "https://it.wikipedia.org/wiki?curid=1437621", "title": "Abaya (indumento)", "text": "Labaya () \u00e8 un indumento femminile utilizzato in alcuni paesi musulmani, essenzialmente del Golfo Persico.\nEsso ha funzione di \"hijab\" in molti Paesi della Penisola arabica. Si tratta di un lungo camice nero, di tessuto leggero, che copre tutto il corpo eccetto la testa, i piedi e le mani.\nPer coprire la testa \u00e8 poi consuetudine usare un altro indumento che varia a seconda del paese, come il \"niqab\", che copre tutta la testa eccetto gli occhi, o un semplice velo che copre solo i capelli."}
{"id": "1437626", "revid": "83549", "url": "https://it.wikipedia.org/wiki?curid=1437626", "title": "Malattia di Von Gierke", "text": ""}
{"id": "1437634", "revid": "1776051", "url": "https://it.wikipedia.org/wiki?curid=1437634", "title": "Built to Destroy", "text": "Built to Destroy \u00e8 il quarto album dei Michael Schenker Group, pubblicato nel 1983 per la Chrysalis Records."}
{"id": "1437636", "revid": "125726823", "url": "https://it.wikipedia.org/wiki?curid=1437636", "title": "Domenico Cavalca", "text": "Uomo di santi costumi, scrisse opere di argomento religioso o ascetico, in parte originali, in parte tradotte dal latino; inoltre fu docente di teologia a Pisa.\nSi dedic\u00f2 all'educazione morale delle donne e, nel 1342, poco prima della sua morte, fond\u00f2 il convento di Santa Marta a Pisa.\nIl busto in marmo \u00e8 conservato nella Pieve di Vico Pisano (Pisa)\nOpere.\nTra le sue opere si trovano: il volgarizzamento delle \"Vite de' Santi Padri\", con molti aneddoti; l\"'Esposizione del Simbolo degli Apostoli\"; la \"Disciplina degli spirituali\"; il volgarizzamento di \"Specchio della croce\" che riscosse grande successo all'epoca; \"Mondizia del cuore\"; \"Pungilingua\", dove inser\u00ec dei sonetti, laude e sirventesi; alcuni trattati morali, vicini alle \"Summae virtutum ac vitiorum\" del Trecento (\"Il trattato della trenta stoltizie\").\nNelle \"Vite de' Santi Padri\" vi sono, tra gli altri, i saggi: \"Divina pace tra' Pagani e i Cristiani\"; \"Di Eulogio, che prese a servire un lebbroso molto orribile; e d'una visione di sant'Antonio\"; \"Come una monaca s'anneg\u00f2, e un'altra s'impicc\u00f2\"; \"Abraam richiama a penitenza la sua nipote Maria; la quale, fuggita per disperazione dal deserto, era entrata in un albergo e vi tenea mala vita\".\nFra le \"Vite de' Santi\" si legge: \"Come Eufragia si fece monaca\"; \"Morte di Eufragia\"; \"San Giovanni Battista va per sempre nel deserto\"; \"Lamento della madre d'Eugenia (figliuola del Prefetto d'Alessandria) fuggita occultamente di casa per farsi monaca\".\nFra i primi editori delle opere del Cavalca va citato lo stampatore Francesco Marcolini da Forl\u00ec, che pubblic\u00f2 la \"Disciplina degli spirituali\" e le \"Battaglie spirituali\" nel 1537; e la \"Disciplina degli spirituali e le trenta stoltitie\" nel 1557."}
{"id": "1437642", "revid": "107442457", "url": "https://it.wikipedia.org/wiki?curid=1437642", "title": "Piccola Costituzione del 1992", "text": "La Piccola Costituzione del 1992 in Polonia fu una costituzione che regol\u00f2 le relazioni tra i poteri legislativo ed esecutivo in Polonia, e i governi locali. Fu votata dal primo Sejm (Parlamento) eletto con libere elezioni (dal 1928). La costituzione annull\u00f2 alcune delle parti pi\u00f9 datate della Costituzione della Repubblica Popolare Polacca di impronta stalinista (1952), sostituendo particolarmente le frasi che definivano la Polonia come stato comunista e socialista con le definizioni di democrazia liberale ed economia di mercato. Quella del 1992 fu la seconda grande modifica della costituzione del 1952, dopo il Rinnovamento di Aprile del 1989. La costituzione riformata del 1952 fu infine sostituita nel 1997 dall'attuale Costituzione della Polonia."}
{"id": "1437644", "revid": "287204", "url": "https://it.wikipedia.org/wiki?curid=1437644", "title": "Jean-Baptiste Pham Minh Man", "text": ""}
{"id": "1437646", "revid": "132266", "url": "https://it.wikipedia.org/wiki?curid=1437646", "title": "Ricardo J. Vidal", "text": ""}
{"id": "1437647", "revid": "1776051", "url": "https://it.wikipedia.org/wiki?curid=1437647", "title": "Rock Will Never Die", "text": "Rock Will Never Die \u00e8 un live album dei Michael Schenker Group, pubblicato nel 1985 per la Chrysalis Records."}
{"id": "1437648", "revid": "1566286", "url": "https://it.wikipedia.org/wiki?curid=1437648", "title": "Lucien Tainguy", "text": "Nel 1902, all'et\u00e0 di 21 anni, diresse la fotografia di \"Viaggio nella Luna\" di Georges M\u00e9li\u00e8s."}
{"id": "1437651", "revid": "3082", "url": "https://it.wikipedia.org/wiki?curid=1437651", "title": "Giulio Valerio Maggioriano", "text": ""}
{"id": "1437653", "revid": "547992", "url": "https://it.wikipedia.org/wiki?curid=1437653", "title": "Giulio Camporese", "text": "Biografia.\nGiulio Camporese appartenne a una famiglia di architetti che svolse una intensa attivit\u00e0 tra il XVIII e il XIX secolo nello Stato della Chiesa. Era figlio di Pietro Camporese il Vecchio (1726-1781), fratello di Giuseppe Camporese e zio di Pietro Camporese il Giovane (1792-1873).\nI Camporese lavorarono spesso insieme. Giuseppe e Giulio lavorarono spesso in coppia (per es., nella progettazione della Collegiata della SS. Trinit\u00e0 a Genzano di Roma o della Collegiata San Nicola di Bari a Soriano nel Cimino) e collaborarono con il padre (per es., nei lavori per il Duomo e l'annesso Seminario di Subiaco).\nCome il padre e il fratello, Giulio Camporese fu accolto fra gli accademici di San Luca e insegn\u00f2 nella stessa accademia."}
{"id": "1437667", "revid": "14691", "url": "https://it.wikipedia.org/wiki?curid=1437667", "title": "Gafsa (governatorato)", "text": ""}
{"id": "1437671", "revid": "339392", "url": "https://it.wikipedia.org/wiki?curid=1437671", "title": "Ignace Moussa Daoud", "text": ""}
{"id": "1437672", "revid": "122496247", "url": "https://it.wikipedia.org/wiki?curid=1437672", "title": "Zungari", "text": "Zungari (in mongolo: \u0417\u04af\u04af\u043d\u0433\u0430\u0440, Z\u00f9\u00f9ngar \"pron. Z\u00fc\u00fcngar\"; kazako: \u0416\u043e\u04a3\u0493\u0430\u0440) o Dzungar (anche Djungar, Zungar) oppure \u00d6l\u00f4d, \u00d4\u00f4ld (mongolo: \u04e8\u04e9\u043b\u0434) \u00e8 il nome collettivo di diverse trib\u00f9 di pastori nomadi di etnia \"ojrad\" (o mongoli occidentali) che costitu\u00ec e resse l'ultimo degli imperi nomadi asiatici tra l'inizio del XVII secolo e la met\u00e0 del XVIII secolo.\nOrigine.\nGli zungari costituivano una confederazione di varie trib\u00f9 di Mongoli Oirati costituitasi nei primi anni del XVII secolo in opposizione agli Altan Khan dei khalkha (halh), al khan Jasaghtu, signore dei cahar, e ai loro sovrani mancesi a cui contesero il dominio e il controllo sul popolo e i territori mongoli.\nI Monti Altaj e la valle del fiume Ili furono i primi territori controllati. Inizialmente, la confederazione consisteva nelle trib\u00f9 \u00f4\u00f4ld, d\u00f4rv\u00f4d e hoit. In seguito, alcuni elementi delle trib\u00f9 ho\u0161uud e torgud furono incorporati a forza nell'esercito zungaro, completando in tal modo l'unificazione delle trib\u00f9 della Mongolia occidentale.\nSecondo la tradizione orale, gli \u00f4\u00f4ld e i d\u00f4rv\u00f4d discendevano dai najman, un'etnia mongolo-turca che abitava le steppe dell'Asia centrale all'epoca di Gengis Khan (XII secolo). Gli \u00f4\u00f4ld condividevano con i d\u00f4rv\u00f4d lo stesso nome di clan, \"Coros\" (\u0426\u043e\u0440\u043e\u0441), la cui \"destan\" era simile a quella della famiglia reale uigura.\nEtimologia.\nIn calmucco, \"Dzungar\" (pronunciato \"Z\u00fc\u00fcn gar\") \u00e8 una parola composita: \"Z\u00fc\u00fcn\" significa \"sinistra\" (o \"est\") e \"gar\" significa \"mano\" (o \"ala\"). Il nome della regione geografica della Zungaria, che coincide all'incirca con l'attuale parte settentrionale regione autonoma cinese di Xinjiang, deriva da quello della confederazione. Sebbene il territorio degli zungari fosse situato a ovest di quello dei mongoli orientali, l'etimologia del nome \u00e8 stata attribuita al fatto che essi rappresentavano l'\u00abala\u00bb o la \u00abmano sinistra\u00bb degli oirati contro le trib\u00f9 turche del sud, mentre i calmucchi rappresentavano l'\u00abala\u00bb o la \u00abmano destra\u00bb pi\u00f9 ad ovest nella regione del basso corso del fiume Volga.\nStoria.\nCon la morte di Esen Tayiji nel 1454, l'unit\u00e0 politica e militare degli oirati (\"d\u00f4rv\u00f4d oirat\") si dissolse rapidamente e la popolazione si suddivise nuovamente secondo le tradizionali divisioni tribali (\u00f4\u00f4ld, d\u00f4rv\u00f4d, torgud, ho\u0161uud, hoit, ecc.). Per i successivi 150 anni, gli oirati non furono in grado di formare una nuova entit\u00e0 politicamente e militarmente coesa con cui opporsi ai propri nemici e risolvere le dispute interne.\nAll'inizio del XVII secolo, il giovane leader Khara Khula, un\u00ec gli oirati nella lotta contro Ubashi Khonh Tayiji, il primo Altan Khan dei khalkha. Questo condottiero era il diretto discendente di Esen Tayiji che aveva catturato, nel 1450, l'imperatore Ming Zhu Qizhen e, come lui, era il \"Tayiji\" della trib\u00f9 \u00f4\u00f4ld. Khara Kula riun\u00ec le trib\u00f9 degli \u00f4\u00f4ld, d\u00f4rv\u00f4d e hoit formando la nazione zungara. Come leader delle tre trib\u00f9, Khara Khula poteva assumere solamente il titolo di \"Khong Taiji\" (\"capo supremo\") in quanto il titolo di Khan poteva essere rivendicato esclusivamente dal capo della trib\u00f9 ho\u0161uud.\nAll'inizio del suo regno nel 1606, Khara Khula, un\u00ec gli oirati nella lotta contro il Khanato Altan di Sholui Ubashi Khonh Tayiji, che anni prima aveva cacciato gli oirati dal Kobdo, oggi regione nel nord-ovest della Mongolia.\nDal 1609, Khara Khula consegu\u00ec una decisiva vittoria sul Khanato Altan, costringendo Sholui Ubashi Khonh Tayiji a ritirare il suo esercito da Oirat, nella Mongolia orientale. Ma l'unit\u00e0 si sciolse dopo la vittoria.\nGli oirati erano assoggettati a Jasaghtu Khan, dei khalkha, anche se Khara Khula sembra fosse riuscito a resistere ai khalkha. Nel 1623 la confederazione degli oirati uccise Ubashi Khonh Tayiji, il Khan Altan, il primo dei khalkha, e ottenne l'indipendenza.\nNel 1636 suo figlio, Erdeni Baatur, unite le forze di spedizione oirate in Tibet, assunse il titolo di Khonh Tayiji. Dopo il suo ritorno nella Dzungaria, il dzungar rapidamente acquis\u00ec autorevolezza e potenza, tanto da organizzare tre spedizioni contro i kazaki.\nNel 1653 il figlio Sengge, avvi\u00f2 una lotta intestina col fratellastro ceceno Tayiji. Col sostegno di Ochirtu Khan, degli ho\u0161uud, questa lotta si concluse con la vittoria di Sengge nel 1661. Nel 1667 cattur\u00f2 Erinchin Lobsang Tayiji, il terzo e ultimo Altan Khan. Fu poi ucciso da ceceni Tayiji in un colpo di mano del 1670.\nSengge, fratello minore del Galdan, immediatamente torn\u00f2 alla vita laicale e si vendic\u00f2 sui ceceni. Come sacerdote buddista, Galdan era stato in Tibet a tredici anni e si era preparato sotto la guida del quarto Panchen Lama e poi del quinto Dalai Lama. Nel 1671 il Dalai Lama gli concesse il titolo di Khan. Entrato in conflitto con Ochirtu Khan, lo sconfisse nel 1677. Nel successivo anno, il Dalai Lama concesse a Galdanha il pi\u00f9 onorifico titolo di Boshughtu Khan.\nNel XVIII secolo, l'egemonia fin\u00ec ad opera dell'imperatore Qianlong. Nel 1755, la dinastia Qing attacc\u00f2 Ghulja e cattur\u00f2 il Dzunghar Khan. Nei successivi due anni gli eserciti mongoli e mancesi della dinastia Qing distrussero i resti del Khanato dzungar e 600.000 zungari sembra fossero uccisi in seguito alla conquista manci\u00f9 del 1755-57. Per commemorare la sua vittoria militare, Qianlong istitu\u00ec il complesso del Tempio di Puning a Chengde nel 1755.\nAncora oggi vive il vero principe della Dzungaria, uno sciamano mancese di nome Shimayoshi."}
{"id": "1437674", "revid": "1543377", "url": "https://it.wikipedia.org/wiki?curid=1437674", "title": "Inibitore di corrosione", "text": "Un inibitore di corrosione \u00e8 un composto chimico che, aggiunto in piccole concentrazioni, rallenta la corrosione elettrochimca dei metalli in ambiente acquoso o in presenza di umidit\u00e0.\nUn buon inibitore di corrosione, aggiunto in titolo di ppm, pu\u00f2 causare il rallentamento della reazione di corrosione fino a oltre il 95%.\nLa maggior parte di inibitori agisce rallentando selettivamente una delle due semireazioni elettrochimiche di corrosione: la scarica dell'agente ossidante (semi reazione catodica) o la dissoluzione degli ioni metallici (semi reazione anodica). In quest'ultimo caso \u00e8 sfruttato il fenomeno di passivazione, che comporta la formazione di uno strato inerte alla corrosione, solitamente costituito da ossido del metallo stesso.\nInibizione catodica.\nUn esempio di inibitore catodico sono i sali zinco aggiunti in forma solubile alla fase acquosa.\nIl meccanismo di inibizione sfrutta il fenomeno di precipitazione di sali (ossidi o idrossidi) insolubili che, ricoprendo la superficie metallica con un film inerte, la scherma e rallenta la scarica dell'ossigeno disciolto in acqua, o di altri agenti ossidanti e corrosivi. Il film \u00e8 di discreto spessore, opaco, continuamente rinnovato dalla precipitazione di ulteriori ossidi sulle zone dove perda la sua continuit\u00e0, dove la semireazione catodica sia favorita e comporti l'innalzamento localizzato del pH.\nAltri agenti inibitori catodici sono costituiti da miscele di fosfati (quale, ad esempio, esametafosfato sodico) e di agenti antincrostanti (fosfonati, poliacrilati di sodio, polimaleato di sodio, eccetera) che favoriscono la precipitazione controllata e uniforme di sali di calcio fino a formare un film sottile che agisce analogamente agli ossidi di zinco.\nInibizione anodica.\nSono inibitori anodici quelli che interferiscono con la semi reazione anodica di dissoluzione del metallo, attraverso un agente che possa promuovere e stabilizzare la formazione di uno strato passivo di ossidi del metallo base. Tali agenti possono essere ioni fortemente ossidanti, quali i cromati, i nitrati e i nitriti (solitamente sotto la forma di sali sodici o potassici) o altri agenti che, in presenza di ossigeno atmosferico quale agente ossidante, favoriscano, in adeguate condizioni, la formazione di ossidi passivi (silicati solubili di potassio, molibdati alcalini). Nelle acque utilizzate nei generatori di vapore \u00e8 utilizzato talvolta perossido di idrogeno (la comune acqua ossigenata) aggiunto come agente ossidante, in dosaggi controllati, dopo la completa rimozione dell'ossigeno disciolto.-\nIl film passivo \u00e8 sottile, brillante, spesso di colorazione caratteristica ed \u00e8 continuamente rinnovato.\nInibizione diretta.\nSi pu\u00f2 parlare di inibizione diretta quando l'agente ossidante o riducente che induce alla corrosione viene eliminato completamente: esempio sono l'idrazina e altri agenti desossigenanti (idrochinone, metabisolfito sodico, N,N-dietilidrossilammina) che, solubilizzandosi nell'acqua, riducono il tenore di ossigeno disciolto in essa. Per esempio, la reazione di idrazina con ossigeno porta allo con sviluppo di azoto ed acqua secondo la reazione:N2H4 + O2 = 2H2O + N2\nL'utilizzo di idrazina ha subito una forte contrazione a partire dagli anni 80 del secolo scorso a causa della sua pericolosit\u00e0 (l'idrazina \u00e8 stata riconosciuta come tossica e cancerogena per l'organismo umano, Effetti cancerogeni - IARC: gruppo 2B \nEffetti cancerogeni - ACGIH: gruppo A3 \nEffetti cancerogeni - MAK: categoria 2 \nEffetti cancerogeni - Unione Europea: categoria 2).\nL'inibizione diretta, pur agendo sull'ossidante e riducendone la velocit\u00e0 di scarica come un inibitore catodico (sottraendo l'ossidante), pu\u00f2 talvolta favorire lo stabilirsi di condizioni di passivit\u00e0 (idrazina sull'acciaio).\nInibizione organica o filmante.\nAlcune tipologie di inibitori sono costituite da molecole organiche (ammine alifatiche, poliammine, azoli, tiazoli, eccetera), che agiscono creando sul metallo una sottile pellicola, dinamica, idrofoba che isola il metallo dal contatto con la fase acquosa.\nIl film \u00e8 molto sottile, spesso monomolecolare, e impedisce il bagnamento. Il meccanismo di funzionamento come inibitore \u00e8 prevalentemente catodico, impedendo la reazione di scarica degli agenti ossidanti."}
{"id": "1437684", "revid": "1117982", "url": "https://it.wikipedia.org/wiki?curid=1437684", "title": "Apollodoro di Caristo", "text": "Biografia.\nSecondo il lessico \"Suda\" questo autore della commedia nuova, che non deve essere confuso con il pi\u00f9 antico Apollodoro di Gela, aveva scritto 47 commedie, riportando cinque vittorie; fu soprannominato \"Ateniese\" poich\u00e9 ottenne la cittadinanza ateniese.\nOggi restano una decina di titoli e una trentina di frammenti, dai quali appare per vari aspetti un continuatore di Menandro.\nAlmeno in due casi Terenzio riadatt\u00f2 commedie di Apollodoro: nel \"Phormio\", che \u00e8 \nun rifacimento dell'' (\"Epidikaz\u00f2menos\", \"Colui che reclama in giudizio\") e nell'Hecyra, che riprende l'omonima ' (\"Hecyr\u00e0\", '\"La suocera\")."}
{"id": "1437689", "revid": "1305772", "url": "https://it.wikipedia.org/wiki?curid=1437689", "title": "Fred Phelps", "text": "Biografia.\nPhelps, avvocato radiato dall'albo e fondatore dello studio legale Phelps Chartered, \u00e8 stato il pastore della Chiesa Battista di Westboro (WBC), una Chiesa battista indipendente a Topeka, Kansas; nell'agosto del 2013 venne per\u00f2 scomunicato. La WBC \u00e8 classificata come un \"gruppo d'odio\" dal Southern Poverty Law Center. Era noto per il suo predicare usando slogan e striscioni come \"Sia lodato Dio per il 9/11\", \"Dio odia i froci\", \"L'AIDS cura gli omosessuali\" e \"Gli omosessuali muoiono, Dio ride\", e sosteneva che Dio punir\u00e0 tanto gli omosessuali quanto persone come Bill O'Reilly, Coretta Scott King, Ronald Reagan e Howard Dean, che la sua chiesa considera \"permissivi con gli omosessuali\". Per la sua chiesa lui era un calvinista fedele ai cinque punti del Calvinismo. Phelps ringrazi\u00f2 Dio anche per il terremoto dell'Oceano Indiano del 2004.\nPhelps e i suoi seguaci picchettano frequentemente vari eventi, specialmente funerali militari, gay pride e incontri politici di alto profilo, sostenendo che \u00e8 loro sacro dovere avvertire il resto dell'umanit\u00e0 della rabbia di Dio. Se criticati, i sostenitori di Phelps affermano di poterlo fare in base al Primo emendamento. Nel 2006 il presidente George W. Bush ha firmato il decreto per il rispetto degli eroi americani caduti in risposta alle proteste di Phelps ai funerali militari. Nell'aprile 2007, il governatore del Kansas Kathleen Sebelius ha approvato legalmente il multare per proteste ai funerali.\nPhelps sosteneva che l'omosessualit\u00e0 e l'accettarla abbia condannato la maggior parte del mondo alla dannazione eterna. La chiesa di Westboro da lui guidata ha 71 membri confermati, 60 dei quali sono imparentati con Phelps attraverso legami di sangue, matrimoniali o entrambi. La figlia Shirley Phelps Roper \u00e8 una portavoce del suo credo, mentre il figlio Nathan Phelps ha completamente sconfessato il padre, diventando ateo e sostenitore dei diritti LGBT.\nIl gruppo \u00e8 fondato su un principio di teologia anti-omosessuale, e molte delle sue attivit\u00e0 sono ispirate dallo slogan \"Dio odia i froci\" (\"God Hates Fags\"), che \u00e8 anche il nome del principale sito web del gruppo. Gli attivisti per i diritti omosessuali, cos\u00ec come i cristiani di quasi tutte le confessioni, lo hanno identificato come un produttore della propaganda omofobica e di discorsi di incitamento alla violenza.\nEducazione.\nNel 1947 Phelps entr\u00f2 come studente all'universit\u00e0 fondamentalista di Bob Jones, lasciandola dopo tre semestri. Pass\u00f2 quindi due semestri al Praire Bible College. Nel 1951 prese, dopo due anni di studi, un diploma al John Muir College.\nOpinioni religiose.\nPhelps ha affermato di essere un battista della vecchia scuola, il che include il credere nel concetto di elezione incondizionata di Giovanni Calvino, ossia la credenza che Dio abbia scelto certe persone per la salvezza prima che queste nascessero. Ha dichiarato inoltre che quasi nessuno fa parte di questa cerchia di eletti, e che anzi lui e i membri del suo gruppo (composto quasi solo dalla sua famiglia) sono gli unici membri di questa cerchia, poich\u00e9 sono gli unici che non temono di render pubblico il vero modo di applicazione della parola di Dio - in particolare, il fatto che \"Dio odia i froci\".\nDurante il ciclo di interviste del 1993-94 da parte del Topeka Capital-Journal, i quattro figli di Phelps che avevano lasciato il gruppo (Mark, Nate, Katherine e Dotty, su tredici figli in tutto) asserirono che le credenze religiose del padre erano in parte inesistenti ed in parte erano state dal principio quasi nulle o lo erano diventate. Insistevano col dire che la WBC in realt\u00e0 non serviva ad altro che ad alimentare la parafilia di Phelps, ritenendo che per lui l'odio sia una droga. Quest'affermazione ispirer\u00e0 il titolo del libro riguardo alla vita di Phelps, che non \u00e8 mai stato pubblicato per paura di azioni legali, ma \u00e8 divenuto pubblico quando l'autore intent\u00f2 un processo all'editore, che sosteneva fosse un lavoro richiesto da loro e quindi non potesse essere portato da un altro editore, portando una copia del manoscritto al processo come prova e quindi rendendolo documento pubblico. Il documento venne in seguito reso privato, anche se nel frattempo era gi\u00e0 divenuto disponibile su internet.\nDue suoi figli, Mark e Nate, insistono col dire che la sua chiesa altro non \u00e8 che una setta attentamente pianificata che permette a Phelps di vedersi come un semidio, avente l'assoluto potere sopra le vite dei suoi familiari e dei suoi seguaci, rendendoli non altro che schiavi che lui pu\u00f2 quindi usare con l'unico fine di soddisfare ogni suo capriccio e per alimentare la sua illusione di essere l'unico uomo retto sulla Terra. Nel 1995 Mark Phelps scrisse una lettera ai cittadini di Topeka con questo scopo; venne pubblicata sul Topeka Capital-Journal. La protesta del figlio \u00e8 in parte spalleggiata da B.H. McAllister, il ministro Battista che ha ordinato Phelps. McAllister disse in un'intervista del 1993 che Phelps rappresentava una delusione avendo dichiarato di essere una delle poche persone sulla Terra meritevole della grazia di Dio e che tutti gli altri nel mondo sarebbero andati all'Inferno, e che la salvezza o la condanna eterna si potrebbero ottenere direttamente ciascuna allineandosi con o contro Phelps. Nel 2006, Phelps \u00e8 ancora di questa opinione. Phelps e la sua famiglia picchettano approssimativamente sei eventi ogni giorno, molti a Topeka ed alcuni altri eventi pi\u00f9 lontani. La domenica, fino a 15 chiese vengono picchettate. In base ad una statistica fatta dalla WBC stessa, hanno effettuato oltre 30\u00a0000 eventi di picchettaggio, in tutti e 50 gli stati, in pi\u00f9 di 500 fra citt\u00e0 e villaggi. Ogni anno spendono pi\u00f9 di 200\u00a0000 $ per i loro viaggi.\n\"The Laramie Project\".\nMolte delle manifestazioni della chiesa di Westboro riguardano lo spettacolo teatrale \"The Laramie Project\"; Phelps afferma di inviare costantemente i suoi seguaci in giro per l'America a picchettare ogni rappresentazione di cui ha notizia. Lo spettacolo riguarda la reazione della popolazione di Laramie, Wyoming, all'assassinio di Matthew Shepard.\nPhelps \u00e8 uno dei personaggi dello spettacolo ed \u00e8 rappresentato negativamente. Quando la commedia venne resa anche in film dalla HBO (\"The Laramie Project\"), Phelps e la WBC viaggi\u00f2 fino a New York per manifestare davanti agli uffici principali della HBO con cartelli recitanti \"Cadrete Tutti Assieme\".\nOpinioni politiche e storia elettorale.\nL'opinione e le attivit\u00e0 politiche di Phelps sono anzitutto guidate dalla sua convinzione che gli Stati Uniti sono \"una nazione sodomita di adoratori di una bandiera\".\nNel 1992 Phelps si candid\u00f2 alle primarie del Partito Democratico che avrebbero deciso l'alfiere dell'Asinello per le elezioni senatoriali del Kansas: ottenne il 30.8% dei voti, pari a 49.416 preferenze, ed arriv\u00f2 secondo dietro Gloria O'Dell. Nel 1990, nel 1994 e nel 1998 si present\u00f2 alle primarie democratiche che avrebbero scelto il candidato governatore del Kansas: si accaparr\u00f2 il 6.72% dei voti nel primo caso, il 3.36% nel secondo caso e il 14.72% nel terzo.\nContro l'omosessualit\u00e0.\nNel 2005 una nipote di Phelps, Jael, si candid\u00f2 senza successo al Consiglio Cittadino di Topeka; Jael intendeva prendere il posto di Tiffany Muller, il primo membro del Consiglio Cittadino di Topeka dichiaratamente gay. La famiglia inizi\u00f2 a protestare contro l'omosessualit\u00e0 negli ultimi anni ottanta dopo che l'allora figlio neonato di Shirley Phelps-Roper venne apparentemente aggredito da un omosessuale in un parco di Topeka.\nContro la popolazione ebraica.\nPhelps \u00e8 stato citato dalla Anti-Defamation League per le sue numerose dichiarazioni antisemite sul Generale Wesley Clark e su John Kerry (di origine ebraica):"}
{"id": "1437690", "revid": "132266", "url": "https://it.wikipedia.org/wiki?curid=1437690", "title": "Adrianus Johannes Simonis", "text": ""}
{"id": "1437691", "revid": "173617", "url": "https://it.wikipedia.org/wiki?curid=1437691", "title": "Dichiarazione di Giuseppe di Arimatea", "text": "La Dichiarazione (o narrazione) di Giuseppe di Arimatea \u00e8 un apocrifo del Nuovo Testamento di incerta datazione, il cui manoscritto pi\u00f9 antico (codice ambrosiano E190) \u00e8 in greco e risale al XII secolo. Solitamente viene catalogato tra i vangeli della passione apocrifi, ma la tradizione manoscritta lo ha accostato agli scritti del Ciclo di Pilato, sebbene il prefetto romano svolga nell'apocrifo un ruolo marginale.\nIl testo riporta la narrazione in prima persona di Giuseppe d'Arimatea degli eventi della passione, morte e risurrezione di Ges\u00f9. Viene dato particolare risalto alla storia e al ruolo dei due 'ladroni' crocifissi con Ges\u00f9, che il testo chiama Dema (quello buono) e Gesta (quello cattivo)."}
{"id": "1437701", "revid": "233365", "url": "https://it.wikipedia.org/wiki?curid=1437701", "title": "N\u00b01 (Artemis Fowl)", "text": ""}
{"id": "1437702", "revid": "287204", "url": "https://it.wikipedia.org/wiki?curid=1437702", "title": "Classe Yavuz", "text": "Le fregate MEKO 200TN I Classe Yavuz sono delle unit\u00e0 tipo MEKO di progettazione tedesca. Le navi tedesche, fin da prima del famoso incrociatore da battaglia Goeben, sono sempre state ben apprezzate dallo Stato dei Dardanelli e quando la massa di vecchi cacciatorpendieri americani della Seconda guerra mondiale necessitava di essere sostituita, e le migliorate condizioni economiche della nazione, che ha sostenuto una crescita economica anche dell'8% annuo ai tempi degli anni ottanta, consent\u00ec di sdoganarsi dalla condizione di rigattiere della NATO, i turchi si rivolsero ai cantieri tedeschi per l'ammodernamento della propria flotta. L'ordine passato ai cantieri tedeschi era per 4 navi, 2 da costruirsi in Germania, dove esiste anche una notevole componente di immigrati turchi, e 2 in Turchia.\nLe navi avrebbero avuto equipaggiamenti di varia origine e genere: artiglieria, missili e sonar americani, perch\u00e9 ceduti con canali FMS di fornitura per gli alleati, motori tedeschi, CIWS svizzeri, radar olandesi, ed elicotteri italiani, in quanto erano gi\u00e0 disponibili gli AB-212 ASW, macchine italiane costruite su licenza Bell.\nCostruzione.\nLe navi hanno una struttura, come un poco tutte le altre navi della tipologia, dall'aria robusta e raccolta. Lo scafo ha un bordo libero medio, con doppia curvatura delle fiancate, cavallino ridotto, ponte di prua piuttosto corto.\nIl disegno vede la prua con una forma a V sottile con altezza di circa 10% superiore rispetto a quella della parte centrale. Sotto la prua vi \u00e8 un bulbo sottile a ridotta sezione per cercare di ottimizzare il compromesso di 2 caratteristiche in antitesi: la stabilit\u00e0 e la velocit\u00e0 della nave.\nLe fiancate dello scafo risalgono a formare un tutt'uno con la tuga prodiera, si interrompono a mezza nave per le scialuppe ed altro ancora, e poi salgono nuovamente per un ponte all'altezza dell'hangar poppiero.\nIn termini di finezza idrodinamica, sia come lunghezza/larghezza massima che al galleggiamento, sono caratterizzate da un rapporto di circa 7,8:1, quando le Maestrale sono circa 9,:1, e le Lupo arrivano a 10:1 mentre altre navi come le americane Knox e Perry hanno pure questi valori, ma con dimensioni maggiori di quelli delle navi italiane. Questo spiega perch\u00e9 le MEKO 200, nonostante la potenza motrice, abbiano una efficienza non eccezionale in termini nautici. Questa \u00e8 la necessaria risultante della tecnologia della nave-contenitore e della propensione per scafi con maggiore stabilit\u00e0, specie in condizioni oceaniche.\nLe sovrastrutture sono imponenti, senza una vera differenziazione tra prua e poppa. L'alberatura ha 2 strutture tronco-piramidali piuttosto basse da cui si elevano tralicci per sostenere i due radar principali di scoperta aerea.\nI motori sono diesel, con 2 assi per 4 motori diesel MTU tedeschi, ripartiti su 2 assi in configurazione CODAD. I fumaioli sono come sempre caratteristici, due paralleli, ma ognuno inclinato verso l'esterno.\nArmamento.\nL'armamento \u00e8 dato da un cannone Mk 45 Mod2, arma leggera, con ridotto impatto sulla piattaforma, a livello di un cannone francese da 100mm, con una gittata di 23 chilometri, munizioni di 32 kg e canna da 54 calibri. Questo cannone ha una cadenza di tiro di una ventina di colpi al minuto ed \u00e8 utilizzato sia per bombardamento che per difesa aerea. Da notare che in termini di impatto sulla nave, il pi\u00f9 potente cannone 127mm Compatto, essendo molto pi\u00f9 pesante, non fa parte di nessuna di queste fregate MEKO 200, mentre \u00e8 arma standard delle MEKO 360.\nL'armamento per la difesa aerea di punto \u00e8 potente, comprendendo tre CIWS Seaguard, ciascuno con quattro cannoni singoli da 25mm Oerlikon da 800 colpi al minuto ognuno. Essi hanno una considerevole efficacia, con un affusto molto agile e veloce per gli ingaggi ravvicinati e un radar di tiro disgiunto dall'affusto. Questi sistemi sono presenti uno a prua dietro il cannone e gli altri due ai lati dell'hangar a poppa, che, forse per questo \u00e8 capace di ospitare un solo elicottero, anche se pi\u00f9 probabilmente \u00e8 accaduto il contrario, con l'esigenza di un solo elicottero avanzata in sede contrattuale.\nPer la difesa aerea a medio e lungo raggio vi \u00e8 un lanciamissili Sea Sparrow, con otto missili pronti al lancio sopra la sovrastruttura poppiera. Tutto questo rende possibile la difesa contro minacce aeree a 360 gradi.\nLa dotazione missilistica \u00e8 completata da otto missili antinave Harpoon, presenti a mezza nave, sopra le sovrastrutture, con due fasci di missili ciascuno su ciascun lato, per colpire fino ad oltre 100 chilometri bersagli navali. I lanciasiluri leggeri e un elicottero armato anche con missili antinave AS-12 o Sea Skua completano la dotazione di armamenti presenti.\nElettronica.\nLa dotazione elettronica comprende una vasta serie di sistemi costituiti da due radar da scoperta aerea, uno a medio raggio, uno a corto raggio per scoperta di superficie e navale.\nIl primo \u00e8 un sistema DA 08, con funzioni di scoperta aerea bidimensionale, banda F (3-4\u00a0GHz), portata di 135 chilometri contro un caccia, 270 contro un aereo pi\u00f9 grande.\nIl radar Dolphin, della Siemens Plessey, \u00e8 in banda G, fornisce la scoperta aerea a bassa quota e la precisa designazione del bersaglio, grazie alla frequenza (4-6\u00a0GHz) in cui opera. Esso consente di favorire quindi l'acquisizione dei bersagli ai sistemi antiaerei, costituisce un prezioso back-up in caso di guasti o danni al radar principale, sistemato sull'albero poppiero basso, e dal momento che \u00e8 pi\u00f9 leggero, \u00e8 posto sull'albero prodiero, pi\u00f9 in alto e con migliore campo visivo. Inoltre con tale doppia banda di frequenza il rischio che i disturbi elettronici accechino la nave si riduce. Il radar permette anche di scoprire anche bersagli navali, essendo a tutti gli effetti sistema multiruolo.\nEsistono quattro radar di tiro per le armi: uno per i missili, uno per i cannoni, due per i CIWS; il radar STIR, olandese come quello di scoperta aerea, \u00e8 utilizzabile sia per i missili che per i cannoni in due versioni da 2,4 e 1,8 metri di diametro. I due radar TMX sono invece usati per la misurazione diretta della distanza e per inseguimento dei bersagli.\nIl sonar \u00e8 il modello DE1160 con elementi sia a profondit\u00e0 variabile che a scafo. Esso consente una discreta capacit\u00e0 di scoperta antisommergibile, ma non vi sono altro che i lanciasiluri leggeri e un elicottero per eseguire eventuali ingaggi. Le distanze dei primi e la disponibilit\u00e0 del secondo sono limitate.\nI sistemi ECM sono completi, con apparati di analisi, disturbo, sistemi per il lancio bersagli, e un bersaglio trainato per i sottomarini.\nLe navi sono state ordinate alla fine del 1982, e subito si form\u00f2 una serie di consorzi come il Thyssen-BV e l'HSA/Contraves per le componenti elettroniche. Il contratto di fatto fece superare ai cantieri di costruzione un momento difficile in termini economici, e le navi entrarono in servizio tra il 1987 e il 1989 (l'ultima Maestrale entr\u00f2 in servizio nel 1985), in un tempo molto ridotto per un tale programma, che vide tra l'altro per la prima volta sistemi d'arma europei e americani integrati negli stessi moduli funzionali.\nMEKO 200 TN II.\nDopo quasi dieci anni dalle MEKO 200TN I \"Yavuz\" venne stipulato tra il governo turco e i cantieri tedeschi un secondo contratto per altre quattro navi migliorate Meko 200 TN II, anche queste costruite due ad Amburgo e due in Turchia. Le navi vennero realizzate in due sottoclassi denominate Lotto II A o Classe Barbaros e Lotto II B o Classe Salih Reis. Il contratto per le prime due unit\u00e0 venne firmato il 19 gennaio 1990 con una lettera di intenti per altre due unit\u00e0 emessa il 14 dicembre 1992 che si \u00e8 concretizzata in un ordine per il Lotto IIB emesso il 25 novembre 1994. Rispetto alle precedenti Meko 200TN I hanno una lunghezza maggiore di 6m e un diverso apparato motore CODOG anzich\u00e9 CODAD. L'autonomia \u00e8 leggermente minore rispetto alle \"Yavuz\", mentre l'armamento e le apparecchiature elettroniche sono per lo pi\u00f9 rimaste uguali, in versione migliorata ad eccezione del sistema ECM dove i cambiamenti sono stati pi\u00f9 significativi.\nTra le due sottoclassi la principale differenza \u00e8 il sistema missilistico antiaereo a lungo raggio. Le MEKO 200TN II Lotto II B sono equipaggiate con le celle a lancio verticale Mk 41 per missili ESSM che sostituiscono il lanciamissili Mk 29 per missili Sea Sparrow presente sulle unita MEKO 200TN II Lotto II A Barbaros.\nL'entrata in servizio delle \"Barbaros\" \u00e8 avvenuta tra il 1995 e il 1996, quello delle Salih Reis tra il 1998 e il 2000."}
{"id": "1437704", "revid": "15756", "url": "https://it.wikipedia.org/wiki?curid=1437704", "title": "Ennio Morlotti", "text": "Biografia.\nEnnio Morlotti nasce a Lecco nel 1910. Le sue fondamentali scelte di vita non sono facili. Maturano in anni divisi tra un lavoro per sopravvivere (\u201cMa oscuramente sentivo dentro di me una ribellione, quell\u2019impiego mi pareva un lento suicidio [\u2026]\u201d) e il primo apprendistato artistico. Anni vissuti tra Lecco, Milano e Firenze, dove lo portano i suoi momentanei interessi (\u201cMi sono iscritto all\u2019Accademia di Firenze nel \u201836, ma al secondo anno partii, non ce la facevo a seguire le lezioni [\u2026] ora mi accorgo che la pittura toscana deviava la voce profonda del mio istinto pittorico. Sono lombardo alla radice\u201d).\nNel \u201937 Morlotti soggiorna a Parigi per un breve periodo ed ha il suo primo incontro diretto con l\u2019opera dei grandi maestri della tradizione moderna (\u201cAnche a Parigi dove sbarcai nel \u201937 non lavorai per niente. Biblioteca e quadri di altri [\u2026]. L\u2019Expo, in cui c\u2019erano i grandi C\u00e9zanne di Filadelfia e c\u2019era \"Guernica\" di Picasso, e l\u00ec che ho avuto una folgorazione diciamo per questi grandi pittori [\u2026] \"Guernica\" col suo surrealismo e suoi simboli, scardin\u00f2 completamente l\u2019idea di realt\u00e0 che mi ero costruito [\u2026] C\u00e9zanne, ma non per i suoi cubi o per i suoi cilindri, ma per una forza travolgente del suo impasto di colore, io ricordo quelle Bagnanti [\u2026] ed era proprio un colpo di bleu e di arancione, ma un colpo che ti penetrava [\u2026] Ritornai scoraggiato, carico di emozioni, ma altrettanto confuso e disarcionato\u201d).\nA Milano, dal \u201939 al \u201942, Morlotti frequenta Brera (\u201cMi ero iscritto all\u2019Accademia di Milano e l\u00ec ho trovato tanto Carpi quanto Funi di una generosit\u00e0 enorme [\u2026] io penso che umanamente siano state delle persone molto forti, come d\u2019altra parte eravamo forti tutti noi giovani, c\u2019era la storia dell\u2019antifascismo, insomma c\u2019era una vera societ\u00e0 [\u2026]\u201d).\nEra intanto nato \u201cCorrente di vita giovanile\u201d, un giornale e un movimento, che avvicinava le migliori intelligenze del tempo nell\u2019anelito di rinnovamento e di opposizione. Morlotti entra a far parte di \u201cCorrente\u201d nel \u201940 (\u201cMilano, nonostante la guerra e il fascismo, fu per me citt\u00e0 talmente calda e generosa da guarire qualunque malinconia [\u2026] Io la storia di Corrente l\u2019ho vissuta perch\u00e9 mi sembrava una specie di \u2018Scapigliatura\u2019, un antinovecento, ossia la natura contro la forma [\u2026] una rivolta contro i padri ecco\u2026allora io guardavo a Corrente come all\u2019araba fenice, una lontana sorgente di luce, l\u2019unica officina operante di idee, verit\u00e0 e opposizione [\u2026] Conobbi subito Cassinari\u2026poi via via \u00a0De Micheli, Treccani, Joppolo, Morosini, Birolli e gli altri [\u2026] C\u2019era anche motivo di disaccordo che per\u00f2 mi tenevo per me. I loro amori e indirizzi erano per Van Gogh, Ensor e gli espressionisti, io ero dalla parte di C\u00e8zanne, nonostante la mia natura chiusa ma turbolenta e romantica [\u2026]. Conobbi Gatto, Sereni, Vittoriani e Quasimodo [\u2026] mi sentii in mezzo a protagonisti, a tutto ci\u00f2 che agiva, che pensava, costruiva e si opponeva [...] questi sono gli anni miei di \u2018Corrente\u2019. Posso dire che sono stati gli anni miei pi\u00f9 fecondi e felici.)\nNel\u201941 e nel \u201942 Morlotti partecipa al premio Bergamo. I suoi orientamenti artistici sono chiaramente delineati, ed egli va assumendo una sua precisa, isolata posizione. Nel \u201944 si ritira a Mondonico. Ha gi\u00e0 dipinto opere intense, in cui la sua risentita carica umana esplode all\u2019interno di una forte pittura di materia, intesa a risalire, in modo del tutto personale, agli individuati cardini della tradizione moderna europea (\u201cMi buttai corpo a corpo con la pittura. Poco a poco arrivai a quei paesaggi di Mondonico \u2013 sporchi, carichi, geologicamente incandescenti. Era gi\u00e0 pittura preinformale [\u2026]. Avevo vissuto per qualche mese, durante l\u2019occupazione dei tedeschi di Milano, a Mondonico. Di l\u00e0 vedevo il granoturco farsi alto con le pannocchie gonfie. La voce del fiume mi riportava ai miei anni, era come una voce della natura a sollecitarmi [\u2026] non era l\u2019albero o la casa che mi interessava, ma il senso di panico di cui sentivo invaso il paesaggio, la risonanza interiore di quella natura. Io debbo molto ai miei amici: Birolli, Cassinari, Guttuso, al tempo di Corrente. Ma debbo molto anche a queste cose di natura, al dato umile della vita quotidiana. Volevo riuscire ad effondere dentro il quadro questo senso panico della vita, superare il senso eroico della retorica\u201d).\nLa guerra non passa senza lasciar traccia. Morlotti pi\u00f9 insistentemente inclina verso il chiarimento delle estreme, autentiche ragioni del suo essere pittore. Tra il \u201945 e il \u201946 dipinge i paesaggi detti \"Dossi\", e quelle opere di forte, definitiva riflessione su Picasso, che sono \"La donna che si lava\" e \"Le donne di Varsavia\". \u00c8 attivamente partecipe della vita culturale del tempo, collabora a riviste (\u201cIl 45\u201d, \u201cNumero\u201d, \u201cPittura\u201d) tenta malgrado la sua istintiva avversione per ogni speculazione astratta (\u201cquel che scrivo o dico, mi sembra un ribaltamento sbiadito, inerte, di ci\u00f2 che il lungo e il lento lavoro di cavalletto ha accumulato\u201d) un chiarimento teorico della posizione del pittore.\nNel \u201947 incontra Lionello Venturi, che gli procura una borsa di studio per Parigi. Vi ritorna, per breve tempo, con Birolli (\u201cAndai con grande entusiasmo: ma fu una grande delusione. Anche l\u00ec, non feci un quadro. L\u2019ambiente era quello postcubista e mi sembr\u00f2 senza vita [\u2026] di riviste di cultura neanche l\u2019ombra. \u2018Cahiers d\u2019art\u2019, \u2018Minotaure\u2019, \u2018Verve\u2019 erano sparite. Anche nei grandi padri incominciai a vedere solo formalismo, elegante, e stucchevole. Il Picassismo pesava su di me come una droga Fautrier, De Sta\u00ebl, Wols, Dubuffet: ma non li capivo. Fortunatamente c\u2019erano anche Sartre e Camus: \u201cL\u2019homme revolt\u00e9\u201d segn\u00f2 per me una grossa svolta. Non pi\u00f9 rivolta alla societ\u00e0, ma rivolta a se stessi: se stesso causa di tutti i guai. Mi sembrava di avere la lebbra adosso e di infettare tutto. Fu un seme che si allarg\u00f2 e si sviluppo in me velocissimamente. Addio storicismo, marxismo, trotskismo, Francia, Russia, addio Voltaire, Rousseau, Diderot, societ\u00e0, ragione, razionalit\u00e0, materialismo, dialettica e compagnia bella. Addio \u2018le vent se l\u00e8ve\u2019, a \u2018La joie de vivre\u2019. Viendra l\u2019heurese surprise! C\u2019ero io solo con la mia lebbra \u2013 il mio picassismo - che odiavo come un nemico. Non stetti molto a Parigi, i progetti non servivano a niente\u201d).\nNel \u201946 Morlotti momentaneamente aderisce al \u201cFronte Nuovo delle arti\u201d, un movimento che si sfalda assai presto per dissapori tra i suoi componenti. Fa quindi parte del \u2018Gruppo degli Otto\u2019, ma anche in questo caso la partecipazione \u00e8 assai effimera (\u201c[\u2026] anche quando fui nel \u2018Gruppo degli Otto\u2019, diretto da Lionello Venturi, non riuscivo a condividere l\u2019intera posizione. E appena fui stanco me ne tirai da parte, tornando alle mie cose, al fiume, all\u2019infanzia, alla luce dei miei tempi\u201d).\nL\u2019isolamento di Morlotti si accentua agli inizi degli anni cinquanta. Risalgono a quest\u2019epoca dipinti come \"La siesta\", limite estremo di quel travaglio di spoliazione del linguaggio moderno della pittura moderna dal quale scaturir\u00e0 la sua successiva immagine. Nel ritiro di Imbersago in Brianza, Morlotti in pochi anni compie l\u2019opera che riconosciamo tra le pi\u00f9 autentiche e dense di valori umani del nostro tempo (\u201cNel \u201951 mi imbattei casualmente nel paesaggio incantevole di Imbersago. Di colpo mi ricordai le colline di Mondonico, che avevo completamente dimenticato, e quel fascino mi sedusse talmente che mi insediai l\u00ec, e l\u00ec ricominciai da capo a dipingere \u2018dal vero\u2019 [\u2026] Io penso che ad Imbersago comincia la mia storia: meglio la coscienza della mia storia. In quel tempo nacque per caso un sodalizio con Arcangeli e Testori: mi permise la conoscenza dei \u2018 problemi caravaggeschi\u2019, e della grande pittura lombarda; la coscienza e la stima di Longhi, e la scoperta delle mie radici [\u2026] un filosofo americano che mi \u00e8 capitato per caso diceva che anche un filo d\u2019erba nasce da un incrocio, da un coito [\u2026]. Da allora sparirono i tramonti, e gli orizzonti, le vedute. Mi fermai ad osservare i \u2018particolari\u2019 di natura. Mi crearono turbamenti le mele sul melo, la pannocchia sul granoturco, e gli insetti che gremivano il sottosuolo. Cominciai a sentire qualcosa di segreto e di molto misterioso. La realt\u00e0, dietro le cose; un sottofondo e una gravit\u00e0 attorno: e, cosa che mai avevo avvertito, di partecipare a queste cose. Ebbi qualche anno di lavoro solitario, e appassionato; senza progetti, senza attese [\u2026] Ero molto vicino inconsapevolmente a ci\u00f2 che Bigongiari chiama organismo vivente\u2019\u201d).\nNel \u201954 l\u2019artista presenta alla XXVII Biennale di Venezia cinque grandi quadri di figura, poi distrutti. Erano l\u2019annuncio di quella poetica nella quale si afferma l\u2019identit\u00e0 di figura e paesaggio, metafora prorompente della sua idea della pittura come coinvolgimento, come essere nelle cose. I rapporti di Morlotti con l\u2019Informale europeo esistono semplicemente come sua consonanza al tempo, come un aderire a quell\u2019intuizione che fa \"tabula rasa\" di ogni precostituito schermo di valore, d\u2019ogni forma gi\u00e0 data \u201c[\u2026] ero stranamente vicino anche ai veri eroi della mia generazione, tutti piegati nell\u2019avventura dell\u2019organico e del vivente: Gorky, De Sta\u00ebl, Pollock [\u2026]. Potrei essere definito informale se si tiene conto della coincidenza che esso stabil\u00ec, in pittura con il valore dell\u2019istinto. Mi sembr\u00f2 la rivolta della vita contro le belle cose, le idee troppo sistematiche. Io mi sentivo attratto verso un impulso romantico. Volevo involgermi nella natura, pi\u00f9 che mettermi a guardarla e a dipingerla dal di fuori [\u2026]. Per raggiungere la mia immagine non curavo i mezzi. Affondavo nella materia per raggiungere una chiarezza di linguaggio\u201d).\nAl sommo della densa stagione degli anni cinquanta Morlotti sposta il suo interesse sul paesaggio ligure. L\u2019incontro \u00e8 preparato dagli interni movimenti del linguaggio dell\u2019artista: esso assume quel \u201cpunto di distanza\u201d (P.G. Castagnoli) che la precedente esperienza aveva negato. \u00c8 la riscoperta di una dimensione di distanza dall\u2019immagine dopo il coinvolgimento che ha caratterizzato l\u2019opera precedente. \u201c[Capii che quell\u2019abbondanza di colore [\u2026] alterava il senso di quello che io volevo stabilire. Volevo e voglio raggiungere le mie aspirazioni di densit\u00e0 organica [\u2026] ma ora cerco di non lasciarmi affogare nella materia [\u2026]. \u00c8 ancora il senso dell\u2019organico ad esprimersi in quei paesaggi. In Liguria ho incontrato per caso un sottobosco bellissimo e misterioso, diverso dalla natura che vedevo in Brianza e ho iniziato a dipingere quel mistero [\u2026]\u201d).\nTra il \u201970 e il \u201975 Morlotti dipinge grandi quadri di figura, culminanti nel dipinto \"Ricordo di H\u00f6lderlin\": una compiuta espressione del motivo dell\u2019appartenenza della figura e del paesaggio all\u2019humus formante della pittura. Tra il 1970 e il 1977 nasce la serie dei \"Teschi\", mentre contemporaneamente, a partire dal \u201975, Morlotti inizia dipingere sul tema delle rocce. La sua immagine sembra discostarsi dagli interessi per l\u2019organico (\u201c[\u2026] ho fatto dei teschi in commemorazione dei miei amici, come Arcangeli, cos\u00ec, e ho visto che spogliavo la realt\u00e0 di questa linfa, di questa vegetazione, non so di questa carne che vive, e cos\u00ec sono arrivato sia ai \u2018teschi\u2019 sia alle \u2018rocce\u2019 [\u2026]. Io avevo una tavolozza molto semplice, molto abituata ormai a questo tono verde che mi riusciva [\u2026] quindi volevo ritornare a dei bianchi, a dei gialli [\u2026] mi \u00e8 stato molto difficile, e ancora sono ancora dentro questa pastoia da cui desidero uscire, perch\u00e9 il mio sogno \u00e8 di arrivare alla luce, alla allucinazione, che brucia tutto, mi devo avvicinare un po\u2019 alla morte\u201d).\nSul tema delle rocce una nuova dimensione espressiva si configura nell\u2019opera di Morlotti, aperta sul suo successivo dipingere (\u201cmi \u00e8 nata questa emozione della roccia anche perch\u00e9 era esaurito un certo ciclo di vegetali a cui io ero legato per delle ragioni anche fisiologiche, credevo molto nell\u2019organico [\u2026] allora rincorrevo il sogno dell\u2019organico vivente [\u2026] ma da due anni mi attardavo a ricalcare schemi consueti [\u2026]. Come sempre succede in questi momenti, non solo non volevo arrendermi, ma pensavo anzi di riparare, di rifarmi di un passato insoddisfacente, inadeguato, e anche qui come sempre ho dovuto abbandonare e ripiegare, e per di pi\u00f9 sull\u2019inorganico. In quel tempo mi ricordai di un posto sopra Bordighera che da lontano mi aveva sempre incantato ma non avevo mai avvicinato. Lo raggiunsi per un erto sentiero, si trattava di pochi massi che al sole del mattino splendevano ronzanti e allucinanti. Mi riusc\u00ec qualche quadretto e qualche pastello soddisfacente, e da l\u00ec incominciai ad appassionarmi al problema della luce fino ad allora subalterno. Andando su e gi\u00f9 per l\u2019autostrada ligure mi aveva sorpreso e poi avvinto una cerchia di monti tra Feglino e Finale. In certe ore, in quel grande spazio senza tempo, solitario e silenzioso, diventavano incandescenti e l\u00ec mi stabil\u00ec nel 1976. Gli inizi come sempre furono difficili e non dico gli avvilimenti e le difficolt\u00e0. Ero consapevole che quel ripiegamento era una sconfitta, un naufragio, una diserzione; ma pi\u00f9 tardi si affacciarono anche risvolti positivi. Prima fra tutti un nuovo fantasma da inseguire e perseguire; secondo un rinnovato amore per la natura, il dissolversi di indifferenza e nichilismo.\n\u201cIntanto lasciami vagare e cogliere bacche selvagge per estinguere l\u2019amore di te sui tuoi sentieri, o terra.\u201d\nTerzo risvolto, infine, l\u2019analogia con un interesse, una passione nata in quegli anni per l\u2019architettura romanica, l\u2019unica passione rimasta. Certe rocce si ergevano davanti a me stupefatte, impassibili, abbaglianti come le chiese di Plassac, Seu d\u2019Urgell, Jumi\u00e8ges. Si avviava insomma una nuova avventura\u201d).\nAl ciclo delle \"Rocce\" tiene dietro un rinnovato interesse per la figura. Alla met\u00e0 degli anni ottanta Morlotti inizia a dipingere una serie di \"Bagnanti\": sono grandi figure, plastiche, di materia densa, pervase di luce e riecheggiano, nella loro imponente struttura, il suo amore per l\u2019architettura romanica. (\u201cHo studiato tutto il romanico per la sua religiosit\u00e0, per la sua semplicit\u00e0\u2026s\u00ec mi commuoveva il paesaggio, ma l\u2019amore tardivo per l\u2019architettura era ancora pi\u00f9 forte. Piccole chiese dagli interni importanti, chiese con volti. A un certo punto mi \u00e8 piaciuta pi\u00f9 l\u2019architettura della pittura. Ho cercato in Francia il romanico popolare, la chiesa protocristiana. Ho avuto il senso di accorgermi della loro grande e sommessa religiosit\u00e0. Io non sono uno che entra e prega. Non mi \u00e8 mai successo. Li ho sentiti come luoghi di inquietudini private\u201d). Alla Biennale dell\u201988 le grandi figure di Morlotti stupiranno la critica pi\u00f9 avvertita per la loro potenza espressiva e per \u201clo spessore doloroso e nuovo\u201d (R. Tassi) che le distingue. Ora l\u2019artista \u00e8 assiduamente, appassionatamente impegnato a dipingere il nuovo ciclo delle \"Bagnanti\". \u00c8 un tempo di intenso lavoro, di fervida, di profonda ispirazione. Nascono oltre tutto dipinti di dimensioni maggiori di quanto Morlotti abbia mai realizzato prima. Le ultime, grandi \"Bagnanti\" di C\u00e8zanne non sono un riferimento diretto ma agiscono certamente nella memoria dell\u2019artista, nel suo anelito a pervenire a quell\u2019assoluta fusione tra figura e paesaggio che egli aveva tentato altrimenti in precedenti fasi della sua attivit\u00e0. I dipinti di questi ultimi anni manifestano una raggiunta armonia fra i fondamentali temi dell\u2019arte di Morlotti e persino una mutata connessione tra i diversi elementi del suo precedente linguaggio al punto da pervenire, la sua immagine, ad un nuovo, arioso senso dello spazio conservando, potente, il senso dei luoghi e dell\u2019ora naturali. Alcune importanti mostre rendono nota l\u2019altezza poetica raggiunta da Morlotti, e una critica di valore, al solito fuori norma - Tassi e Testori soprattutto - accoglie con ammirazione la novit\u00e0 di questa ultima stagione dell\u2019artista.\nMorlotti stesso chiarisce il senso del suo lavoro nato in questi anni tra Bordighera e la Brianza: \u201cErano donne, figure di tanti anni fa, che avevo visto sul lago. Donne di rosa e di azzurri. Sono soggetti antichi, ci passa la storia della pittura, da Giorgione a C\u00e8zanne. Il nudo nel paesaggio \u00e8 un chiodo che ho sempre avuto. Finalmente l\u2019ho afferrato. Non c\u2019\u00e8 eros ma tanta calma\u2026tanta calma. C\u2019\u00e8 il piacere, ma una pittura di piacere, la sensazione che d\u00e0 il vivere in un mondo di armonia. Guardando quei quadri li ho visti quasi come fossi contento di vivere\u201d.\nEnnio Morlotti muore improvvisamente a Milano il 15 dicembre del 1992.\nGianfranco Bruno, \u201cBiografia\u201d, in Gianfranco Bruno, Pier Giovanni Castagnoli, Donatella Biasin, \"Ennio Morlotti. Catalogo ragionato dei dipinti\u201d, Skira, Milano, 2000.\nBibliografia.\nPrincipali esposizioni personali.\n1946\n\u201cEnnio Morlotti\u201d, Galleria il Camino, Milano, ottobre.\n1948\n\u201cEnnio Morlotti\u201d, Galleria l\u2019Annunciata, Milano, 3 dicembre.\n1949\n\u201cDipinti di Morlotti\u201d, Galleria del Milione, Milano, maggio.\n1951\n\u201cMorlotti\u201d, Catherine Viviano Gallery, New York, 8 maggio\u00a0\u2013 2 giugno.\n1953\n\u201cEnnio Morlotti\u201d, Galleria L\u2019Annunciata, Milano, marzo\u00a0\u2013 aprile.\n\u201cPaesaggi di Morlotti 1939-1953\u201d, Galleria La Strozzina, Palazzo Strozzi, Firenze, dicembre.\n1956\n\u201cXXVIII Biennale Internazionale d\u2019Arte\u201d, sala personale, Venezia, 16 giugno\u00a0\u2013 21 ottobre.\n1957\n\u201cMorlotti\u201d, Centro Culturale Olivetti, Ivrea, gennaio.\n1959\n\u201cMorlotti\u201d, Catherine Viviano Gallery, New York, 20aprile\u00a0\u2013 9 maggio.\n\u201cPeintres d\u2019aujourd\u2019hui. France\u00a0\u2013 Italie, sala personale, Palazzo delle Arti, Parco del Valentino, Torino, settembre.\n\u201cOmaggio a Ennio Morlotti\u201d, Galleria Gissi, Torino, 9\u00a0\u2013 20 dicembre.\n1962\n\u201cEnnio Morlotti\u201d, Galleria l\u2019Annunciata, Milano, 6 gennaio.\n\u201cXXXI Biennale Internazionale d\u2019Arte, sala personale, Venezia, 16 giugno\u00a0\u2013 7 ottobre.\n1963\n\u201cMorlotti\u201d, Galleria l\u2019Annunciata, Milano 23 febbraio\u00a0\u2013 15 marzo.\n1964\n\u201cMorlotti\u201d, Odyssia, New York, 18 febbraio\u00a0\u2013 7 marzo.\n1965\n\u201c12 dipinti di Morlotti\u201d, Galleria Hausmann, Cortina d\u2019Ampezzo, agosto.\n1966\n\u201cMorlotti\u201d, Ente Premi, Palazzo Barberini, Roma, gennaio.\n\u201cMorlotti\u201d, Odyssia, New York, 1-26 novembre.\n1966 - 1967\n\u201cEnnio Morlotti\u201d, Kunsthalle, Darmstadt, 10 dicembre -19 gennaio.\n1967\n\u201cEnnio Morlotti\u201d, Kunsthalle, Basilea, 10 dicembre - 19 gennaio.\n1968\n\u201cMorlotti\u201d, Odyssia, New York, 13 aprile\u00a0\u2013 3 maggio.\n\u201cEnnio Morlotti\u201d, Galleria Bergamini, Milano, dicembre.\n1971\n\u201cEnnio Morlotti. Recent Works\u201d, Marlborough Gallery, Londra, 11\u00a0\u2013 febbraio 12 marzo.\n1972\n\u201cXXXVI Biennale Internazionale d\u2019Arte\u201d, sala personale, Venezia, 11 giugno\u00a0\u2013 1 ottobre.\n\u201cMorlotti\u201d, Agenzia di soggiorno, Palazzo Liceo Saracco, Acqui Terme, 22-24 settembre.\n\u201cMorlotti\u201d, Palazzo del Podest\u00e0, San Gimignano, ottobre.\n1973\n\u201cMorlotti\u201d, Marlborough Gallery, New York, gennaio.\n\u201cMorlotti. Opera grafica\u201d, Palazzo Strozzi, Firenze, 20 aprile\u00a0\u2013 20 maggio.\n1974\n\u201cMorlotti. Disegni 1960\u00a0\u2013 1973\u201d, Pinacoteca Tosio Martinengo, Brescia, Pinacoteca Carrara, Bergamo, s.d., Museo Poldi Pezzoli, Milano, 21 maggio\u00a0\u2013 23 giugno.\n1975\n\u201cMorlotti. Figure 1942-1975\u201d, Palazzo della Pilotta, Parma, 8 marzo\u00a0\u2013 13 aprile.\n\u201cEnnio Morlotti, Erinnerung an Friedrich H\u00f6lderlin\u201d, Marlborough Galerie AG, Zurigo, novembre.\n1976\n\u201cEnnio Morlotti\u201d, Sala Comunale d\u2019Arte Contemporanea, Alessandria, 10 aprile\u00a0\u2013 2 maggio.\n1978\n\u201cEnnio Morlotti. \u2018Teschi\u2019, 1974-1977, Galleria Compagnia del Disegno, Milano, febbraio\u00a0\u2013 marzo.\n\u201cMorlotti\u201d, Madison Gallery, Toronto, 26 aprile\u00a0\u2013 9 maggio.\n1982\n\u201cEnnio Morlotti. Le rocce 1975-1982\u201d, Galleria Bergamini, Milano, marzo\u00a0\u2013 aprile.\n\u201cMorlotti. Rocce. 1979-1981\u201d, Galleria Bambaia, Busto Arsizio, 20 marzo\u00a0\u2013 30 aprile.\n1983\n\u201cEnnio Morlotti\u201d, Pinacoteca Comunale, Loggetta Lombardesca, Ravenna, 23 aprile\u00a0\u2013 5 giugno.\n\u201cEnnio Morlotti\u201d, Castel Ivano Incontri, Ivano Francena, luglio\u00a0\u2013 agosto.\n1985\n\u201cEnnio Morlotti. Le rocce 1975-1984\u201d, Galleria Civica, Palazzina dei Giardini, Modena, 4 maggio\u00a0\u2013 11 luglio.\n1987\n\u201cIl paesaggio di Morlotti\u201d, Casa Rusca, Locarno, 30 maggio\u00a0\u2013 19 luglio.\n\u201cEnnio Morlotti mostra antologica\u201d, Palazzo Reale, Milano, 9 ottobre\u00a0\u2013 29 novembre.\n1988\n\u201cMorlotti\u201d \u2013 Premio \u2018Citt\u00e0 di Jesi - Rosa Papa Tamburi\u2019 VI Edizione, Chiesa di San Nicol\u00f2, Jesi, 7 maggio\u00a0\u2013 5 giugno.\n\u201cXLIII Biennale Internazionale d\u2019Arte\u201d, sala personale, Venezia, 26 giugno\u00a0\u2013 25 settembre.\n1989\n\u201cEnnio Morlotti\u201d, Galerie Carzaniga + Uecker, Basilea, 9 giugno\u00a0\u2013 12 agosto.\n1990\n\u201cEnnio Morlotti \u2018figure nel paesaggio\u2019. I. I dipinti a olio\u00a0\u2013 II. I pastelli\u201d, Diarte Galleria Bergamini, Milano, 22 febbraio\u00a0\u2013 12 aprile.\n1991- 1992\n\u201cMorlotti. Dipinti 1954\u00a0\u2013 1964\u201d, Galleria d\u2019Arte Moderna, Villa delle Rose, Bologna, 10 novembre\u00a0\u2013 12 gennaio.\n1992\n\u201cMorlotti. Variazioni sopra un Canto. Bagnanti 1991- 1992\u201d, Ruggerini e Zonca, Arte Moderna e Contemporanea, Milano, febbraio\u00a0\u2013 aprile.\n1992-1993\n\u201cEnnio Morlotti. Nudi e Bagnanti 1942\u00a0\u2013 1992\u201d, Galleria Comunale d\u2019Arte, Cesena 30 aprile\u00a0\u2013 30 maggio, Casa del Mantenga, Mantova, 5 giugno\u00a0\u2013 4 luglio, Villa La Versiliana, Pietrasanta, 10 luglio\u00a0\u2013 1agosto.\n1994\n\u201cMorlotti. Opere 1940\u00a0\u2013 1992\u201d, Civiche Gallerie d\u2019Arte Moderna e Contemporanea, Palazzo dei Diamanti, Ferrara 6 marzo\u00a0\u2013 12 giugno.\n\u201cOmaggio a Ennio Morlotti. Opere 1940\u00a0\u2013 1990\u201d, Museo delle Arti e Galleria d\u2019Arte Moderna, Palazzo Bandera, Busto Arsizio, 14 maggio\u00a0\u2013 3 luglio.\n1996\u00a0\u2013 1997\n\u201cMorlotti. Opere 1936\u00a0\u2013 1991\u201d, Galleria Comunale d\u2019Arte, Palazzo Sarcinelli, Conegliano, 10 novembre\u00a0\u2013 6 gennaio.\n2002\u00a0\u2013 2004\n\u201cEnnio Morlotti. Dipinti 1942-1978\u201d, Bambaia Galleria d\u2019Arte, Busto Arsizio, 23 novembre 2002 - 19 gennaio 2003.\n\u201cEnnio Morlotti\u201d. Il sentimento dell\u2019organico\u201d, Centro Saint - B\u00e9nin, Aosta, 12 dicembre 2002\u00a0\u2013 9 marzo 2003.\n\u201cMorlotti dal Naturalismo lombardo all\u2019Informale\u201d, (Lecco, Villa Manzoni, 15 dicembre 2002\u00a0\u2013 2 marzo 2003), a cura di Anna Caterina Bellati e Barbara Cattaneo, Lecco, Bellati Editore, 2003.\n\u201cEnnio Morlotti\u00a0\u2013 Dall\u2019orizzonte alla carne\u201d, (Seregno, Galleria Civica Ezio Mariani, 20 marzo\u00a0\u2013 18 aprile 2004), a cura di Flavio Arensi, Milano, Silvana Editoriale, 2004.\n2007\n\u201cEnnio Morlotti. Di terra e di silenzi, Milano, Studio Forni, 10 maggio\u00a0\u2013 23 giugno.\n\u201cEnnio Morlotti. I segni incrociati del silenzio\u201d, Santo Stefano al Mare, Palazzo del Comune, 21 luglio\u00a0\u2013 19 agosto.\n2008\n\u201cEnnio Morlotti. Fascino della materia\u201d, Pisa, Studio d\u2019Arte Eclektica, 30 maggio\u00a0\u2013 30 giugno.\nPrincipali esposizioni collettive.\n1937\n\u201cMostra del paesaggio lecchese\u201d, Lecco, 20 agosto\u00a0\u2013 20 settembre.\n1941\n\u201cIII Premio Bergamo\u201d, Palazzo della Ragione, Bergamo, settembre\u00a0\u2013 ottobre.\n1943\n\u201cCassinari, Morlotti, Treccani, Galleria della Spiga e Corrente, Milano, dal 6 febbraio.\n1945\n\u201cI Mostra di Pittura e Scultura\u00a0\u2013 Fronte della Giovent\u00f9, Ajmone, Birolli, Cassinari, Alik Cavaliere, Chighine, Dova, Migneco, Morlotti, Paganin, Peverelli, Soldati, Veronesi\u201d, Milano, dal 28 luglio.\n1946\n\u201cPremio Fra\u2019 Galgario\u201d, Circolo Artistico, Bergamo, 29 settembre\u00a0\u2013 ottobre.\n1947\n\u201cArte italiana d\u2019oggi\u201d, Premio Torino, Torino, 15 febbraio\u00a0\u2013 15 marzo.\n\u201cPrima mostra del fronte nuovo delle Arti\u201d, Galleria della Spiga, Milano, 12 giugno\u00a0\u2013 12 luglio.\n\u201cMostra di Pittura Italiana Contemporanea\u201d, Palazzo alla Giornata, Pisa, luglio\u00a0\u2013 agosto.\n1948\n\u201cI mostra nazionale d\u2019arte contemporanea milanese\u201d, Villa Reale, Milano, aprile.\n\u201cXXIV Biennale Internazionale d\u2019Arte, Venezia, 29 maggio\u00a0\u2013 30 settembre.\n\u201cI mostra nazionale d\u2019arte contemporanea\u00a0\u2013 Alleanza della Cultura\u201d, Palazzo Re Enzo, Bologna, 17 ottobre\u00a0\u2013 5 novembre.\n1949\n\u201cVystava Mlad\u00e9ho Italsk\u00e9ho Malirstivi\u201d, Ministero Cecoslovacco della Informazione, Praga, aprile.\n\u201cSalon de Mai\u201d, Parigi, maggio.\n\u201cI Premio Nazionale di Pittura della Spezia\u201d, Palazzo delle Scuole Comunali, Lerici, 13 settembre\u00a0\u2013 14 agosto.\n1949-1950\n\u201cItalienische Malerei der Gegenwart\u201d, Akademie der Bildenden Kunst, Vienna, 10 dicembre\u00a0\u2013 10 gennaio.\n1950\n\u201c5 Italian Painters: Afro, Cagli, Guttuso, Morlotti, Pizzinato\u201d, Catherine Viviano Gallery, New York, 24 gennaio\u00a0\u2013 28 febbraio.\n\u201cXXV Biennale Internazionale d\u2019Arte, Venezia, 8 giugno\u00a0\u2013 15 ottobre.\n\u201c70 pittori italiani d\u2019oggi\u00a0\u2013 Collezione Verzocchi\u201d, Sala Napoleonica, Museo Correr, Venezia, agosto.\n1950-1951\n\u201cItalienische Kunst der Gegenwart\u201d, mostra itinerante nei musei di Monaco, Mannheim, Amburgo, Brema, Berlino.\n1951\n\u201cItalian Artists of Today. Exhibition of Italian Contemporary Art. Sweden\u00a0\u2013 Norway\u00a0\u2013 Denmark- Finland\u201d, mostra itinerante: Konsthallen, G\u00f6teborg, febbraio; Konsthallen, Helsinki, marzo; Kunsternes Hus, Oslo, aprile, Frie Udstiling, Copenaghen, maggio.\n\u201cV Premio nazionale di pittura F. P. Michetti 1951\u201d, Francavilla al Mare.\n\u201cEst\u00e8ve, Gischia, Pignon, Lapique, Birolli, Cassinari, Morlotti\u201d, Associazione Amici di Francia, Milano, s.d.\n\u201cCinquante Peintres Italiens d\u2019aujourd\u2019hui, Galerie \u201cLa Boetie\u201d, Parigi, 23 maggio\u00a0\u2013 23 giugno.\n\u201cPremio Parigi 1951. Mostra nazionale di pittura e scultura\u201d, Circolo Artistico Cortina d\u2019Ampezzo, 28 luglio\u00a0\u2013 10 settembre; Istituto italiano di Cultura a Parigi.\n\u201cPeintres d\u2019aujourd\u2019hui France\u00a0\u2013 Italie. I Mostra. Pittori d\u2019oggi Francia\u00a0\u2013 Italia\u201d, Palazzo delle Arti, Torino, ottobre.\n\u201cArtistas italianos de Hoje. Na I Bienal do Museu de Arte Moderna de S\u00e3o Paulo - Brasil, San Paolo del Brasile, ottobre\u00a0\u2013 dicembre.\n1951 - 1952\n\u201cII Mostra degli Artisti d\u2019Italia\u201d, Palazzo Reale, Milano, autunno\u00a0\u2013 inverno.\n1952\n\u201cIII Mostra Nazionale Premio del Fiorino\u201d, Gallerie dell\u2019Accademia, Firenze, 23 marzo\u00a0\u2013 30 aprile\n\u201cSome Contemporary Italian Painters\u201d, The Crane Gallery, Manchester.\n\u201cXXXVI Biennale Internazionale d\u2019Arte\u201d, Venezia 14 giugno\u00a0\u2013 19 ottobre.\n\u201cInternational Graphik\u201d, Galerie Kunst der Gegenwart, Kunstlerhaus, Salisburgo, 27 giugno\u00a0\u2013 15 agosto.\n\u201cPeintres d\u2019aujourd\u2019hui France- Italie. II Mostra. Pittori d\u2019oggi Francia-Italia\u201d, Palazzo delle Arti, Parco del Valentino, Torino, settembre\u00a0\u2013 ottobre.\n\u201cPeintres d\u2019aujourd\u2019hui, France-Italie\u201d, Mus\u00e9e de Lyon, Lione.\n\u201cContemporary Drawing from 12 Countries\u201d, The Art Institute of Chicago, Chicago, ottobre.\n1953\n\u201cAfro, Birolli, Morlotti\u201d, Catherine Viviano Gallery, New York, 16 febbraio\u00a0\u2013 14 marzo.\n\u201cDodici pittori italiani: Afro, Ajmone, Birolli, Carmassi, Cassinari, Meloni, Moreni, Morlotti, Romiti, Santomaso, Vacchi, Vedova\u201d, galleria del Milione, marzo.\n\u201cAn Exhibition of Italian Painters: Afro, Birolli, Cremonini, Morlotti, Vedova\u201d, The Arts Club of Chicago, Chicago, 4\u00a0\u2013 25 marzo.\n\u201cNutida Italiensk Konst\u201d, Liljevalchs Konsthall, Stoccolma, 6 marzo\u00a0\u2013 12 aprile.\n\u201cNebraska Art Association Sixty\u00a0\u2013 third Annual Exhibition\u201d, University of Nebraska, Lincoln, marzo.\n\u201cIV Mostra Nazionale Premio del Fiorino\u201d, Galleria dell\u2019Accademia, Firenze, 28 marzo\u00a0\u2013 28 aprile.\n\u201c8 Italienische Maler: Afro, Birolli, Corpora, Moreni, Morlotti, Santomaso, Turcato, Vedova\u201d, Die Kestner Gesellschaft E. V., Hannover, 19 aprile\u00a0\u2013 17 maggio.\n\u201cEsposizione Nazionale di Arti Figurative per i \u201cPremi Citt\u00e0 di Torino\u201d, Societ\u00e0 Promotrice delle Belle Arti, Palazzo Chiablese, Torino, 3 maggio\u00a0\u2013 29 giugno.\n\u201cAcht Italienische Maler: Afro, Birolli, Corpora, Moreni, Morlotti, Santomaso, Turcato, Vedova\u201d, Haus am Waldsee, Berlino, 2 settembre\u00a0\u2013 4 ottobre.\n\u201cPeintres d\u2019aujourd\u2019hui France\u00a0\u2013 Italie. III Mostra. Pittori d\u2019oggi Italia\u00a0\u2013 Francia\u201d, Palazzo delle Arti, Parco del Valentino, Torino, settembre\u00a0\u2013 ottobre.\n1953\u00a0\u2013 1954\n\u201cJunge Italienische Kunst\u201d, Kunsthaus, Zurigo, 21 novembre\u00a0\u2013 10 gennaio.\n\u201cFuturistas e Artistas Italianos de hoje. Na segunda Biennale do Museu de Arte Moderna de S\u00e3o Paulo\u00a0\u2013 Brasil\u201d, San Paolo del Brasile, 8 dicembre\u00a0\u2013 8 gennaio.\n1954\n\u201cXXVII Biennale Internazionale d\u2019Arte\u201d, Venezia, 19 giugno\u00a0\u2013 17 ottobre.\n\u201cX Triennale di Milano\u201d, Palazzo dell\u2019Arte al Parco, Milano, agosto\u00a0\u2013 novembre.\n\u201cPremio Marzotto\u201d, Milano, s.d.\n1954\u00a0\u2013 1955\n\u201cOmaggio agli antichi maestri\u201d, Galleria d\u2019Arte Moderna, Padiglione d\u2019Arte Contemporanea, Milano, autunno\u00a0\u2013 inverno.\n1955\n\u201c11 Contemporary Italians: Afro. Birolli, Mirko, Morlotti, Pirandello, Vedova, Fazzini, Cremonini, Corpora, Vespignani, Sironi\u201d, Museum of Fine Arts, Houston, 6\u00a0\u2013 27 febbraio.\n\u201cVI Mostra Nazionale Premio del Fiorino\u201d, Galleria dell\u2019Accademia, Firenze 23 marzo\u00a0\u2013 6 aprile.\n\u201cDocumenta. Kunst des XX Jahrhunderts, Museum Fredericianum, Kassel, 15 giugno\u00a0\u2013 18 settembre.\n\u201cExposici\u00f3n de Pintura Italiana Contempor\u00e0nea\u201d, Sala Municipale di Arte, San Sebasti\u00e1n, luglio.\nIII Premio di Pittura Esso, \u201cViaggio in Italia\u201d, Palazzo dell\u2019Esposizione ai Giardini, Venezia, 1\u00a0\u2013 20 settembre.\n\u201cPeintres d\u2019aujourd\u2019hui France\u00a0\u2013 Italie. IV Mostra. Pittori d\u2019oggi Francia\u00a0\u2013 Italia\u201d, Palazzo Madama, Torino, settembre\u00a0\u2013 ottobre.\n\u201cIX Premio Lissone 1955\u00a0\u2013 Austria, Belgio, Brasile, Germania, Francia, Italia, Olanda, Svizzera\u201d, Famiglia Artistica Lissone.\n1955\u00a0\u2013 1956\n\u201cVII Quadriennale Nazionale d\u2019Arte di Roma\u201d, Palazzo delle Esposizioni, Roma, novembre\u00a0\u2013 aprile.\n\u201cAssociazione Artisti d\u2019Italia d\u2019Italia. Mostra Nazionale\u201d, Palazzo Reale, Milano, autunno\u00a0\u2013 inverno.\n1956\n\u201cItalian Art of the 20th century\u201d, mostra itinerante: Art Gallery of Western, Perth; The National Gallery of South Australia, Adelaide; The National Gallery of Victoria, Melbourne; Tasmanian Museum &amp; Art Gallery, Hobart; The National Gallery of New South Wales, Sidney; The Queensland National Art Gallery, Brisbane, marzo\u00a0\u2013 dicembre.\n\u201cItalienische Malerei Heute\u00a0\u2013 Burri, Cassinari, Chighine, Dova, Maffai, Meloni, Morandi, Morlotti, Music, Prampolini, Reggiani, Santomaso, Soldati, Turcato, Vacchi, Vedova\u201d, Stadt Museum Morsbroich, Leverkusen, 23 maggio\u00a0\u2013 9 giugno.\n\u201cPittori e scultori italiani e stranieri premiati alla XXVIII Biennale di Venezia\u201d, Filarmonica Laudano, Messina, 2\u00a0\u2013 15 dicembre.\n1956- 1957\n\u201cModern Italian Art from the E. Eric Estorik Collection\u201d, The Tate Gallery, Londra, 21 novembre\u00a0\u2013 19 dicembre; City Museum and Art Gallery, Birmingham, 23 febbraio\u00a0\u2013 21 marzo.\n1957\n\u201cDiez a\u00f1os de pintura italiana\u201d, Museo de Bellas Artes Caracas, 27 gennaio\u00a0\u2013 17 febbraio, mostra itinerante in Sud America.\n\u201cGuggenheim Iternational Award 1956\u201d, The Solomon R. Guggenheim Museum, New York, febbraio.\n\u201cVIII Mostra Nazionale Premio del Fiorino\u201d, Galleria dell\u2019Accademia, Firenze, 23 marzo- 30 aprile.\n\u201cSolidariet\u00e0 Internazionale\u00a0\u2013 mostra d\u2019arte per gli artisti esuli d\u2019Ungheria\u201d, Galleria Nazionale d\u2019Arte Moderna Roma, Roma, 15 aprile\u00a0\u2013 10 maggio.\n\u201cPittori moderni dalla collezioni Cavellini\u201d, Galleria Nazionale d\u2019Arte Moderna, Roma, maggio\u00a0\u2013 luglio.\n\u201cBetween Space and Earth\u00a0\u2013 Trends in Modern Italian Art\u201d, Marlborough Fine Art, Londra, maggio.\n\u201cGrosse Kunstaustellung M\u00fcnchen 1957 und Austellung Italienischer Kunst von 1910 bis zur Gegenwart\u201d, Haus der Kunst, Monaco, 7 giugno\u00a0\u2013 15 settembre.\n\u201cIX Premio Internazionale di Pittura Golfo della Spezia\u201d, Ente Provinciale per il Turismo, La Spezia, 7\u00a0\u2013 8 luglio.\n\u201cRome - New-York Art Foundation [\u2026]\u201d, 20 Piazza San Bartolomeo all\u2019Isola Tiberina, Roma, luglio.\n\u201cPeintres d\u2019aujourd\u2019hui France\u00a0\u2013 Italie. V Mostra. Pittori d\u2019oggi Francia\u00a0\u2013 Italia\u201d, Palazzo delle Arti, Parco del Valentino, Torino, ottobre\u00a0\u2013 novembre.\n\u201cPainting in Post\u00a0\u2013 war Italy 1945- 1957\u201d, The Casa Italiana of Columbia University, New York, s.d., mostra itinerante attraverso la American Federation of Arts.\n\u201cX premio Lissone\u201d, Famiglia Artistica Lissonese, Lissone.\n1957-1958\n\u201cMostra di pittura italiana contemporanea\u201d, Galleria Bergamini, Milano 21 dicembre\u00a0\u2013 10 gennaio.\n1958\n\u201cCollection Cavellini\u201d, Mus\u00e9e de Beaux Arts, La Chaux- De- Fonds, 18 gennaio\u00a0\u2013 2 marzo.\n\u201cSammlung Cavellini Moderne Italienische Maler und Maler der Ecole de Paris\u201d, Kunsthalle, Basilea, 13 marzo\u00a0\u2013 17 aprile.\n\u201cModerne Italiensk Maleri\u201d, Palace of Charlottenburg, Copenaghen, giugno\u00a0\u2013 luglio.\n\u201cRome-New York Art Foundation. New Trends in Italian Art. Nuove tendenze dell\u2019arte italiana\u201d, Roma, s.d.\n\u201cThe 1958 Pittsburgh International Exhibition of Contemporary Painting and Sculture\u201d, Carnegie Institute, Pittsburgh.\n\u201cPremio Marzotto 1958\u201d, Valdagno, Milano, Monaco di Baviera, Parigi, s.d.\n1959\n\u201cPeintres et sculpteurs italiens du futurisme \u00e0 nos Jours 1959\u201d, mostra itinerante: Ch\u00e2teau, Bloia; Palais des Expositions, Charleroi, Mus\u00e9e des Beaux Arts, Digione; Mus\u00e9e des Beaux Arts, Lione; Mus\u00e9e d\u2019Art et d\u2019Industrie, Saint- Etienne.\n\u201c50 anni d\u2019arte a Milano. Dal Divisionismo ad oggi\u201d, Societ\u00e0 per Belle Arti ed Esposizione Permanente, Milano.\n\u201cEdizioni all\u2019insegna del Pesce d\u2019Oro\u201d di Giovanni e Vanni Scheiwiller, 1925-1959, Biblioteca Cantonale e Libreria Patria, Lugano.\n\u201cII Documenta \u201959. Kunst nach 1945\u00a0\u2013 Malerei, Skulptur, Druckgrafik Internationale Ausstellung, Museum Fridericianum, Kassel.\n\u201cJahresausstellung mit italienischen Malern\u201d, Mathildenh\u00f6he, Darmstadt.\n\u201cArtistas italianos de hoje. Na 5 Bienal de Museu de Arte Moderna de S\u0103o Paolo del Brasile.\n1959- 1960\n\u201cVII Quadriennale Nazionale d\u2019Arte di Roma\u201d, Palazzo delle Esposizioni.\n1960\n\u201cContemporary Italian Paintings\u201d, Harrods Ltd, Londra.\n1960-1961\n\u201c4th International Contemporary Art Exhibition 1961\u201d, All India Fine Arts &amp; Craft Society, Nuova Delhi.\n\u201cItaliensk Kunst, i Dag\u201d, mostra itinerante, Copenhagrn, Oslo, G\u00f6teborg.\n\u201cThe Sixth International Art Exposition of Japan\u201d. Mostra itinerante di Tokyo, Osaka, Takamatsu, Fukuoka, Nagoya, Yawata, Saseho, Ube, s.d.\n\u201cThe Stanley J. Seeger Jr. Collection\u201d, The Art Museum, Princeton.\n\u201cSalute to Italy 100 Years of Italian Art 1861-1961\u201d Wadsworth Atheneum, Hartford, Connecticut.\n\u201cPeintres d\u2019aujourd\u2019hui France\u00a0\u2013 Italie. VII Mostra. Pittori d\u2019oggi Francia\u00a0\u2013 Italia\u201d, Galleria Civica d\u2019Arte Moderna, Torino.\n\u201cIII Premio Morgan\u2019s Paint\u201d, Moderna Galerija, Lubiana.\n\u201cMostra della critica italiana\u201d, Istituto Finanziario per l\u2019Arte, Milano, Palazzo della Quadriennale, Roma.\n1962\n\u201cIl dopoguerra: La pittura in Italia dal 1945 al 1955\u201d, Castello Estense, Ferrara.\n1963\n\u201cGli artisti di Corrente\u201d, Centro Culturale Olivetti, Ivrea, Palazzo della Gran Guardia Verona, Galleria d\u2019Arte Moderna, Villa Reale.\n\u201cZeugnisse der Angst in der Modernen Kunst\u201d, Mathildenh\u00f6he, Darmstadt.\n\u201cTrigon 63- Italia, Jugoslavia, Austria\u201d, Forum Stadtpark, K\u00fcnstlerhaus, Graz.\n\u201cThe Dunn International Award 1963\u201d, The Beaverbrook Art Gallery, Fredericton, The Tate Gallery, Londra.\n1964\n\u201cXXXII Biennale Internazionale d\u2019Arte\u201d, Venezia.\n\u201cPittura a Milano dal 1945 al 1964, Palazzo Reale, Milano.\n\u201cI. Internationale der Zeichnung\u201d, Mathildenh\u00f6he, Darmstadt.\n\u201cII Bienal Americana de Arte\u201d, Ciudad Universitaria, Cordoba.\n1964-1965\n\u201cLa natura morta italiana\u201d, Napoli, Zurigo, Rotterdam.\n\u201cXXIV Biennale Nazionale d\u2019Arte Citt\u00e0 di Milano\u201d, Societ\u00e0 per le Belle Arti ed Esposizione Permanente, Milano.\n\u201cIX Quadriennale Nazionale d\u2019Arte\u201d, Palazzo delle Esposizioni, Roma.\n\u201cPittura Italiana Contemporanea, Collezione Acquarone\u201d, Museo Nazionale delle Belle Arti, Buenos Aires.\n1966\n\u201cArte Italiano Contemporaneo desde 1910\u201d, Museo de Arte Moderno, Citt\u00e0 del Messico.\n\u201cSei Artisti Milanesi 1960- 1965\u201d, Palazzo della Gran Guardia Verona.\n\u201cNatura e uomo pittori italiani e svizzeri\u201d, Villa Ciani, Lugano.\n1967\n\u201cBurri, Cagli, Fontana, Guttuso, Moreni, Morlotti. Sei pittori dagli anni quaranta da oggi\u201d, Galleria Comunale d\u2019Arte Contemporanea, Arezzo, Istituto Italo- Latino- Americano, Roma.\n\u201cArte Italiano Contemporaneo\u201d, mostra itinerante: Guatemala, Honduras, El Salvador, Nicaragua, Costarica.\n\u201cL\u2019Arte Moderna in Europa\u201d, Padiglione della Comunit\u00e0 Europea, Esposizione Universale ed Internazionale, Montr\u00e9al.\n1969-1970\n\u201cXXVI Biennale d\u2019Arte Citt\u00e0 di Milano\u201d, Societ\u00e0 per le Belle Arti ed Esposizione Permanente, Milano.\n\u201cI Pittori italiani dopo il Novecento\u201d, Comune di Pontedera; Galleria Civica d\u2019Arte Moderna, Ferrara; Palazzo Reale, Milano.\n1970\n\u201cDue decenni di acquisizioni alle raccolte comunali d\u2019arte, pittura/ scultura/grafica\u201d, Museo Civico Bologna.\n\u201cManz\u00f9, Morandi, Morlotti\u201d, Odyssia, New York, 18 aprile\u00a0\u2013 16 maggio.\n1970-1971\n\u201cMorandi, Morlotti per i quarant\u2019anni del Milione due antologiche presentate da Roberto Tassi\u201d, Galleria del Milione.\n1971-1972\n\u201cItalian Painting, 1940-1960\u201d, mostra itinerante nei seguenti musei australiani: Western Australian Art Gallery, Art Gallery of South Australia, Tasmanian Museum, National Gallery of Victoria, Newcastle City Art Gallery, Gallery of New South Wales, Queensland Art Gallery.\n\u201cXXVII Biennale Nazionale d\u2019Arte Citt\u00e0 di Milano\u201d, Societ\u00e0 per le Belle Arti ed Esposizione Permanente.\n1972\nMilano \u201970/\u201970, un secolo d\u2019arte. 3\u00b0 dal 1946 al 1970, Museo Poldi Pezzoli, Milano.\n1973\n\u201cPittura in Lombardia \u201945/\u201973\u201d, Villa Reale, Monza.\n1974\n\u201cXX Century Drawings and Watercolours, Marlborough Gallery, Londra.\n1974-1975\n\u201cLa ricerca dell\u2019identit\u00e0\u201d, Palazzo Reale, Milano.\n1976\n\u201cLos artistas y Olivetti\u201d, Museo de Arte Contempor\u00e1neo, Caracas.\n1976-1977\n\u201cMalarstwo wloskie 1950-1970\u201d, Breslawvia, Varsavia, Berlino Est, Vienna, Lugano.\n1977\n\u201cVita di San Paolo. Cristo morto e risorto\u201d, Musei Vaticani, Roma, Citt\u00e0 del Vaticano.\n1980\n\u201cAcquisizioni della Collezione Vaticana d\u2019Arte Religiosa Moderna\u201d, Braccio Carlo Magno, Roma, Citt\u00e0 del Vaticano.\n1981-1982\n\u201cArchitettura/Conoscenza XVI Triennale di Milano\u201d.\n1982\n\u201cAnni Trenta. Arte e Cultura in Italia\u201d, Palazzo Reale, Milano.\n1983\n\u201cL\u2019informale in Italia. Mostra dedicata a Francesco Arcangeli, Galleria d\u2019Arte Moderna, Bologna.\n\u201cIl segno della pittura e della scultura\u201d, Palazzo della Permanente, Milano.\n1984\n\u201cXXIX Biennale Nazionale d\u2019Arte Citt\u00e0 di Milano\u201d, Societ\u00e0 per le Belle Arti ed Esposizione Permanente.\n1985\n\u201c\u2019Corrente\u2019, il movimento di arte e cultura d\u2019opposizione 1930\u00a0\u2013 1945\u201d, Palazzo Reale, Milano.\n\u201cItalienische Kunst 1900\u00a0\u2013 1980. Hauptwerke aus dem Museo d\u2019Arte Contemporanea, Mailand\u201d, Frankfurter Kunstverein, Francoforte.\n1985-1986\n\u201cManzoni. Il suo e il nostro tempo\u201d, Palazzo Reale, Milano.\n\u201cMorandi e il suo tempo\u201d, Galleria d\u2019Arte Moderna, Bologna.\n1986\n\u201cOtto pittori italiani 1952\u00a0\u2013 1954. Afro, Birolli, Corpora, Moreni, Morlotti, Santomaso, Turcato, Vedova\u201d, Padiglione d\u2019Arte Contemporaneo, Milano.\n\u201cXI Quadriennale Nazionale d\u2019Arte di Roma\u201d, Palazzo dei Congressi, Roma.\n1987\n\u201cInformale in Italia\u201d, Kunstmuseum, Lucerna.\n\u201cGeografie oltre l\u2019informale: Milano, Bologna, Roma\u201d, Palazzo della Permanente\n\u201cItalienische Zeichnungen 1945- 1987\u201d, Frankfurter Kunstverein, Francoforte.\n\u201cDisegno italiano del dopoguerra\u201d, Galleria Civica, Palazzo dei musei, Modena.\n\u201cLe collezioni della Galleria Civica d\u2019Arte Moderna di Torino 1945-1965. Arte italiana e straniera\u201d, promotrice delle Belle Arti Parco del Valentino, Torino.\n\u201cIl Ticino nella pittura europea\u201d, Museo cantonale d\u2019Arte Lugano.\n1987-1988\n\u201cPittura europea contemporanea\u201d, Saint-Etienne.\n\u201cIl Fronte Nuovo delle Arti alla Biennale di Venezia del 1948\u201d, nell\u2019ambito della \u201cXLIII Biennale Internazionale d\u2019Arte\u201d, Ca\u2019Corner della Regina, Venezia.\n1988-1989\n\u201cCourbet e l\u2019Informale\u201d, Mole Antonelliana, Torino.\n\u201cVitalit\u00e0 della figurazione. Pittura italiana 1948-1988\u201d, Palazzo della Permanente, Torino.\n\u201cItalia anni Trenta. Opere dalle Collezioni d\u2019Arte del Comune di Milano\u201d, Galerije Grada, Zagrebam Zagabria.\n1990\n\u201cEntretien. Quatre g\u00e9n\u00e9ration d\u2019artistes italiens\u201d, Commission de Communaut\u00e9s Europ\u00e9ennes, Bruxelles.\n1990-1991\n\u201cMemoria del futuro. Arte Italiano desde las primeras vanguardias a la posguerra\u201d, Centro de Arte Reina Sofia, Madrid.\n1991\n\u201cEntretien. Four Generations of Italian Artists\u201d, Royal Canadian Academy of Arts\u00a0\u2013 Italian Cultural Institute, Toronto.\n\u201cBildlyrik fr\u00e4n Italien. Il miraggio della liricit\u00e0. Arte astratta in Italia dopo il 45\u2019. Liljevalchs Konsthall, Stoccolma.\n1991-1992\n\u201cArtisti di Corrente 1930/1990\u201d, Galleria Civiche, Palazzo dei Diamanti, Ferrara.\n1992\n\u201cDa C\u00e9zanne all\u2019arte astratta. Omaggio a Lionello Venturi\u201d, galleria Comunale d\u2019arte Moderna, Palazzo Forti, Verona.\n\u201cPittura a Milano 1945-1990\u201d, Societ\u00e0 di Belle Arti ed Esposizione Permanente, Milano.\n\u201cIdentit\u00e4t und Differenz: Eine Topographie der Moderne 1940-1990\u201d, Neue Galerie am Landesmuseum Johanneum, Graz; mostra itinerante Vienna, Colonia, Weimar.\n\u201cProfili. 1950\u00a0\u2013 1990\u201d, La Quadriennale, Roma.\n1993\n\u201cPittura e realt\u00e0\u201d, Palazzo dei Diamanti, Ferrara, Palazzo del Governatore, Cento.\n\u201cLa collezione Barilla di Arte Moderna\u201d, Fondazione Magnani Rocca, Corte di Mamiato, Traveretolo, Parma.\n\u201cI modi dell\u2019informale. Arte italiana degli anni \u201850/\u201960 nella collezione della Banca Commerciale italiana\u201d, Piazza della Scala, Milano.\n1993-1994\n\u201cGli anni del Premio Bergamo. Arte in Italia intorno agli anni Trenta\u201d, Galleria d\u2019Arte Moderna e Contemporanea e Accademia Carrara, Bergamo.\n1995\n\u201cVenezia e la Biennale. I percorsi del gusto\u201d, nel Centenario della Biennale, Palazzo Ducale, Venezia.\n1995-1996\n\u201cArte della libert\u00e0. Antifascismo, guerra e liberazione in Europa 1925- 1945\u201d, Palazzo Ducale.\n\u201cFigure della pittura. Arte in Italia 1956 -1968\u201d, Casa dei Carraresi, Treviso.\n1996\n\u201cProve generali per un museo d\u2019Arte Moderna\u201d, Palazzo Reale, Milano.\n1997\n\u201cCollezionare il proprio tempo. La donazione di Antonio Boschi e Marieda di Stefano al Comune di Milano\u201d, Padiglione d\u2019Arte Contemporanea, Milano.\n\u201cStanze del paesaggio lombardo. Da Boccioni a Morlotti\u201d, Societ\u00e0 per le Belle Arti ed Esposizione Permanente, Museo della Permanente, Milano.\n1997\u00a0\u2013 1998\n\u201cL\u2019informale italiano. Pittura di segno e di materia negli anni Cinquanta\u201d; Visual Art Center, Hong Kong, Galleria d\u2019Arte Piccoli, Parma.\n1998\n\u201cDa Fattori a Burri. Roberto Tassi e i pittori. Ottocento e Novecento in Italia\u201d, Galleria d\u2019Arte, Palazzo Sarcinelli, Conegliano.\n\u201cCorrente e oltre: opere dalla collezione Stellatelli 1930 -1990\u201d, Museo della Permanente, Milano.\n1998\u00a0\u2013 1999\n\u201cArte italiana. Ultimi quarant\u2019anni. Pittura anaconica\u201d, Galleria d\u2019Arte Moderna, Bologna, 7 novembre\u00a0\u2013 14 febbraio.\n\u201cPicasso 1937\u00a0\u2013 1953. Gli anni dell\u2019apogeo in Italia\u201d, Galleria Nazionale d\u2019Arte Moderna, Roma 12 dicembre\u00a0\u2013 15 marzo.\n\u201cViaggio in Italia 1998- 2000: Da Fontanesi a Casorati a\u2026\u201d, Casa de Mantenga Mantova, 13 dicembre\u00a0\u2013 14 febbraio.\n\u201cDa Fattori a Burri. Roberto Tassi e i pittori. Ottocento e Novecento in Italia\u201d, Galleria d\u2019Arte, Palazzo Sarcinelli, Conegliano, 6 settembre\u00a0\u2013 8 dicembre.\n\u201cArte a Roma negli anni Sessanta una collezione, un dono\u201d, Galleria Nazionale Arte Moderna, Roma dal 2 ottobre.\n\u201cCorrente e oltre: opere dalla collezione Stellatelli 1930\u00a0\u2013 1990\u201d, Museo della Permanente, Milano, 16 ottobre\u00a0\u2013 15 novembre.\n1999\n\u201cElogio del pastello da Morlotti a Guccione\u201d, Galleria Comunale d\u2019Arte, Palazzo Sarcinelli, Conegliano.\n\u201cSognare la Natura. Il paesaggio nell\u2019arte a Milano dal Novecento all\u2019Informale (1919\u00a0\u2013 1959)\u201d, Casa del Mantenga, Mantova, Torre Civica, Cedole, 4 settembre\u00a0\u2013 30 ottobre.\n2003\n\u201cDa Renoir a De Sta\u00ebl. Roberto Longhi e il moderno\u201d, (Ravenna, Museo d\u2019Arte della Citt\u00e0, 23 febbraio\u00a0\u2013 30 giugno), a cura di Claudio Spadoni, Milano, Mazzotta editore, 2003.\n\u201cGola, Carpi, Morlotti\u201d, (Olgiate Molgora, Villa Gola, 25 maggio\u00a0\u2013 22 giugno 2003), a cura di Anna Caterina Bellati, Lecco, Bellati Editore, 2003.\n2004\n\u201cBiblioteca di Segni\u201d, Bologna, Museo Morandi, 28 maggio\u00a0\u2013 4 luglio 2004\n\u201cMilano anni Trenta\u201d, Milano, Spazio Oberdan, 1 dicembre 2004\u00a0\u2013 27 febbraio 2005.\n2005\n\u201cLirica pittura\u201d, Reggio Emilia, Spazio Bonioni Arte, 2 settembre\u00a0\u2013 30 settembre.\n\u201c\u2019900 in piccolo\u201d, Palermo, Galleria Sessantuno, 2 dicembre\u00a0\u2013 23 dicembre.\n\u201cL\u2019arte del lavoro, il lavoro dell\u2019arte. Cent\u2019anni d\u2019Italia\u201d, (La Spezia, CaMeC, 10 dicembre 2005\u00a0\u2013 12 febbraio 2006), a cura di Bruno Cor\u00e0.\n2006\n\u201cVenti siciliani nella pittura italiana del Novecento\u201d, Noto, Palazzo Trigona, 15 aprile\u00a0\u2013 14 maggio.\n\u201cUna natura altra. Natura, materia, paesaggio nell\u2019arte italiana 1950-1962\u201d, (Marsala, Pinacoteca Civica, 8 luglio\u00a0\u2013 30 ottobre), a cura di Sergio Troisi, Palermo, Sellerio Editore, 2006.\n\u201cDa Hayez a Morandi. L\u2019Ottocento e il Novecento in Collezioni private bustesi\u201d (Busto Arsizio, Fondazione Bandera per l\u2019Arte, 7 ottobre\u00a0\u2013 10 dicembre), a cura di Guido Ceriotti e Ettore Ceriani, Busto Arsizio, Fondazione Bandera per l\u2019Arte, 2006.\n\u201cAfro &amp; Italia-America. Incontri e confronti\u201d, (Udine, Galleria d\u2019Arte Moderna, Pordenone, Musei Civici, 25 novembre 2006\u00a0\u2013 19 marzo 2007), a cura di Luciano Caramel, Milano, Edizioni Gabriele Mazzotta, 2006\n2007\n\u201cIndagine sul Novecento. Figurato &amp; Astratto 1900-2000\u201d, (Bologna, Galleria d\u2019Arte Cinquantasei, 20 gennaio-11 febbraio), a cura di Claudio Poppi, Bologna, Edizione Cinquantasei, 2007.\n\u201cL\u2019astratto presente. Generazioni in scena\u201d, (Pieve di Cento, Museo delle generazioni italiane, 25 febbraio\u00a0\u2013 29 luglio), a cura di Vittoria Coen.\n\u201cArte \u00e8 passione. Da Funi a Capogrossi\u201d, (Lodi, Bipitalia City, 14 aprile\u00a0\u2013 20 maggio), a cura di Tino Gipponi, Milano, Electa, 2007\n\u201cMessi a nudo\u201d, Palermo, Galleria La Piana Arte Contemporanea, 4 luglio\u00a0\u2013 28 luglio.\n\u201cI classici della modernit\u00e0\u201d, Milano, Spazio Lattuada, 18 ottobre\u00a0\u2013 31 ottobre.\n\u201cPercorsi del Novecento\u201d, Genova, Associazione Culturale Satura, 1 dicembre\u00a0\u2013 22 dicembre.\n\u201cEnnio Morlotti e Alfredo Chighine\u201d, (Milano, Galleria Poleschi, 25 ottobre 2007\u00a0\u2013 18 gennaio 2008), a cura di Tino Gipponi, Milano, Poleschi Arte, 2007.\n2008\n\u201cCervo: storie di pittura piemontese del Novecento in Liguria\u201d, (Cervo, Palazzo Viale, 2 luglio\u00a0\u2013 23 agosto), a cura di Daniela Lauria e Alfonso Sista.\n\u201cCronache visive del dopoguerra. Opere dalle collezioni Battolini, Cozzani e Premio del Golfo 1948-1968\u201d, (La Spezia, CaMeC, 19 luglio\u00a0\u2013 2 novembre), a cura di Marzia Ratti.\n2009\n\u201cCervo. Storie di pittura piemontese del Novecento in Liguria\u201d, (Cervo, Museo del Paesaggio, 8 agosto\u00a0\u2013 20 settembre 2009), a cura di Daniela Lauria e Alfonso Sista\n\u201cLe costellazioni del segno, della figura, della natura e del paesaggio\u201d, Viareggio, Villa Bordone, 8 agosto\u00a0\u2013 30 agosto, a cura di Floriano De Santi.\n\u201cCui dono lepidum novum libellum. Cataloghi d\u2019artista\u201d, Bologna, Palazzo Angelelli Hercolani Fava Simonetti, 23 settembre\u00a0\u2013 23 ottobre, a cura di Mauro Carrera e Marzio Dell\u2019Acqua\n\u201cCollettiva. I grandi maestri della grafica\u201d, Roma, Galleria l\u2019Indicatore, 10 ottobre\u00a0\u2013 10 novembre\n\u201cLe fatiche delle donne\u201d, Collecchio, Villa Soragna, 10 ottobre\u00a0\u2013 22 novembre\n\u201cRicordo di Vanni Scheiwiller\u201d, Sasso Caveoso, Museo della Scultura Contemporanea di Matera, 17 ottobre 2009\u00a0\u20138 gennaio 2010, a cura di Giuseppe Appella\n\u201cL\u2019eredit\u00e0 del Novecento. I capolavori della Collezione Mazzolini\u201d, (Brindisi, Palazzo Granafei-Nervegna, 24 ottobre 2009\u00a0\u2013 24 gennaio 2010), a cura di Teodoro de Giorgio, Livorno, Sillabe, 2010\n\u201cLa poesia dipinta\u201d, Recanati, Museo Civico Villa Colloredo Mels, 14 novembre\u00a0\u2013 22 novembre\n\u201cTre pittori per Roberto Tassi. Sutherland, Morlotti, Ruggeri\u201d, (Parma, Palazzo Bossi Bocchi, 3 dicembre 2009\u00a0\u2013 31 gennaio 2010), a cura di Mario Lavagetto\nPremi e riconoscimenti.\n1941\nPremio di Secondo Grado in occasione del III Premio Bergamo , Palazzo della Ragione, Bergamo, settembre \u2013 ottobre 1941.\n1945\n1\u00b0 Premio ex-aequo con Bruno Cassinari in occasione del Premio Fr\u00e0 Galgario, Circolo Artistico, Bergamo, dal 29 settembre 1945.\n1952\n1\u00b0 Premio ex-aequo con Mauro Reggiani in occasione del VII Premio Lissone, Palazzo delle Esposizioni, Lissone, 14 settembre \u2013 5 ottobre 1952.\n1953\n1\u00b0 Premio per la Pittura con l\u2019opera \"Studio 1953\" in occasione dell\u2019Esposizione Nazionale di Belle Arti, Premi Citt\u00e0 di Torino, Palazzo Chiablese, Torino, maggio 1953.\nPremio del Comune di Lerici per l\u2019opera \"Studio 1953\" in occasione del V Premio di Pittura Golfo di La Spezia, La Spezia, 19 luglio \u2013 13 settembre 1953.\n1954\nPremio esercenti macellari in occasione della V Mostra nazionale del Premio del Fiorino, Galleria dell\u2019Accademia, Firenze, 27 marzo \u2013 30 aprile 1954.\n1955\n1\u00b0 Premio per l\u2019opera \"Paesaggio 1955\" in occasione del V Premio Nazionale di Pittura Citt\u00e0 di Gallarate, Gallarate, 29 maggio \u2013 16 giugno 1955.\n1956\nPremio acquisto \u201dParlamento\u201d concesso dal Senato e dalla Camera dei Deputati per l\u2019opera Studio per colazione all\u2019aperto, 1956 in occasione della XXVIII Biennale Internazionale d\u2019Arte di Venezia, Venezia, 16 giugno \u2013 21 ottobre 1956. Gli fu riservata una sala personale.\n1957\n1\u00b0 Premio per l\u2019opera Collina d\u2019estate in occasione del IX Premio Nazionale di Pittura Golfo della Spezia, La Spezia, 7 luglio \u2013 8 settembre 1957.\n1959\n1\u00b0 Premio per la Pittura per l\u2019opera \"Studio per bagnanti\" in occasione del Premio Morgan\u2019s Paint, Biennale per la pittura, la scultura e il bianco e nero, Palazzo dell\u2019Arengo, Rimini, 15 luglio \u2013 30 agosto 1959.\nPremio Presidenza del Consiglio, ex-aequo con S. Cherchi in occasione della VIII Quadriennale Nazionale d\u2019Arte di Roma, Palazzo delle Esposizioni, Roma, dicembre 1959 \u2013 aprile 1960.\n1961\nMedaglia d\u2019oro della Presidenza del Senato in occasione della XII Mostra Nazionale del Premio del Fiorino, Galleria dell\u2019Accademia, Firenze, maggio 1961.\n1\u00b0 Premio per l\u2019opera \"Fiori\" in occasione del 1\u00b0 Premio Nazionale di Pittura Campione d\u2019Italia, Campione d\u2019Italia, 19 novembre \u2013 13 dicembre 1961.\n1962\nPremio del Comune di Venezia riservato ad un artista italiano (ex aequo con Giuseppe Capogrossi) in occasione della XXIX Biennale di Venezia, Venezia, 16 giugno \u2013 7 ottobre 1962. \u00a0Gli fu riservata una sala personale.\n1963\nRiconoscimento Dunn International\n1979\nNel gennaio 1979 Ennio Morlotti ha ricevuto la cittadinanza onoraria del Comune di Bordighera\n1988\nPremio Citt\u00e0 di Jesi \u2013 Rosa Papa Tamburri, VI Edizione, Chiesa di San Nicol\u00f2, Jesi, 7 maggio \u2013 5 giugno.\nIl 25 settembre 1988 Ennio Morlotti riceve la cittadinanza onoraria del Comune di Imbersago.\n1996\nNel maggio 1996 il Comune di Imbersago dedica ad Ennio Morlotti il \"Premio Morlotti - Imbersago\", premio di pittura rivolto ai giovani artisti.\nNel secondo decennio del 2000 \u00e8 stata dedicata una via ad Ennio Morlotti nel quartiere Santa Giulia di Milano.\nFilm, trasmissioni radiofoniche e televisive con interventi di Ennio Morlotti.\n1962\n\"Arti e scienze \u2013 Cronache di attualit\u00e0. Quadriennale d\u2019Arte di Roma\", RAI, Radiotevisione Italiana, Roma, 16 gennaio\nPier Paolo Ruggerini, regia di Franco Russoli, commento di \"Visita alla Biennal\"e, RAI, Radiotevisione Italiana, Roma, settembre.\n\"Chiosa alla mostra del Morazzone\", documentario, Radio Svizzera Italiana, Lugano, 13 novembre\n1963\nFabio Bonetti, Eros Bellinelli, \"Ennio Morlotti, pittore\", Televisione della Svizzera Italiana, Lugano.\nEros Bellinelli, \"La ricerca organica di Ennio Morlotti\", documentario, Televisione della Svizzera Italiana, Lugano 30 maggio\n\"Morlotti\", in \u201cL\u2019Approdo \u2013 settimanale di lettere ed arti\u201d, RAI, Radiotelevisione Italiana, Roma, 22 giugno\n\"Materia e poesia nella pittura di Ennio Morlotti\", intervista a Ennio Morlotti di Eros Bellinelli, Televisione della Svizzera Italiana, Lugano, 21 novembre\n1967\nPier Paolo Ruggerini, regia di Franco Simongini, commento di, \"Morlotti\", in \u201cL\u2019Approdo\u201d, rubrica televisiva, n. 129, RAI, Radiotelevisione Italiana, 1\u00b0 canale, Roma, 14 febbraio.\n1968\nPier Paolo Ruggerini, regia di Franco Simongini, commento di, \"Morolotti\", in \u201cL\u2019Approdo\u201d, rubrica televisiva, n. 163, RAI, Radiotelevisione della Svizzera Italiana, 1\u00b0 canale, Roma, 1 maggio.\nPier Paolo Ruggerini, regia di Roberto Tassi, commento di, \"Il verde di Morlotti\", RAI, Radiotelevisione Italiana.\n1969\nPier Paolo Ruggerini, regia di Franco Simongini, commento di, \"Morlotti\", in \u201cL\u2019Approdo\u201d, rubrica televisiva, n. 3, RAI, Radiotelevisione Italiana, 1\u00b0 canale, Roma, 12 marzo.\n\"Antologia di capolavori nascosti\", RAI, Radiotelevisione Italiana, Roma, 22 marzo\nRaffaele De Grada, \"Morlotti\", in \u201cLe Sette Arti\u201d, rubrica radiofonica, RAI, Radiotelevisione Italiana, Milano, 9 dicembre.\n1970\nPier Paolo Ruggerini, regia di Roberto Tassi, commento di, \"Morlotti\", lungometraggio, dibattito con interventi di Francesco Arcangeli, Dante Isella, Ennio Morlotti, Giovanni Testori, RAI, Radiotelevisione Italiana, Roma, 10 marzo.\nPubblicato in Roberto Tassi, \"Morlotti\", 1972; Marco Goldin, a cura di \"Morlotti. Opere 1936 \u2013 1991\", 1966, pp. 229-232.\nFrancesco Arcangeli, \"Ennio Morlotti\", lezione televisiva agli studenti dei licei e istituti tecnici, Trasmissioni Televisive Scolastiche, RAI, Radiotelevisione Italiana, Roma, 10 marzo, annunciata e descritta in sintesi in \u201cTelevisione Scolastica\u201d, a. IV, n. 19, Edizioni RAI, Radiotelevisione Italiana, Roma, marzo, p. 81.\n1971\nPier Paolo Ruggerini, regia di Roberto Tassi, commento di \"Ritratti d\u2019autore: Ennio Morlotti\", trasmissione televisiva, RAI, Radiotelevisione Italiana.\n1972\n\"Boomerang \u2013 Biennale di Venezia\", notiziario, RAI, Radiotelevisione Italiana, Roma, 1 luglio\n1975\nPeppo Jelmorini, \"Ennio Morlotti. Figure 1942-1975 al Palazzo della Pilotta in Parma\", film 16 mm, colore, 2 minuti e 30 secondi, in \u201cOcchio Critico \u2013 Informazioni d\u2019Arte\u201d, Televisione della Svizzera Italiana, Lugano, 18 marzo\n\"Da Gola a Morlotti\", in \u201cLe Sette Arti\u201d, rubrica radiofonica, RAI, Radiotelevisione Italiana, Milano, 28 settembre\nPeppo Jelmorini, \"Ennio Morlotti. Mostra alla Malborough Galerie, Z\u00fcrich\", film 16 mm, colore, 30 minuti e 50 secondi, in \u201cOcchi Critico \u2013 informazioni d\u2019Arte\u201d, Televisione della Svizzera Italiana, Lugano, 25 novembre\n\"L\u2019arte di Corot\", in \u201cSettimo giorno\u201d, RAI, Radiotelevisione Italiana, Roma, 21 dicembre\n1978\nPeppo Jelmorini, \"Ennio Morlotti. Mostra alla Compagnia del Disegno, Milano\", film 16 mm, colore, 8 minuti e 30 secondi, in \u201cAgenda culturale\u201d, Televisione della Svizzera Italiana, Lugano, 8 marzo\n1979\nStefano Roncoroni, \"Foto di Gruppo\", trasmissione televisiva in occasione della quale sono state ricostruite le sale del \u201cFrionte Nuovo delle Arti\u201d alla Biennale di Venezia del 1948, RAI, Radiotelevisione Italiana, 1\u00b0 canale, Roma, autunno.\nPeppo Jelmorini, \"Ennio Morlotti. Pastelli e disegni 1954-1978 al Civico Broletto, Como, e Mostra alla Compagnia del Disegno, Milano\", film 16 mm, colore, 6 minuti e 40 secondi, in \u201cTerza pagina\u201d, Televisione della Svizzera Italiana, Lugano, 24 aprile.\nAntonio Manfredi, \"Piccolo diario di Ennio Morlotti\", in \u201cLa Selva Letteraria\u201d, rubrica radiofonica, Radio Svizzera Italiana, Lugano, 15 giugno.\nRenzo Bertoni, a cura di Giovanni Testori, commento di, \"Ennio Morlotti pittore\", in \u201cVisti da vicino\u201d, trasmissione televisiva, RAI, Radiotelevisione Italiana, Roma, 26 ottobre.\n1981\nClaudio Nembrini, \"Maestri del \u2018900 Italiano: Ennio Morlotti\", in \u201cIl Tempo e le Arti\u201d, rubrica radiofonica, interventi di Trento Longaretti, Mario negri, Tino Repetto, Emilio Tadini, Gianfranco Bruno, Giovanni Testori, Roberto Tassi, Radio Svizzera Italiana, Lugano, 26-27 aprile. Esiste la registrazione, trascritta a cura di Gian Luigi Rebesco, Galleria Bambaia, Busto Arsizio.\nAntonio Manfredi, \"G. Testori, Morlotti: Teschi. 1974-1977, Ed. Bambaia\", in \u201cLa Selva Letteraria\u201d rubrica radiofonica, a. I, n. 18, a cura di Eros Bellinelli, Radio Svizzera Italiana, Lugano, 7 maggio.\nClaudio Nembrini, Francesco Arcangeli, in \u201cIl Tempo e le Arti\u201d, rubrica radiofonica, Radio Svizzera italiana, Lugano, 8 giugno.\n1982\nRuggero Savino, \"Morlotti: Rocce 1975-1982\", in \u201cLa Selva Letteraria\u201d, rubrica radiofonica, Radio Svizzera Italiana, Lugano, 30 marzo.\nEros Bellinelli, \"Vittorio Sereni: Le Rocce di Morlotti\", in \u201cLa Selva Letteraria\u201d, rubrica radiofonica, a. II, n. 17, Radio Svizzera Italiana, Lugano, 29 aprile.\n1983\nClaudio Nembrini, \"Il Movimento Novecentista\", in \u201cIl Tempo e le Arti\u201d, rubrica radiofonica, Radio Svizzera Italiana, Lugano, 23 gennaio.\nClaudio Nembrini, \"Testimonianze su Cassinari\", in \u201cIl Tempo e le Arti\u201d, rubrica radiofonica, Radio Svizzera Italiana, Lugano, 3 ottobre.\nAlberico Sala, \"Le Rocce di Morlotti\", in \u201cGalleria Personale\u201d, rubrica televisiva, Canale 6, Milano, 31 ottobre e 5 novembre.\nClaudio Nembrini, \"Morlotti incisore\", in \u201cInserto culturale\u201d, rubrica radiofonica, Radio Svizzera Italiana, Lugano, 3 dicembre.\n1984\n\"Le collezioni private a Biasca\", inserto in \u201cIl Regionale \u2013 La storia del Regionale\u201d, Televisione della Svizzera Italiana, Lugano, 7 gennaio\nClaudio Nembrini, \"Storia esemplare di un critico. A dieci anni dalla morte di Francesco\" \"Arcangeli\", in \u201cIl Tempo e le Arti\u201d, rubrica radiofonica, interviste d\u2019archivio a Francesco Arcangeli, interventi di Pier Giovanni Castagnoli e Roberto Tassi, Radio Svizzera Italiana, Lugano, 19 e 20 febbraio.\nClaudio Nembrini, \"Arte lombarda\", in \u201cIl Tempo e le Arti\u201d, rubrica radiofonica, Radio Svizzera Italiana, Lugano, 25 novembre.\n1985\n\"Incontro con Ennio Morlotti\", in \u201cFrangitempo\u201d, Radio Svizzera Italiana, Lugano, 7 maggio\nClaudio Nembrini, \"Ennio Morlotti e la rivelazione delle rocce\", in \u201cIl mondo delle immagini\u201d, trasmissione radiofonica, Radio Svizzera Italiana, Lugano, 13 maggio.\n1987\n\"Il quotidiano \u2013 Mostra Morlotti\", Televisione della Svizzera Italiana, Lugano, 11 maggio\n\"Il quotidiano \u2013 Mostra Morlotti,\" intervista di Roberto Tassi ad Ennio Morlotti, Televisione della Svizzera Italiana, Lugano, 30 maggio\n1988\n\"La scuola di Funi\", in \u201cIl Quotidiano 1988 \u2013 puntata II\u201d, Televisione della Svizzera Italiana, Lugano, 14 febbraio\n\"Sutherland, il mistero delle forme naturali\", a cura di Claudio Nembrini, in \u201cIl mondo delle immagini\u201d, rubrica radiofonica, Radio Svizzera Italiana, Lugano, 9 maggio\n1992\n\"Omaggio a Ennio Morlotti\", a cura di Claudio Nembrini, in \u201cIl mondo delle immagini\u201d, rubrica radiofonica, Radio Svizzera Italiana, Lugano, 27 dicembre.\n1993\n\"Mostra sulla pittura realista del Novecento\", in \u201cTortuga (I serie)\u201d, RAI, Radiotelevisione Italiana, Roma, 7 maggio\n1994\n\"Il quotidiano \u2013 Asta artisti italiani\", Televisione della Svizzera Italiana, Lugano, 28 gennaio\n\"Mostre \"Da Migliara a Valla, da Boccioni a Paolini\"\", in \u201cTortuga (II serie), intervista a Ennio Morlotti, RAI, Radiotelevisione Italiana, Roma, 5 maggio\n\"Morlotti\", in \u201cGrandi mostre 1994\u201d, RAI, Radiotelevisione Italiana, Roma, 2 ottobre\n\"Il quotidiano \u2013 Galleria Poma\", Televisione della Svizzera Italiana, Lugano, 25 novembre\n1995\n\"Paul C\u00e9zanne e la nascita della pittura moderna\", a cura di Claudio Nembrini, in \u201cIl mondo delle immagini\u201d, rubrica radiofonica, interventi di Fran\u00e7ois Cachin, Isabelle Cahan, Dora Valier, con testimonianze di Ennio Morlotti, Radio Svizzera Italiana, Lugano, 12 novembre.\n1997\n\"Guernica\", a cura di Claudio Nembrini, in \u201cIl mondo delle immagini\u201d, rubrica radiofonica, interventi di Mario De Micheli, Gian Alberto dell\u2019Acqua, Agenone Fabbri, Vittorio Bellani, Gianni Dova e testimonianze d\u2019archivio di Ennio Morlotti, Radio Svizzera Italiana, Lugano, 11 maggio.\n1998\n\"L\u2019Informale \u2013 l\u2019espressionismo astratto: l\u2019arte al tempo del nucleare\", in \u201cAvanguardia\u201d, RAI, Radiotelevisione Italiana, Roma, 3 agosto\n2000\n\"\u201cCompiuto \u2013 incompiuto\u201d. C\u00e9zanne a Zurigo\", a cura di Claudio Nembrini, in \u201cIl mondo delle immagini\u201d, rubrica radiofonica, Radio Svizzera Italiana, Lugano, 11 giugno\n\"I dipinti di Ennio Morlotti\", a cura di Claudio Nembrini, in \u201cIl mondo delle immagini\u201d, rubrica radiofonica, Radio Svizzera Italiana, Lugano, 23 luglio\n2001\n\"Guernica, l\u2019Astrattismo e gli artisti di Corrente\", in \u201cStoria dell\u2019arte contemporanea\u201d, RAI, Radiotelevisione Italiana, Roma, 18 gennaio\n\"Arte astratta informale italiana \u2013 parte unica\", in \u201cStoria dell\u2019arte contemporanea\u201d, RAI, Radiotelevisione Italiana, Roma, 19 gennaio\n\"Il Gruppo degli Otto e gli Ultimi Naturalisti\", in \u201cStoria dell\u2019arte contemporanea\u201d, RAI, Radiotelevisione Italiana, Roma, 22 gennaio\n\"Da Wiligelmo a Morlotti. Esiste un\u2019arte lombarda?\", a cura di Claudio Nembrini, in \u201cIl mondo delle immagini\u201d, rubrica radiofonica, Radio Svizzera Italiana, Lugano, 28 gennaio\n2002\n\"Cronache della svizzera italiana \u2013 edizione delle 18.00\", Radio Svizzera Italiana, Lugano, 1 febbraio\n\"Ennio Morlotti\", inserto in \u201cEclettica (2.) (55/n)\u201d, interventi di Claudio Guarda, Ennio Morlotti, Mario Matasci, Televisione della Svizzera Italiana, Lugano, 16 febbraio\n\"Vincenzo Foppa l\u2019anima lombarda del Rinascimento\", a cura di Claudio Nembrini, in \u201cIl mondo delle immagini\u201d, rubrica radiofonica, Radio Svizzera Italiana, Lugano, 26 marzo\n\"Jean Fautrier e l\u2019informale in Europa\", a cura di Claudio Nembrini, in \u201cIl mondo delle immagini\u201d, rubrica radiofonica, Radio Svizzera Italiana, Lugano, 20 ottobre\n\"Ennio Morlotti a 10 anni dalla morte\", a cura di Claudio Nembrini, in \u201cIl mondo delle immagini\u201d, rubrica radiofonica, Radio Svizzera Italiana, Lugano, 29 dicembre\n2003\n\"Gola, Carpi, Morlotti. Tre stagioni fra gli alberi\", a cura di Claudio Nembrini, in \u201cIl mondo delle immagini\u201d, rubrica radiofonica, Radio Svizzera Italiana, Lugano, 8 giugno\n2004\n\"Il quotidiano - Testori e i ticinesi\", Televisione della Svizzera Italiana, Lugano, 1 maggio\n\"Domenica popolare\", Radio Svizzera Italiana, Lugano, 4 luglio\n\"Protagonisti del \u2018900 in Italia\" (parte 1), in \u201cLaser\u201d, Radio Svizzera Italiana rete 2, 28 settembre\n2006\n\"C\u00e9zanne nel centenario della morte\", in \u201cLaser\u201d, Radio Svizzera Italiana, Lugano, 7 novembre\n2007\n\"Guernica settant\u2019anni dopo (1)\", in \u201cLaser\u201d, Radio Svizzera Italiana, Lugano, 26 aprile\n\"Guernica settant\u2019anni dopo (2)\", in \u201cLaser\u201d, Radio Svizzera Italiana, Lugano, 27 aprile\n2010\n\"La mostra \u201cTra Manzoni e Morlotti. Testori a Lecco\u201d\", in \u201cIl Punto\u201d, Radio Svizzera Italiana, Lugano, 16 dicembre"}
{"id": "1437707", "revid": "767487", "url": "https://it.wikipedia.org/wiki?curid=1437707", "title": "Le avventure del ragazzo del palo elettrico", "text": " \u00e8 un mediometraggio del 1987 diretto da Shin'ya Tsukamoto.\nTrama.\nHikari \u00e8 uno studente liceale con un lampione che spunta dalla schiena e per questo viene oppresso dai suoi compagni. Ma \u00e8 proprio grazie a questa sua particolare mutazione che verr\u00e0 trasportato nel futuro e investito del ruolo di eroe per riportare la luce sulla Terra, ormai avvolta dalle tenebre dei vampiri Shinsegumi."}
{"id": "1437708", "revid": "95206314", "url": "https://it.wikipedia.org/wiki?curid=1437708", "title": "Fred Cohen", "text": "L'11 novembre del 1983, present\u00f2 alla nazione americana, il primo virus in grado di prendere il controllo dei personal computer, in meno di un'ora. \nIl virus si propagava tramite floppy disk.\nLo stesso Fred Cohen aveva presentato una tesi, in cui spiegava, che non esiste nessun algoritmo in grado di prevenire i virus. Va ricordato che questo personaggio in quel periodo era uno studente della Scuola di ingegneria della University of Southern California.\nA Cohen si deve anche il primo utilizzo del termine \"virus\" nel suo scritto \"Experiments with Computer Viruses\" (\"Esperimenti con i virus per computer\", 1984), dove egli indic\u00f2 Leonard Adleman come colui che aveva coniato tale termine."}
{"id": "1437711", "revid": "1452073", "url": "https://it.wikipedia.org/wiki?curid=1437711", "title": "Wilmington", "text": ""}
{"id": "1437718", "revid": "40886", "url": "https://it.wikipedia.org/wiki?curid=1437718", "title": "Morlotti", "text": ""}
{"id": "1437722", "revid": "75435", "url": "https://it.wikipedia.org/wiki?curid=1437722", "title": "Narrazione di Giuseppe di Arimatea", "text": ""}
{"id": "1437731", "revid": "125606881", "url": "https://it.wikipedia.org/wiki?curid=1437731", "title": "Tiri di rigore", "text": "I tiri di rigore o, diffusamente sebbene impropriamente, \"calci di rigore\" (\"penalty shootout\" in inglese), sono uno dei tre metodi approvati dall'IFAB per determinare la squadra vincitrice di un incontro di calcio terminato in pareggio. Sono presenti in tornei a eliminazione diretta, nei quali una delle due squadre deve necessariamente prevalere sull'altra per superare il turno.\nL'esecuzione dei tiri di rigore \u00e8 regolamentata diversamente rispetto al calcio di rigore che, invece, fa parte del normale svolgimento di una partita. \nI tiri di rigore sono disciplinati alla voce \"Procedure per determinare la squadra vincente di una gara\" del Regolamento del Gioco del Calcio.\nPanoramica.\nCome gi\u00e0 precisato, i tiri di rigore sono usati (quasi esclusivamente) in gare ad eliminazione diretta in caso di parit\u00e0. La loro esecuzione pu\u00f2 seguire i tempi supplementari oppure regolamentari (come avviene, per esempio, in Coppa Libertadores dal 2005). Sul finire degli anni ottanta, alcuni campionati d'Europa (tra cui le prime divisioni ungherese, jugoslava e norvegese) e il campionato argentino (nella stagione 1988-1989) inclusero i tiri di rigore per le gare finite in parit\u00e0; alla squadra vincitrice dal dischetto erano assegnati due punti, a quella sconfitta uno. La sperimentazione, per\u00f2, fu presto abbandonata; identica sorte ebbe l'introduzione dell'esperimento nella Major League Soccer statunitense.\nDurante l'esecuzione dei tiri di rigore tutti i giocatori, esclusi il battitore e il portiere avversario, devono rimanere nel cerchio di centrocampo; il portiere compagno di squadra del tiratore si posiziona invece dove la linea dell'area di rigore incrocia la linea di fondo, vicino all'assistente arbitrale.\nIl regolamento stesso specifica che \u00abi tiri di rigore non fanno parte della gara\u00bb e pertanto i gol segnati in questa serie non vengono sommati a quelli del risultato finale della partita ma indicati a parte n\u00e9 vengono aggiunti alle statistiche personali dei giocatori.\nUn incontro deciso dai tiri di rigore \u00e8 considerato concluso in pareggio. In alcune competizioni (non riconosciute da UEFA e FIFA) le reti segnate dalla squadra vincitrice ai rigori sono incrementate di una, indipendentemente dal numero di rigori realizzati; tale espediente era presente nella MLS.\nEsecuzione.\nDi seguito, un riassunto dell'esecuzione dei tiri di rigore:\nStoria.\nIn precedenza i vincitori di una partita terminata in pareggio erano decisi per sorteggio, come nel quando l' raggiunse la finale contro la grazie al favorevole esito del lancio della moneta, avvenuto dopo il pareggio in semifinale con l'.\nL'invenzione dei tiri di rigore \u00e8 di solito attribuita all'ex arbitro tedesco Karl Wald. Quando furono proposti nel 1970, la Federcalcio bavarese cerc\u00f2 di bloccare la proposta e fu solo quando la maggioranza dei delegati si dissero a favore che furono appoggiati. Poco tempo dopo, anche la Federcalcio tedesca, seguita poi da UEFA e FIFA, accett\u00f2 la proposta. Secondo alcuni, invece, l'inventore del metodo \u00e8 stato l'israeliano Yosef Dagan dopo che la Nazionale israeliana fu eliminata ai quarti di finale delle Olimpiadi 1968 a causa del lancio di una monetina. Tuttavia varianti dei moderni tiri di rigore sono state utilizzate prima di allora in diverse competizioni nazionali e tornei minori; esempi nazionali includono la Coppa di Jugoslavia dal 1952, la Coppa Italia dal 1958 e la coppa giovanile interregionale svizzera dal 1959-1960. Tra gli esempi internazionali ci sono invece la Uhrencup del 1962 (su suggerimento del suo fondatore Kurt Weissbrodt), la finale del 1962 del Trofeo Ram\u00f3n de Carranza (su suggerimento del giornalista Rafael Ballester), quando il Barcellona sconfisse il Real Saragozza, e un incontro di spareggio tra le squadre amatoriali che rappresentavano il Venezuela e la Bolivia nei Giochi bolivariani del 1965.\nAll'inizio le squadre non si alternavano nella battuta dei tiri di rigore; una compagine calciava cinque volte e poi era il turno dei cinque tiri dell'altra. I tiri di rigore finivano non appena la vittoria di una delle due squadre era evidente. In caso di pareggio alla fine dei 10 tiri, entrambe le squadre avevano la possibilit\u00e0 di un secondo turno di tiri, ancora 5 a testa, finch\u00e9 non fosse decretato il vincitore. \nQuanto appena descritto non si riferisce certamente all'Italia, dove l'alternanza \u00e8 stata in vigore fin dal momento in cui la regola dei tiri di rigore venne applicata . Nell'estate del 1958 erano in corso due edizioni della Coppa Italia: la Coppa Italia 1958, giunta ai quarti di finale, e la Coppa Italia 1958-1959 il cui primo turno era previsto per il 31 agosto. Come riporta il Corriere della Sera del 3 settembre 1958: \"In merito alle gare di Coppa Italia in programma per domenica prossima, la Lega Nazionale precisa: 1) tanto per i quarti di finale della Coppa Italia 1957-1958, quanto per il 2\u00ba turno della Coppa Italia 1958-1959 ogni gara dovr\u00e0 designare la squadra vincente. In caso di parit\u00e0 alla fine della partita verranno disputati due tempi supplementari di 5 minuti ciascuno. In caso di ulteriore parit\u00e0, verranno tirati in successione alternata sei calci di rigore per ogni squadra in un'unica porta: verr\u00e0 dichiarata vincente quella squadra che avr\u00e0 realizzato il maggior numero di gol. In caso di ulteriore parit\u00e0 decider\u00e0 il sorteggio effettuato dall'arbitro sul campo, alla presenza dei due capitani\".\nLa prima partita ad essere decisa ai tiri di rigore in Italia dovrebbe essere la ripetizione di Mestrina-Treviso 2-2 (6-7 dopo i calci di rigore), giocata il 3 settembre 1958, valida per il primo turno della Coppa Italia 1958-59, dopo che la prima partita, in programma il 31 agosto era stata sospesa per oscurit\u00e0. Fin\u00ec ai rigori anche Juventus-Bologna, disputata il 15 ottobre 1958, finale per il terzo posto della Coppa Italia del 1958. I tempi regolamentari finirono 2-2, i supplementari 3-3. In quel caso Juventus e Bologna segnarono quattro dei sei rigori a disposizione (per la Juventus i primi cinque vennero tirati da Omar Sivori che, dopo un errore, lasci\u00f2 l'ultimo a Romano Voltolina, per il Bologna li tir\u00f2 tutti Luigi Bodi). Il sorteggio premi\u00f2 il Bologna. \nLe differenze, rispetto alla formula attualmente in vigore, erano le seguenti: \nLa formula con i sei rigori per squadra e la possibilit\u00e0 di tirare pi\u00f9 rigori con lo stesso calciatore era ancora in vigore nell'edizione della Coppa Italia 1970-1971, vinta ai rigori dal Torino sul Milan (in questo caso Rivera rinuncia al sesto e ininfluente rigore), mentre nell'edizione del 1972-1973, vinta ai rigori dal Milan sulla Juventus, i rigori erano gi\u00e0 scesi a cinque, con l'obbligo di cambiare il tiratore ad ogni rigore.\nIl primo torneo internazionale di rilievo a essere deciso dopo i tiri di rigore fu l'Europeo del 1976. In quell'occasione, dopo il 2-2 alla fine dei tempi supplementari, la sconfisse 5-3 ai rigori la e il rigore decisivo fu trasformato da Anton\u00edn Panenka dopo che Uli Hoene\u00df aveva calciato sopra la traversa il tiro precedente. Il tiro divenne celebre perch\u00e9 Panenka per la prima volta in una gara importante adott\u00f2 la tecnica \"a cucchiaio\" che spiazz\u00f2 completamente il portiere tedesco, tanto che tale modo di battere il rigore fu da allora spesso indicato come \"rigore alla Panenka\".\nIl 23 gennaio 2005 fu stabilito il primato dei tiri di rigore calciati in una sola partita: 48 tra KK Palace e Civics in una partita di Coppa della Namibia. A vincere furono i KK Palace per 17-16.\nIl 16 novembre 2005, per la prima volta un posto per l'accesso alla fase finale della Coppa del Mondo, \u00e8 stato deciso ai tiri di rigore: il play-off tra la quinta classificata della zona CONMEBOL () e la vincente della OFC () per la qualificazione al Mondiali 2006 fin\u00ec 1-1, con l'Uruguay che vinse in casa per 1-0 e l'Australia che fece altrettanto. Dopo 30 minuti di supplementari a reti inviolate l'Australia vinse 4-2 ai rigori.\nIl 20 giugno 2007 \u00e8 stato stabilito un nuovo record per le competizioni UEFA. La semifinale dell'Europeo Under-21 2007 a Heerenveen tra e \u00e8 terminata 1-1. Sono stati necessari 32 tiri dal dischetto per determinare un vincitore, l'Olanda per 13-12 dopo la trasformazione decisiva di Gianni Zuiverloon.\nDue finali del Mondiale di calcio maschile e altrettante del Mondiale femminile sono state decise ai tiri di rigore. In entrambi i casi, una delle due squadre coinvolte \u00e8 stata la medesima: l'Italia a livello maschile e gli Stati Uniti a livello femminile. Entrambe le squadre hanno ottenuto una vittoria e una sconfitta. \nStatistiche.\nA seguire le prestazioni nei tiri di rigore a livello di Nazionali maschili nelle fasi finali delle maggiori competizioni internazionali:\nCome impostazione predefinita la tabella \u00e8 ordinata in base alla percentuale di vittorie (le squadre che hanno calciato i tiri di rigore per almeno 5 volte sono prima delle altre), e poi dal numero di vittorie ai tiri di rigore. Per le nazionali di Australia e Uruguay non \u00e8 considerato nel computo lo spareggio intercontinentale del 2005, valido per la qualificazione al mondiale 2006, vinto dalla nazionale australiana.\n\"Dati aggiornati al 12 luglio 2021\".V = vittorie, S = sconfitte\nAlternative.\nCome alternative ai tiri di rigore furono introdotti il golden e il silver goal (rispettivamente nel 1994 e 2002), la cui validit\u00e0 era limitata ai 30' supplementari: l'IFAB abrog\u00f2 entrambi nel 2004, dopo gli Europei. \u00c8, invece, ancora presente la ripetizione dell'incontro finito in parit\u00e0: la FA Cup prevede tale sistema, dai turni preliminari agli ottavi di finale.\nAltre proposte includono il tabellino statistico della gara: il maggior numero di tiri in porta, il maggior numero di calci d'angolo a favore, il minor numero di provvedimenti ricevuti (ammonizioni ed espulsioni). Un'altra era quella di rimuovere un giocatore per squadra nei tempi supplementari (similimente a quanto avviene nella NHL durante la stagione regolare: nei supplementari, ogni squadra ha in campo 3 o 4 giocatori). Tale proposta non \u00e8 ancora stata autorizzata dalla IFAB, sebbene nel settembre 2006 Joseph Blatter afferm\u00f2 di non volere pi\u00f9 vedere le finali di Coppa del Mondo decise ai rigori.\nNegli anni settanta, la NASL speriment\u00f2 una variante dei tiri di rigore (idea poi ripresa dalla MLS negli anni novanta): anzich\u00e9 calciare dal dischetto posto a undici metri dalla porta, il calciatore partiva da 35 yd (circa 30 m) dalla porta e disponeva di 5\" per calciare. L'idea premiava l'abilit\u00e0 del giocatore, sia nell'uno contro uno sia nella conclusione. La MLS abrog\u00f2 l'esperimento nel 2000.\nUn'invenzione simile \u00e8 stata sviluppata nel 2008 da Timothy James Farrell, l'\u00abAttaccante-Difensore-Portiere\u00bb (ADG, \u00abAttacker-Defender-Goalkeeper\u00bb, in lingua inglese): una serie di dieci tentativi in cui l'attaccante parte da 32 yard e ha 20 secondi per superare il difensore e segnare al portiere. Al termine dei dieci tentativi, la squadra che ha segnato pi\u00f9 gol vince."}
{"id": "1437732", "revid": "1865773", "url": "https://it.wikipedia.org/wiki?curid=1437732", "title": "Classe Vasco da Gama", "text": "Le fregate lanciamissili MEKO 200 PN Classe Vasco Da Gama sono delle navi della Marina Portoghese di progettazione tedesca appartenente alla famiglia delle MEKO.\nOrigini.\nIl Portogallo, nazione atlantica per eccellenza, ha avuto una progressiva marginalizzazione nell'ambito del panorama politico europeo, con la perdita delle colonie e la dittatura salazarista. Questa nazione, un tempo potente, ha avuto gi\u00e0 l'esperienza di avere navi di concezione tedesca nella propria flotta allorch\u00e9 compr\u00f2 sei corvette Classe Jo\u00e3o Coutinho nel 1967, tre costruite ad Amburgo e tre nei cantieri spagnoli di Bazan.\nPrima ancora, la nave scuola Albert Leo Schlangeter, veliero pari classe dell'Amerigo Vespucci, venne costruita, nei cantieri tedeschi di Amburgo nel 1938; la nave, incredibilmente sopravvissuta agli eventi bellici, \u00e8 stata poi ceduta alla marina brasiliana ribattezzata Guanabara e infine nel 1972 cambi\u00f2 nome e bandiera e ribattezzata Sagres.\nNel 1976 la marina portoghese inizi\u00f2 a studiare quale nave avrebbe potuto potenziarne le capacit\u00e0, specie nel settore antisommergibile. Per ottenere i fondi necessari si cerc\u00f2 tra l'altro (ma senza successo) di vendere le corvette Baptista De Andrade, classe costruita di recente in Spagna, ma i tentativi di vendita vennero terminati nel 1978 senza esito.\nLe navi selezionate per la competizione 'finale' erano le Fregate belghe E-71, le italiane Lupo e le olandesi Kortenaer. Tutte avevano pro e contro. LE E-71 erano le pi\u00f9 leggere ed economiche, ma anche le pi\u00f9 limitate non avendo elicotteri. Le Lupo erano veloci e ben armate, ma con un solo elicottero e vocazione pi\u00f9 di attacco antinave che antisom. e le Kortenaer olandesi erano ottime ma anche costose, ancorch\u00e9 in un progetto modificato.\nAlla fine venne scelto quest'ultimo, ma i costi erano troppo alti per il governo portoghese, nonostante gli aiuti NATO, e nel 1983 vene deciso di non procedere oltre. Si riapr\u00ec la speranza l'anno dopo, quando, superate vicissitudini economiche e politiche, vennero presi contatti con i tedeschi per un nuovo progetto di nave, il progetto MEKO 200 in versione specifica per i portoghesi. Lasciata definitivamente la trattativa con i cantieri olandesi nel 1985, subito dopo venne avviata quella con i tedeschi, sia con i cantieri che con il governo, interessato a far superare alla propria industria un momento di crisi economica. A quel punto, tutto si svolse in maniera rapida e proficua per ambo le parti.\nIl contratto per le fregate MEKO 200, firmato il 25 luglio 1986, con il governo portoghese, non ha quindi costituito un'assoluta novit\u00e0 \u00e8 fu il secondo per le MEKO 200. Il costo del contratto per 3 navi era di 2 miliardi di marchi tedeschi, pari a circa 600 miliardi di lire per nave. Un terzo di questo valore venne fornito dagli USA, 500 milioni di marchi vennero pagati dalla Germania, 300 milioni vennero forniti da altri Paesi europei.\nInoltre, le navi portoghesi ebbero una serie di equipaggiamenti forniti da numerosi Paesi (non \u00e8 chiaro se essi fossero compresi nel pacchetto di finanziamenti o fossero forniture slegate da questi), molti dei quali assai originali per la tipologia di queste fregate. Tra questi il cannone Creusot-Loire Compact Model 1968, da 100\u00a0mm, dotato di una granata relativamente leggera ma con alta cadenza di tiro rispetto ai cannoni da 127\u00a0mm.\nI CIWS sono stati forniti dagli USA, ma sebbene vi sia la possibilit\u00e0 di ospitare 2 Phalanx, uno a prua e uno a poppa, per ragioni economiche solo uno, a poppa, \u00e8 stato installato. Per il resto le navi hanno un armamento 'standard'con siluri, elicottero (Lynx) inglese, missili Harpoon e Sea Sparrow USA.\nI motori sono 2 diesel MTU tedeschi e 2 turbine a gas LM 2500 americane. La massima velocit\u00e0 \u00e8 di circa 32 nodi, nonostante il rapporto di lunghezza larghezza sia, come sempre, assai ridotto.\nL'elettronica \u00e8 olandese eccetto i sonar, canadesi.\nLa realizzazione ebbe luogo nei cantieri tedeschi in quegli anni. Il destino volle che l'entrata in linea della capoclasse ebbe luogo proprio quando la guerra fredda era definitivamente tramontata. Ma in termini costruttivi, il concetto MEKO diede chiaramente, se ce ne fosse stato ancora bisogno, dimostrazione della sua intrinseca validit\u00e0.\nLA nave capoclasse venne tenuta sullo scalo per appena 5 mesi, dopodich\u00e9 venne rimorchiata in panchina e i moduli funzionali vennero installati. Per dare un'idea di quello che ci\u00f2 in concreto significa, nelle prime 38 navi MEKO sono stati sistemati oltre mille moduli. Gi\u00e0 il 4 settembre 1990 la DA GAMA salpava per i primi test, lasciando per la prima volta i cantieri B&amp;V di Amburgo.\nRientrata 8 giorni dopo, passarono altre 6 settimane in cui su di essa vennero messi a punto i vari sistemi elettronici, d'arma, impiantistica generale. Gi\u00e0 il 18 ottobre salpava per la seconda volta, andando a eseguire altri test alla base della marina tedesca di Wilhemshaven, relativi soprattutto all'integrazione dell'elettronica e dei sistemi d'arma. Il 18 gennaio, appena 23 mesi dopo l'impostazione, la DA GAMA era gi\u00e0 ufficialmente in servizio nella marina portoghese, e ben presto seguirono le altre navi della classe, nel maggio e novembre del 1991. Cos\u00ec, tra il periodo appena precedente alla caduta del Muro di Berlino e poco dopo la Guerra del 1991 queste navi passarono dall'impostazione al servizio.\nTecnica.\nIn termini tecnici, lo scafo delle DA GAMA consente di essere descritto anche in funzione di quello della prima versione delle MEKO 200, la classe Yavuz. Rispetto a questa le MEKO 200 PN sono pi\u00f9 lunghe di 7 metri e larghe di 60\u00a0cm, migliorando leggermente il rapporto lunghezza-larghezza. Esse sono pure pi\u00f9 pesanti di 300-400 tonnellate a pieno carico. \nUna delle caratteristiche delle MEKO 200 PN \u00e8 quella di avere un hangar doppio, in quanto esso ha adesso 2 singole strutture di accoglienza per elicotteri. Questo miglioramento, nonostante spesso sia ignorato (molte pubblicazioni riferiscono di un solo elicottero, ma l'evidenza fotografica dimostra che l'hangar \u00e8 chiaramente doppio) permette un'operativit\u00e0 molto migliore per le macchine imbarcate, con elevate probabilit\u00e0 che almeno una sia sempre pronta al decollo o in volo quando richiesto (cosa impossibile con un'unica macchina, a meno di non operare in gruppi navali con diverse fregate).\nSul secondo e terzo ponte di coperta vi sono gli alloggi per i marinai del non numeroso equipaggio, sia nella zona di poppa che di prua. Vi sono alloggi a 9 o 18 letti per i comuni, 4 letti per sottufficiali, 1 o 2 per gli ufficiali (a prua), mentre il comandante, per ragioni di rapidit\u00e0 di accesso, \u00e8 sistemato in un alloggio singolo vicino alla centrale di combattimento, a mezzanave sul ponte di coperta n.1. Tra i servizi interni vi sono ampi locali per lavanderia, infermeria, bar.\nI motori sono in configurazione CODOG, per cui i motori diesel MTU, da 4600\u00a0hp l'uno a 1160 giri/min. sono pensati per le missioni di crociera a basso consumo, come anche quelle di caccia e ricerca antisommergibile.\nLe turbine LM-2500 da 30.000\u00a0hp a 3600 giri sono usate per gli spunti di velocit\u00e0, praticamente oltre i 20 nodi. Tutte le apparecchiature sono sistemate in supporti elastici, nel caso dei diesel doppiamente elastici, onde ridurre il rumore e i danni in caso di urti o collisioni. 2 elettrogeneratori con 2 diesel l'uno sono presenti a prua e a poppa con una riserva di potenza del 100%, e anch'essi sono sistemati in stanze insonorizzate.\nLa struttura dei locali macchine verte complessivamente su 4 sale: motori diesel e gruppi riduttori (RENK), sala turbine, sala elettrogeneratori prua, sala generatori poppa. Il tutto \u00e8 controllabile a distanza con tecnologia MCR, come nei traghetti civili. Le 8 consolles a colori della sala controllo remoto macchine sono parte del sistema conosciuto come NAUTOS.\nI moduli funzionali che sono sistemati sulle navi DA GAMA sono inoltre un tipo migliorato rispetto a quelli precedenti. Essi sono mod. 3, e questo significa che sono in grado di adempiere a varie funzioni in maniera indipendente. Ognuno ha, per esempio, un proprio sistema di condizionamento dell'aria, mentre le paratie sono sistemate in maniera pi\u00f9 efficace, non essendovi i condotti dell'aria tradizionali a fare da potenziali 'passaggi' per l'acqua, il fuoco e non meno mortale, il fumo.\ntutti i moduli hanno protezione NBC e possono contribuire ad isolare al meglio ogni parte della nave colpita in pieno da danni e incendi, restando operativi grazie ai generatori presenti, con doppie reti di alimentazione, sia a prua che a poppa. Essi sono ciascuno capace di fornire tutta l'energia elettrica necessaria, e i cavi di alimentazione sono presenti sotto la linea di galleggiamento, risalendo verticalmente per raggiungere i locali, cosa che riduce molto i danni eccetto che da esplosioni subacquee (ma se la chiglia venisse rotta, allora non vi sarebbe comunque scampo per la nave).\nIn termini di armamento il cannone Model 1968 da 100\u00a0mm, con la sua cadenza di 60 o se \u00e8 del tipo modernizzato, 80 colpi al minuto da 13\u00a0kg, \u00e8 una dotazione che regge bene il confronto con l'Mk 45 da 127\u00a0mm normalmente sistemato a bordo, con proiettili da 32\u00a0kg, ma solo 20 al minuto, troppo pochi per un efficace impiego contraereo.\nI CIWS sono solo 1, a poppa, molto meno che le navi turche, ma la posizione anteriore per un'altra arma potrebbe ospitarne un secondo, addirittura si era pensato di installarci un Seaguard da 25\u00a0mm che avrebbe dato alle De Gama la caratteristica unica di avere 2 diversi tipi di CIWS.\nIn termini di elettronica, essa \u00e8 prevalentemente olandese, e come sempre essa verte su radar di tiro, di scoperta aerea e navale, guerra elettronica ecc. ma vi \u00e8 un settore in cui esistono apparati portoghesi, quello delle comunicazioni radio, chiamato ICCS e sviluppato dalla Centrel, societ\u00e0 attiva dagli anni sessanta in tali settori e gi\u00e0 artefice di installazioni sulla marina portoghese. Pare che esso si sia dimostrato perfettamente all'altezza della situazione anche con le nuove Meko 200 PN.\nIn termini di comando e controllo, il sistema \u00e8 derivato dal SEWACO della Signaal olandese, ed \u00e8 un apparato multifunzione che coordina tutte le risorse, con lo scopo di avere un quadro aggiornato della situazione, rispondendo con le armi pi\u00f9 adatte ad ogni minaccia aerea e navale incontrata, con l'utilizzo ottimale delle risorse date dai vari sensori radar, IFF, sonar, ECM/ESM, comunicazioni (Link 11 e 14), sensori remoti dell'elicottero di bordo con datalink Signaal VESTA VC.\nElenco navi Classe:"}
{"id": "1437739", "revid": "124376721", "url": "https://it.wikipedia.org/wiki?curid=1437739", "title": "Century Vox", "text": "La Century Vox \u00e8 stata una etichetta discografica italiana attiva durante i primi anni 1990, che ha fortemente contribuito alla prima esplosione di interesse per l'hip hop italiano.\nStoria.\nNata nel 1991 come etichetta per la distribuzione di produzioni underground della scena bolognese, ha testimoniato con le sue pubblicazioni il fenomeno delle cosiddette posse che si fecero notare nei primi anni '90 soprattutto grazie alla bolognese Isola Posse All Stars. Per la Century Vox hanno pubblicato molti degli artisti hip hop italiani pi\u00f9 apprezzati, a partire appunto dalla hit \"Stop al panico\" dell'Isola Posse, andando poi ai celebri Sangue Misto, i Sa Razza, Speaker Dee Mo, i Sud Sound System, gli O.T.R., i Devastatin Posse, Papa Ricky ed altri.\nLa nascita concretizza le esperienze maturate in diversi luoghi di aggregazione giovanile a Bologna, come il circolo giovanile \"Riverside\" al quartiere Barca, il \"Soweto\" a Casteldebole, la Biennale 88 ed infine il centro sociale autogestito Isola del Kantiere (o Isola nel Kantiere). La necessit\u00e0 di esprimere nuovi valori della scena musicale italiana fu concretizzata da lavori di respiro nazionale come i brani \"Stop al Panico\" dell'Isola Posse e \"Fuecu\" del Sud Sound System, che ancora oggi spiccano per quella che fu l'intuizione di utilizzare la commistione tra la tecnica compositiva del \"Cut-Up\" e del campionamento e i contenuti di forte impegno sociale, utilizzando per comunicare il linguaggio del quotidiano e quindi anche il dialetto, rendendo accessibile a tutti la possibilit\u00e0 di esprimersi. \"Stop al Panico\" parlava del clima cittadino dopo la \"Strage del Pilastro\", mentre i lavori dei Sud Sound System ancora oggi portano il dialetto come forma espressiva preponderante.\nLa Century Vox, spinta dal successo delle posse di cui si prendono cura addirittura convegni universitari promossi dallo studioso Georges Lapassade, propose per la prima volta espressioni provenienti da spazi sociali autogestiti, considerati fino ad allora dei veri ghetti culturali, che da quel momento in avanti furono in grado di richiamare l'attenzione anche dei media.\nLa Century Vox ha partecipato alla trasmissione \"Avanzi\" ed ha curato la pubblicazione dell'album omonimo (1991). Un artista della Century come Papa Ricky fu raccontato dal regista Renato De Maria in un film di Rai 3 dedicato alla sua vita. Lo stesso anno (1992) tutta la Century partecip\u00f2 all'annuale edizione del festival di Santarcangelo di Romagna, i Sud Sound System vennero premiati come gruppo dell'anno al Festival di Recanati mentre lo stesso Papa Ricky parteciper\u00e0 nel 1993 alla colonna sonora del film di Gabriele Salvatores \"Sud\".\nL'ultimo suo lavoro conosciuto rimane uno dei cardini dell'hip hop italiano: \"SxM\" dei Sangue Misto. La Century Vox ha portato, in seguito, la propria esperienza all'interno del Link Project di Bologna, creando il laboratorio di produzione musicale \"Mixtophonico Lab\"."}
{"id": "1437745", "revid": "34928", "url": "https://it.wikipedia.org/wiki?curid=1437745", "title": "Bustrofedica", "text": ""}
{"id": "1437751", "revid": "33751", "url": "https://it.wikipedia.org/wiki?curid=1437751", "title": "Elite One", "text": "L'Elite one, nota dal 2007 come \"MTN Elite One\" per ragioni di sponsorizzazione, \u00e8 il massimo livello del campionato camerunese di calcio ed \u00e8 organizzato dalla Federazione calcistica del Camerun ogni anno dal 1961.\nSquadre.\nStagione 2021-2022."}
{"id": "1437753", "revid": "633110", "url": "https://it.wikipedia.org/wiki?curid=1437753", "title": "Classe Hydra (fregata)", "text": "Le fregate della classe Hydra della Polemik\u00f3 Naftik\u00f3 sono delle navi di progettazione tedesche del tipo MEKO 200. La costruzione di queste navi fu il terzo ordine per le MEKO 200 e venne fatto dalla Grecia nel finire della Guerra fredda. Gli Stati Uniti vennero in aiuto dei greci, finanziando gran parte dell'ordine fatto con questa classe di unit\u00e0 che erano destinate ad ammodernare massivamente la flotta di prima linea, oramai invecchiata essendo costituita, come la flotta turca, da vecchie unit\u00e0 ex-statunitensi.\nCostruzione.\nLe MEKO 200 HN vennero impostate rapidamente e le metodologie di costruzione utilizzate fecero s\u00ec che tra la firma dell'ordine per la prima nave, il 10 febbraio 1989, e l'entrata in servizio della prima unit\u00e0, avvenuta nel 1992, passarono appena tre anni. Le unit\u00e0 previste erano sei.\nLa prima unit\u00e0 venne costruita in Germania nel cantiere navale Blohm + Voss di Amburgo e, dopo la consegna, durante il trasferimento verso la Grecia, ebbe il problema di un incendio a bordo al largo di Portland in Inghilterra. Completate le riparazioni, la nave giunse a Salamina il 28 gennaio 1993.\nLe altre unit\u00e0 vennero costruite su licenza in Grecia e la loro realizzazione venne rallentata a causa di problemi finanziari e per tre unit\u00e0 venne completata alla fine degli anni novanta, mentre la costruzione di due navi venne cancellata, in conseguenza del fatto che il governo greco aveva acquisito otto fregate lanciamissili olandesi della Classe Kortenaer che con le due unit\u00e0 dello stesso tipo che la Grecia aveva acquisito dai cantieri olandesi, all'inizio degli anni ottanta hanno costituito una classe omogenea di unit\u00e0 navali.\nCaratteristiche.\nLa struttura di queste unit\u00e0 \u00e8 leggermente allungata rispetto a quelle portoghesi della Vasco da Gama, anche se la larghezza \u00e8 rimasta la stessa.\nRispetto alle unit\u00e0 portoghesi \u00e8 la forma della poppa, con le sovrastrutture pi\u00f9 larghe e le fiancate dello scafo che fanno fronte comune con quelle dell'hangar, salendo per un ponte pi\u00f9 in alto delle altre: questo dovrebbe dare la capacit\u00e0 di ospitare, come su altre MEKO 200, due elicotteri.\nL'apparato motore \u00e8 di tipo CODOG simile alle MEKO 200PN, con due motori diesel MTU (ma da 20 cilindri come sulle Yavuz e non 12 come sulle Vasco da Gama) e 2 turbine LM-2500. I due diesel MTU 20V 956TB 82, per la navigazione da crociera sviluppano complessivamente 10400hp, mentre le turbine a gas General Electric LM 2500 sviluppano una potenza di da 30.328hp ciascuna.\nL'armamento artiglieresco principale \u00e8 costituito da un cannone \u00e8 da 127\u00a0mm Mk. 45 antinave e antiaereo. Per la difesa antiaerea di punto due CIWS Vulcan Phalanx che per permettere di disporre di un hangar pi\u00f9 grande, per permettere l'imbarco di due elicotteri, non sono pi\u00f9 posizionati ai lati, ma sistemati uno a prua e uno sopra l'hangar, come nel caso delle navi portoghesi, che per\u00f2 montano solamente un CIWS.\nI lanciamissili sono gli Mk 48 a lancio verticale, per missili antiaerei a medio raggio Sea Sparrow; l'uso di lanciatori verticali rappresent\u00f2 un'innovazione rispetto agli altri tipi di fregate e fu una delle prime applicazioni di questa nuova generazione di lanciamissili. Probabilmente i due lanciamissili sono sistemati a poppa, ai lati dell'hangar, motivando la presenza delle fiancate rialzate, ma la ridotta esigenza di ingombro dei due lanciamissili ad otto celle verticali Mk 48 VLS non dovrebbe compromettere la possibilit\u00e0 di avere un hangar per due elicotteri, anche se bisogna tenere presente che i greci hanno deciso di imbarcare su queste unit\u00e0 gli elicotteri Aegean Seahawk, molto pi\u00f9 grandi dei Lynx o degli AB-212.\nL'armamento missilistico antinave \u00e8 costituito da otto missili antinave Harpoon, sistemati a mezza nave in due lanciamissili quadrupli.\nL'armamento silurante \u00e8 costituito da due lanciasiluri tripli Mk 32 da 324\u00a0mm per siluri leggeri antisommergibile del tipo Mk 46.\nNel 2007 la fregata \"Salamis\" \u00e8 stata sottoposta a lavori di ammodernamento con un nuovo radar di controllo del fuoco STIR per missili antiaerei a medio raggio RIM-162 ESSM e le prove di tiro vennero completate nell'agosto 2008. Analoghi lavori di ammodernamento sono previste per le altre tre unit\u00e0."}
{"id": "1437755", "revid": "79968", "url": "https://it.wikipedia.org/wiki?curid=1437755", "title": "Lamberto Pignotti", "text": "Fondatore con altri poeti, pittori, musicisti e studiosi del Gruppo '70 ha partecipato anche alla nascita del Gruppo '63.\nBiografia.\nNegli anni Quaranta ha iniziato la sperimentazione dell'arte verbo-visiva. Alla met\u00e0 degli anni cinquanta ha esordito nella saggistica, che sar\u00e0 sempre rivolta alla critica militante e all'attualit\u00e0 culturale. \nHa collaborato a \"Paese Sera\", \"La Nazione\", \"l'Unit\u00e0\", \"Rinascita\", a programmi culturali della Rai, oltre che a svariate riviste italiane e straniere. Negli anni sessanta si occupa delle intersezioni tra poesia sperimentale, arte visiva e mass media. Lamberto Pignotti, insieme a Eugenio Miccini, \u00e8 considerato uno dei padri della Poesia visiva italiana Nei primi anni Sessanta ha teorizzato le forme pionieristiche di poesia tecnologica e poesia visiva, di cui curer\u00e0 poi nel 1965 un'antologia. Nel 1963 ha dato vita con Miccini, Giuseppe Chiari e altri artisti e critici al Gruppo 70, partecipando pochi mesi dopo alla formazione del Gruppo 63.\nNel 1969 si \u00e8 trasferito a Roma: \u00e8 stato poi professore alla Facolt\u00e0 di Architettura di Firenze e successivamente al DAMS della Facolt\u00e0 di Lettere di Bologna.\nNel 2015 ha tenuto la doppia personale con Antonino Bove presso Il Gabbiano arte contemporanea di La Spezia.\nAttivit\u00e0 artistica.\nLa sua opera artistica procede rapportando segni e codici di diversa provenienza: linguistici, visivi, dell'udito, del gusto, dell'olfatto, del tatto, del comportamento, dello spettacolo: da tale attivit\u00e0 multimediale e sinestetica nascono, tra happening e performance, le \u201cPoesie e no\u201d, le \u201ccine-poesie\u201d, le cassette logo-musicali, i libri oggetto di plastica, le poesie da toccare, i \u201cchewing poems\u201d, i \"drink-poems\" e, naturalmente, le \u201cpoesie visive\u201d sotto forma di collage o di intervento su foto di cronaca, di moda, di pubblicit\u00e0, ecc.\nNell'uso della tecnica del collage, il poeta visivo rielabora, con efficaci effetti parodistici, la dimensione patinata delle riviste di moda e della pubblicit\u00e0, nell'intento di restituire alla comunicazione stessa la dimensione estetica negatale dalla societ\u00e0 consumistica. Non a caso la Poesia Visiva fa uso dell'ironia, del rovesciamento, e della riflessione metalinguistica per permettere la messa in questione della capacit\u00e0 comunicativa del linguaggio in modo strumentale e analitico. Di tutto ci\u00f2, Pignotti \u00e8 al tempo stesso artefice e lettore, protagonista e interprete, grazie all'apporto sinestetico che dona alle concettualizzazioni e alle tematiche proprie della poesia tecnologica e visiva. Lamberto Pignotti ha realizzato libri oggetto con vari materiali, performance usando frammenti di testi variamente combinati, anche con l'intervento del pubblico.\nDi Pignotti si sono occupati i critici Gillo Dorfles, Giulio Carlo Argan, Umberto Eco, Achille Bonito Oliva, Renato Barilli, Arturo Carlo Quintavalle. Negli anni Novanta si \u00e8 avvicinato al circuito dell'arte on line, partecipando con suoi lavori a vari eventi in Internet e performance nell'ambito di rassegne dei nuovi media.\nPubblicazioni.\nLamberto Pignotti ha pubblicato vari libri di poesia, narrativa, saggistica, antologie e poesia visiva, con editori quali Mondadori, Lerici, Einaudi, Marsilio, Guaraldi, Sampietro, Vallecchi, Carucci, Campanotto Editore (T\u00e8chne), \u201cIl Verri\u201d, \u201cL'Espresso\u201d, Florida, Empiria, Guida, Morra, \u201cFermenti\u201d, Dedalo, \u201cLe impronte degli uccelli\u201d, Laterza, Manni, \"Gli Ori\", Fondazione Berardelli. Fra le sue raccolte di poesia: Odissea (1954, 1994), Significare (1957), Elegia (1958), Come stanno le cose (1959), L'uomo di qualit\u00e0 (1961), Storia antica (1964), Nozione di uomo (1964), Una forma di lotta (1967), Parola per parola, diversamente (1975), Vedute (1981), Gran variet\u00e0 (1982), Questa storia o un'altra (1984), In principio (1986), Zone marginali (1991), Rond\u00f2 d'eccezione (1993), Poesia e no (1998), Altrove (1999), I seni di Frine (2000), In altro modo (2001), You are here (2002), Queste parole (2006), Degli amorosi incendii (2006), Eventi diversi (2006).\nMostre.\nFra le mostre personali pi\u00f9 recenti: FarsettiArte (con catalogo antologico curato da Enrico Mascelloni), Prato, 1996, Atelier Ducale, Mantova, 1999; Galleria \u201cDe Foscherari\u201d (con Giuseppe Chiari), Bologna, 1999; \u201cDi Stefano Arte\u201d (Con Giuseppe Chiari e Renato Ranaldi), Enna, 2000"}
{"id": "1437762", "revid": "767487", "url": "https://it.wikipedia.org/wiki?curid=1437762", "title": "L'inglese", "text": "L'inglese (\"The Limey\") \u00e8 un film del 1999 diretto da Steven Soderbergh.\n\u00c8 stato presentato fuori concorso al 52\u00ba Festival di Cannes.\nTrama.\nWilson, un criminale inglese, esce di prigione sulla parola dopo aver scontato nove anni per una rapina. Una volta uscito da Londra si reca a Los Angeles, per scoprire cosa \u00e8 successo alla figlia, morta in un incidente stradale, mentre lui si trovava in carcere. Per Wilson non si tratta di un semplice incidente, e cerca di trovare la verit\u00e0, cercando colui che ritiene responsabile, Terry Valentine, spietato produttore discografico, di cui la figlia \u00e8 stata l'amante."}
{"id": "1437763", "revid": "633110", "url": "https://it.wikipedia.org/wiki?curid=1437763", "title": "Classe ANZAC", "text": "Il pi\u00f9 grande contratto per le fregate MEKO 200 si \u00e8 avuto per il programma congiunto ANZAC Australia-Nuova Zelanda, sviluppato a partire dal 1989, per un totale di dieci navi, di cui otto per l'Australia e due per la Nuova Zelanda, che sono state consegnate entro il 2004. Le unit\u00e0 sono state tutte costruite in Australia negli stabilimenti Tenix di Williamstown presso Melbourne nello stato di Victoria.\nIl programma, molto costoso, il cui ammontare era di 5,8 miliardi di dollari, doveva essere seguito da un miglioramento delle capacit\u00e0 antiaeree con l'adozione di lanciamissili Mk 41 VLS e un radar speciale, come il modello SPY-1F ideato per le fregate ma appartenente alla famiglia di sistemi AEGIS. Gli studi del programma di aggiornamento, chiamato WIP sono stati per\u00f2 negativi, le dimensioni erano troppo ridotte, tanto che sarebbe stato necessario aggiungere anche una sezione di scafo aggiuntiva, ed inoltre i missili sistemabili a bordo sarebbero stati relativamente pochi, forse solo sedici, cos\u00ec tutta questa trasformazione ha finito per dimostrare solo i limiti che anche la moderna tecnologia elettronica miniaturizzata continua ad avere quando i requisiti sono tanto impegnativi.\nAlla tutto \u00e8 stato lasciato cadere e le fregate Meko 200 erano ancora nel 2002 sprovviste di lanciamissili antinave, antiaerei e CIWS e pertanto erano poco pi\u00f9 che pattugliatori marittimi con elicottero, cannone e poco altro. Tutti questi equipaggiamenti erano comunque previsti per aggiornamenti futuri, come il nuovo ESSM, che essendo considerabile sia come un \"Super Sparrow\" che come un mini-Standard SM-2 migliorer\u00e0 le capacit\u00e0 delle navi in termini di difesa aerea senza troppi compromessi per la piattaforma. In ogni caso, il fallimento del programma WIP ha seriamente compromesso i programmi di potenziamento della Marina australiana, lasciando in pratica alle sole fregate Perry i compiti di prima linea.\nDegno di nota l'apparato motore basato su due diesel e una sola turbina a gas, per una bassa velocit\u00e0 massima, ma ottima autonomia. D'altra parte, la maggior parte delle missioni operative della Marina militare australiana sono relative alla lotta antipirateria e antimmigrazione, per cui le MEKO non sono prive di qualit\u00e0, avendo una maggiore economia rispetto alle navi a turbina."}
{"id": "1437764", "revid": "71433", "url": "https://it.wikipedia.org/wiki?curid=1437764", "title": "The Limey", "text": ""}
{"id": "1437768", "revid": "767487", "url": "https://it.wikipedia.org/wiki?curid=1437768", "title": "Luna Sea", "text": "I Luna Sea (precedentemente conosciuti come Lunacy) sono un gruppo rock giapponese, originario della prefettura di Kanagawa fra i rappresentanti storici del visual kei.\nLa loro carriera, iniziata nel 1986, \u00e8 terminata nel 2000. Lo scioglimento \u00e8 avvenuto a causa del desiderio di ognuno dei componenti di dedicarsi alla propria carriera solista. Il 28 settembre 2007, dopo 7 anni di silenzio, i Luna Sea hanno ufficialmente annunciato la loro riunione in un concerto \"live\" chiamato \"God Bless You ~One Night D\u00e9j\u00e0vu~\", tenutosi il 24 dicembre 2007 al Tokyo Dome."}
{"id": "1437769", "revid": "92723", "url": "https://it.wikipedia.org/wiki?curid=1437769", "title": "Congregazione della Consulta", "text": ""}
{"id": "1437770", "revid": "1543377", "url": "https://it.wikipedia.org/wiki?curid=1437770", "title": "Aperture", "text": "Aperture era un programma per macOS presentato da Apple Inc a New York il 19 ottobre 2005, progettato per i fotografi professionisti cos\u00ec che potessero gestire, modificare, raccogliere in album virtuali le proprie fotografie.\nCon l'uscita dell'App \"Foto\" di OS X Yosemite, Aperture e iPhoto non sono pi\u00f9 disponibili sul Mac App Store e non vengono pi\u00f9 sviluppati ed aggiornati da Apple .\nCronologia delle versioni.\nVersione 3.0.\nCon la versione 3.0, Aperture porta numerosi cambiamenti a livello di funzioni. \u00c8 stato innanzitutto migliorato il processo d'importazione e sono state aggiunte ulteriori due funzioni per l'organizzazione delle proprie fotografie: Volti e Luoghi, funzioni gi\u00e0 presenti in iPhoto. Inoltre, \u00e8 stato migliorato l'aspetto delle regolazioni, che ora vengono ampliate per ritocchi sempre pi\u00f9 accurati: novit\u00e0 rilevante riguarda l'aggiunta di Quick Brushes (\"pennelli rapidi\") che permetto di selezionare l'area dell'immagine cui applicare la regolazione (tra cui alcune regolazioni particolari, come il timbro-clone e uno strumento di lisciatura della pelle) senza applicarla alla foto intera. Funzioni aggiuntive riguardano la gestione delle foto (parole chiave, etichette, funzione di ricerca avanzata...), dell'esportazione (fra cui esportazione verso MobileMe, Facebook, Flickr, o creazione di gallerie web in iWeb o creazione di Album fotografici, stampabili poi con il servizi stampe di Apple) e della creazione di ricordi digitali (presentazioni, con un metodo di funzionamento simile all'editing in iMovie, applicazione di montaggio video, album fotografici, biglietti...).\nVersione 3.1.\nNella versione 3.1 vengono migliorate le prestazioni, l'upload verso MobileMe, Facebook e Flickr, l'integrazione con l'iLife Media Browser e l'aggiornamento di Librerie precedenti con Aperture 3.\nVersione 3.2.\nAperture 3.2 aggiunge il supporto per iCloud e iOS 5, risolve problemi di stabilit\u00e0, prestazioni e compatibilit\u00e0.\nVersione 3.3.\nNuova libreria fotografica unificata sia per iPhoto (v9.3 o successivo) e Aperture; nessuna importazione/esportazione richiesta; Volti, luoghi, presentazioni, album e condivisioni web lavorano in entrambe le applicazioni. Aggiunto il supporto per video AVCHD. Aperture consente ora di utilizzare le anteprime generate dalla fotocamera per una pi\u00f9 veloce navigazione con i file RAW, immediatamente dopo l'importazione. Lo strumento highlights &amp; shadows \u00e8 stato aggiornato per fornire risultati di qualit\u00e0 superiore e lavorare con i dati della gamma estesa. Un nuovo pulsante Migliora Auto \u00e8 stato aggiunto al pannello Regolazioni. Lo strumento di bilanciamento del bianco ora include il tono della pelle e il grigio naturale per semplificare il bilanciamento del colore. Pulsante Auto \u00e8 stato aggiunto nello strumento Bilanciamento del bianco per il bilanciamento del colore in un solo clic. Il comando Imposta Desktop \u00e8 stato aggiunto al menu Condividi in modo da impostare lo sfondo del desktop all'interno di Aperture. Una nuova opzione manuale consente di trascinare e rilasciare i progetti per personalizzare l'ordinamento nella visualizzazione dei progetti. Una nuova preferenza permette di impostare la luminosit\u00e0 dello sfondo del browser a schermo intero. Facebook, Flickr, MobileMe e album vengono visualizzate come miniature nella finestra principale quando gli account sono selezionati nella lista di origine. Minori cambiamenti terminologici, tra cui \"Originale\" invece di \"Master\" e \"Info\" invece di \"Metadati\". L'elenco Sorgente comprende una nuova sezione \"Recenti\", mostrando l'Ultima importazione e i progetti visualizzati di recente. Raw Fine Tuning non viene pi\u00f9 visualizzato nel pannello Regolazioni per impostazione predefinita. Volti pu\u00f2 ora essere richiamato trascinandolo dal browser volti senza-nome alle istantanee esistenti sulla corkboard. La corkboard Volti ora include un menu che consente di impostare l'ordine delle istantanee del viso. Nuova ridisegnata source list e icone della barra degli strumenti in bianco e nero. Risolve problemi relativi a numerose prestazioni e stabilit\u00e0."}
{"id": "1437776", "revid": "1935652", "url": "https://it.wikipedia.org/wiki?curid=1437776", "title": "Sasso (Asiago)", "text": "Sasso (\"Stoan\" in cimbro) \u00e8 l'unica frazione del comune di Asiago, in provincia di Vicenza.\n\u00c8 costituita da undici contrade: Chiesa (la principale), Lobba, Mori, Grulli, Sprunch, Gianesoni, Colli, Cotti, Ecchelen, Ruggi e Caporai.\nGeografia fisica.\nA causa delle vicende storiche, il paese si trova in posizione marginale rispetto al resto del territorio comunale, occupandone l'estremit\u00e0 sudorientale al centro di uno stretto corridoio che si estende dal Col del Rosso sino alla confluenza della val del Sasso e della val Frenzela nella val Stagna. Il collegamento pi\u00f9 diretto con il capoluogo (14 km) \u00e8 quello attraverso la provinciale 72.\nStoria.\nIl toponimo Sasso \u00e8 chiaramente riferito alla natura del luogo.\n \u00c8 comunque certo che Sasso comincia ad avere una sua identit\u00e0 territoriale ed economica dopo l'apertura della Cal\u00e0 del Sasso, fatta costruire dal comune di Gallio sul finire del XIV secolo, durante il dominio di Gian Galeazzo Visconti.\n\u00c8 probabile che la nascita della localit\u00e0 sia stata favorita dal comune di Asiago, incoraggiando famiglie a trasferirvici, per creare un proprio corridoio verso la Cal\u00e0. Infatti, le prime abitazioni a Sasso sono attestate dal 1503, nello stesso periodo in cui venne risistemata la strada.\nTutta la zona \u00e8 stata pesantemente interessata dagli eventi della prima guerra mondiale, in particolare dopo la rotta di Caporetto quando, durante le battaglie dei Tre Monti, il fronte si attest\u00f2 proprio presso Sasso: tutti i paesi vennero distrutti e la popolazione costretta, ancora due anni prima, a seguito dell'Offensiva di Primavera, al profugato\nEconomia e tradizioni.\nL'economia silvo-pastorale era l'unica risorsa di questa localit\u00e0 altopianese, e molti abitanti di Sasso si specializzarono nel produrre carbone di legna col noto sistema del \u201cpoiato\u201d, era un \u201ccarburante\u201d molto pregiato e richiesto nelle citt\u00e0 della pianura veneta. \nMa gi\u00e0 nel 1800 con l'avvento di Napoleone Bonaparte ed i conseguenti problemi economici, molte famiglie dovettero emigrare in varie zone boschive d'Italia, arrivarono anche in Jugoslavia (Slovenia e Croazia) ed in Francia (Alsazia). \nIn seguito molte altre famiglie dovettero lasciare la loro terra per cercare lavoro, cosicch\u00e9 i Rossi, gli Stefani e i Ba\u00f9, i tre cognomi pi\u00f9 diffusi del Sasso, si trovano in tutto il mondo fino alla lontana Australia: Julian Stefani, ex senatore dello Stato dell'Australia Meridionale, \u00e8 originario di Sasso.\nCon la ripresa economica avutasi nell'ultimo dopoguerra e l'incremento del turismo, c'\u00e8 stato un aumento degli occupati. Molte sono le attivit\u00e0 artigianali e commerciali che sono nate, compresa l'attivit\u00e0 dell'estrazione del marmo.\nLa maggiore vivacit\u00e0 di Sasso si riscontra anche attraverso un gruppo di giovani, facenti parte della Societ\u00e0 Sportiva Sasso, che si impegna in varie attivit\u00e0, non solo sportive, per tenere viva la frazione. \nFra le attivit\u00e0 pi\u00f9 importanti, che impegnano anche il resto dei paesani, si ricorda la tradizionale \"Fiaccolata storica della Cal\u00e0 del Sasso\" annualmente organizzata in collaborazione con la parrocchia. \u00c8 una singolare escursione all'imbrunire lungo i 4.444 gradini della storica strada partendo al lume delle fiaccole da piazza San Marco, a Valstagna, per arrivare, dopo 700\u00a0m di dislivello, in piazza a Sasso. La fiaccolata vuole ricordare una storia d'amore del 1632 con un lieto fine. Anche le credenze popolari locali dicono che \"se due innamorati percorrono assieme la Cal\u00e0, mano nella mano, si ameranno per sempre\".\nMonumenti e luoghi d'interesse.\nChiesa parrocchiale.\nLa prima chiesa di Sasso, gi\u00e0 allora intitolata a sant'Antonio di Padova, fu innalzata verso la fine del Cinquecento dagli abitanti, a causa dell'eccessiva distanza dall'arcipretale di Asiago. Il primo vescovo di Padova a visitarla fu Marco Corner nel 1602, il quale vi concesse la celebrazione di una messa per conferire la comunione agli infermi. Durante la visita pastorale effettuata dal vescovo Gregorio Barbarigo nel 1687 si registr\u00f2 la presenza di un curato stabile che officiava le celebrazioni e insegnava la dottrina cristiana. All'inizio dell'Ottocento, su interessamento del parroco di Asiago, la chiesa pot\u00e9 conservare il Santissimo Sacramento ed ebbe un proprio fonte battesimale. Il 16 aprile 1951 furono accolte le richieste degli abitanti e Sasso fu elevata da curazia a parrocchia, smembrandone il territorio da Lusiana e Asiago.\nSappiamo che l'edificio era stato da poco ricostruito quando il vescovo Gianfrancesco Barbarigo lo visit\u00f2 nel 1723. Vent'anni pi\u00f9 tardi il successore Carlo Rezzonico constat\u00f2 l'esistenza del campanile e della sacrestia e concesse l'apertura di un cimitero. L'attuale costruzione, in stile neogotico, fu innalzata tra il 1902 e il 1906. Danneggiata durante la grande guerra, fu restaurata in seguito alla visita pastorale del 1952. Il campanile fu inaugurato nel 1958.\nDa citare, all'interno, lo sportello del tabernacolo in lamina di ottone e argento sbalzato di Luciano Bartoli (1955), il confessionale ligneo neogotico di Pietro Dalla Vecchia (1929) e le stazioni della Via Crucis in gesso dipinto (1925-1935).\nCal\u00e0 del Sasso.\nSi tratta di una ripida scalinata in pietra, realizzata verso la fine del Trecento dal comune di Gallio allo scopo di creare un collegamento con il canale di Brenta che evitasse il transito per Foza, dove erano stati imposti dei dazi. Costituita da 4444 gradini in pietra calcarea grigia, affiancati da una cunetta per far scivolare il legname, scende attraverso i boschi della val del Sasso sino alla chiesa di Valstagna, posta sulla riva destra del Brenta.\nGravemente danneggiata durante l'alluvione del 1966, negli anni 2000 \u00e8 stata oggetto di un profondo restauro. \u00c8 tuttora completamente percorribile seguendo il segnavia 778 che dalla localit\u00e0 Lebo di Valstagna, in corrispondenza del secondo tornante della provinciale per Foza, sbocca nella strada delle Scausse da cui si pu\u00f2 rapidamente raggiungere contr\u00e0 Chiesa di Sasso.\nMonumento a Sarfatti.\nLocalizzato sul Col d'Ecchele,fu fatto erigere dalla madre Margherita Sarfatti nel 1935 per ricordare il figlio Roberto, caporale del 6\u00ba Reggimento alpini caduto, nemmeno diciassettenne, durante le battaglie dei Tre Monti. Sarfatti \u00e8 l'unico minorenne insignito della medaglia d'oro al valor militare.\nL'opera fu progettata dell'architetto comasco Giuseppe Terragni.\nMuseo dei Tre Monti.\nCustodisce residuati bellici risalenti alla prima guerra mondiale e in particolare alle battaglie dei Tre Monti, con una sezione italiana, una francese ed una austriaca."}
{"id": "1437780", "revid": "125469889", "url": "https://it.wikipedia.org/wiki?curid=1437780", "title": "Angelo Serio", "text": "Biografia.\nRegista, attore e sceneggiatore Italiano, Angelo Serio si \u00e8 fin da giovanissimo occupato di teatro per poi diplomarsi presso l'Accademia d'Arte Drammatica del Teatro Bellini di Napoli.\nDopo esperienze con, tra gli altri, il Living Theatre e gli artisti acrobati del Mummeshanz), nel 1992 fonda a Napoli la compagnia \u201cTheatre de Poche\u201d e dirige o recita, con questo gruppo, in allestimenti tratti da Schisgal, Ionesco, Schinzler, Lorca, Cechov, Pinter, Tardieu. Contemporaneamente lavora per Mariano Rigillo, Lina Sastri e Mico Galdieri.\nNel 1993 esordisce nella regia cinematografica con il corto Rara Mens (segnalato al Fano International Film Festival nel 1994. \nNel 1995 dirige il corto Operazione Mergellina (sceneggiato insieme al drammaturgo premio IDI Francesco Silvestri) in concorso ad Anteprima-Bellaria '96.\nNeamoenia, il suo cortometraggio successivo \u00e8 del 1996 e viene presentato in concorso al 14\u00ba Festival Internazionale Cinema Giovani di Torino e al 3\u00b0 Antalya Golden Orange International Short Film (Turchia).\nLo stesso anno Serio realizza Annibale Ruccello Cut-Up in omaggio al noto drammaturgo napoletano. Il documentario \u00e8 in concorso al 12\u00b0 Riccione TTVV e viene invitato poi alla 4\u00aa edizione di CortoCircuito-Napoli (1997) e alla sesta edizione di Arcipelago di Roma (1998).\nDel 2000 \u00e8 invece il corto Rosa Rosae... che ottiene una menzione speciale al 3\u00b0 LAIFA - Los Angeles Italian Film Festival Award (USA) e che sar\u00e0 al DIFF 2001 - New Delhi International Film Festival (India).\nNel 2001 scrive (con Rosario Gallone) e dirige ISA 9000, docu-fiction su e con Isa Danieli. Il film partecipa a numerosi festival italiani(Riccione TTV 2002 - concorso, Maremma Doc Festival 2002 - concorso, evento speciale al Bellaria Film Festival 2003) e successivamente viene presentato in pi\u00f9 occasioni negli USA. Su invito di Anna Strasberg, Serio proietta il lavoro al Marilyn Monroe Theatre presso il Lee Strasberg Theatre Institute di Los Angeles ed in seguito ISA 9000 \u00e8 proiettato anche presso gli Istituti Italiani di Cultura di Los Angeles e San Francisco ed all'Universit\u00e0 della California UCSD, che, nel 2005 l'acquisisce nel proprio archivio audiovisivo.\nDel 2005 \u00e8 Tempus Fugit, ancora una volta con Isa Danieli, presentato in concorso al 42\u00b0 Antalya Film Festival, al 18\u00ba Festival Internazionale del Cortometraggio di Istanbul (Turchia) e al 9\u00b0 Stockholm Italian Film Festival.\nIl documentario Co'stell'azioni - Inside Enzo Moscato's theatre (2005) con installazioni di Mimmo Paladino, \u00e8 stato proiettato per la prima volta all'Istituto Italiano di Cultura di New York, nell'ambito di 41\u00ba Parallelo Naples Film Festival (2005).\nAngelo Serio \u00e8 un noto sostenitore di Stevie Wonder e Michael Jackson."}
{"id": "1437788", "revid": "108107", "url": "https://it.wikipedia.org/wiki?curid=1437788", "title": "Carlos Felipe Ximenes Belo", "text": ""}
{"id": "1437798", "revid": "69794", "url": "https://it.wikipedia.org/wiki?curid=1437798", "title": "Angela Petrelli", "text": "Angela Petrelli \u00e8 un personaggio della serie televisiva \"Heroes\", interpretato da Cristine Rose e doppiata da Lorenza Biella.\nPetrelli \u00e8 il cognome acquisito dal marito, Arthur Petrelli, con cui ha avuto due figli: Nathan e Peter. Il suo cognome da nubile era Shaw.\nBiografia.\nPrima stagione - Volume uno: Genesi.\nVedova di Arthur Petrelli e madre di Peter e Nathan, la signora Petrelli \u00e8 presentata come una donna forte e consapevole delle proprie azioni che si impegna molto nella campagna elettorale del figlio maggiore, Nathan, candidato al Congresso. Facendo questo mette spesso da parte l'altro figlio, Peter, considerato da lei debole e poco meritevole di fiducia. Ben presto si scoprir\u00e0 che Angela \u00e8 a conoscenza di molti segreti tra cui l'esistenza di Claire, sua nipote, figlia illegittima di Nathan, affidata all'insaputa di quest'ultimo a Noah Bennet. Si scopre anche essere amica di Charles Deveaux, padre di Simone, e di Daniel Linderman, l'uomo che vuole fare esplodere New York, di cui sembra condividere i piani.\nSeconda stagione - Volume due: Generazioni.\nAll'inizio della seconda stagione si scopre che Angela Petrelli faceva parte in passato, insieme al marito, dell'Impresa di cui era stata la fondatrice insieme ad altri soggetti avanzati. Dopo l'uccisione di Kaito Nakamura comprende che Adam Monroe vuole uccidere anche lei per vendetta, e quando la polizia si fa insistentente anche nei suoi confronti nelle indagini decide di costituirsi dichiarandosi colpevole dell'assassinio con l'intento di far cessare al pi\u00f9 presto l'attivit\u00e0 della polizia. Matt Parkman ed il figlio Nathan per\u00f2 scoprono la sua innocenza e decidono di aiutarla, scagionandola e mettendosi sulle tracce del vero assassino.\nTerza stagione.\nVolume tre: Criminali.\nDopo la morte di Bob Bishop, Angela assume il comando della Compagnia e dice a Sylar di essere sua madre. Tuttavia, negli ultimi episodi, Sylar acquisir\u00e0 il potere di percepire le bugie e capir\u00e0 che Angela gli ha mentito per manipolarlo. Quando Sylar minaccia di uccidere la donna, questa per salvarsi gli rivela di essere a conoscenza dell'identit\u00e0 dei suoi reali genitori. Quando la sede della Primatech prende fuoco, Angela assiste assieme a Claire e a Noah. In seguito decider\u00e0 di smantellare completamente l'Impresa.\nVolume quattro: Fuggitivi.\nQuando Nathan, con l'aiuto del governo, inizia a catturare i soggetti avanzati per rinchiuderli, Angela \u00e8 una delle poche ad approvare il programma. All'inizio ella infatti sembra stare dalla parte del figlio, ma pi\u00f9 tardi si scopre una cospirazione da lei operata con l'ausilio di Noah Bennet. Questi lavora nel programma, ed \u00e8 il suo informatore. In pi\u00f9 di un'occasione Angela e Bennet s'incontrano segretamente, e lei gli impartisce utili consigli per avvicinare Danko, l'agente scelto del governo posto a capo del programma.\nQuando Danko scopre i poteri di Nathan, la posizione di Angela diventa precaria, ed ella si ritrova costretta a fuggire. Chiede dapprima aiuto ad un'amica, ricevendo un po' di soldi. Braccata, viene portata in salvo da Peter. I due si recano in una chiesa dove la donna cerca di dormire. Ella rivela al figlio che da giovane era stata una sognatrice, come lui, e che avrebbe voluto diventare un'insegnante. Dopo che si manifestarono i suoi poteri, Angela prov\u00f2 ad allarmare la gente, ma nessuno le credeva. Allora inizi\u00f2 ad usare mezzi quali le menzogne, la manipolazione e il tradimento. Infine, Angela riesce a prendere sonno. Dice a Peter di sapere cosa fare: intende riunire la famiglia e andare a trovare sua sorella, Alice.\nLa troviamo poco dopo in compagnia di Peter, Nathan, Claire e Noah in una localit\u00e0 chiamata Coyote Sand.\nLa donna riveler\u00e0 ai figli le origini dell'Impresa e manifester\u00e0 l'idea di volerne creare una nuova trovando il loro appoggio.\nQuando nella battaglia finale con Sylar il figlio Nathan trova la morte, lei seppur dispiaciuta convince Matt Parkman a fare il lavaggio del cervello a Sylar convincendolo di essere Nathan. Il motivo di tale gesto \u00e8 poter tenere sotto controllo le mosse del governo. Gli unici a sapere della sostituzione, a parte lei, sono Noah Bennet e Matt Parkman.\nQuarta stagione - Volume cinque: Redenzione.\nAngela \u00e8 terrorizzata dalla possibilit\u00e0 che Sylar riacquisti la sua vera identit\u00e0 e si rivolge a Matt, che per\u00f2 rifiuta di aiutarla. Quando Sylar riprender\u00e0 il possesso del suo corpo, lei seppur angosciata sar\u00e0 pi\u00f9 realista del figlio Peter e capir\u00e0 che per Nathan non c'\u00e8 pi\u00f9 speranza.\nHeroes Reborn.\nAngela e Hiro Nakamura (una sua versione venuta dal futuro) si prenderanno cura dei figli di Claire, la quale \u00e8 morta mettendoli al mondo, due gemelli (Tommy e Malina); Hiro porter\u00e0 indietro nel tempo se stesso, insieme a Angela, Tommy e Malina, nel 1999, per tenerli al sicuro dalla Renautas, un'impresa che vuole impedire ai piccoli di realizzare il destino che Angela ha profetizzato tramite un sogno, secondo cui Tommy e Malina salveranno il mondo dalla tempesta solare che spazzer\u00e0 via l'umanit\u00e0. Angela crescer\u00e0 Malina, mentre Hiro si prende cura di Tommy, i due ormai adolescenti uniscono i loro poteri per fermare la tempesta solare, ma senza successo, infatti Angela aveva compreso che i suoi pro-nipoti non potevano combinare la loro forza perch\u00e9 serviva un terzo elemento, un catalizzatore, un altro individuo che per\u00f2 morir\u00e0 nel processo, infatti nel sogno Angela aveva visto una terza persona che faceva da tramite tra Tommy e Malina, ovvero Noah; quest'ultimo tenendo per mano Malina e Tommy salva il mondo usando la loro forza, come aveva predetto Angela.\nPoteri e abilit\u00e0.\nIl potere di Angela \u00e8 quello di poter vedere il futuro attraverso sogni e visioni che si attivano inconsciamente. Peter Petrelli, grazie a questo potere che non sa di possedere, riesce a vedere l'incidente di Nathan precedente alla prima stagione."}
{"id": "1437804", "revid": "38120", "url": "https://it.wikipedia.org/wiki?curid=1437804", "title": "Altair (Assassin's Creed)", "text": ""}
{"id": "1437805", "revid": "767487", "url": "https://it.wikipedia.org/wiki?curid=1437805", "title": "Comitato scientifico delle Nazioni Unite per lo studio degli effetti delle radiazioni ionizzanti", "text": "L'UNSCEAR (\"United Nations Scientific Committee on the Effects of Atomic Radiation\", Comitato scientifico delle Nazioni Unite per lo studio degli effetti delle radiazioni ionizzanti) \u00e8 un'istituzione delle Nazioni Unite fondata il 3 dicembre 1955 con la risoluzione 913(X) dell'Assemblea generale delle Nazioni Unite. Il suo scopo \u00e8 di determinare il livello e gli effetti dell'esposizione alle radiazioni ionizzanti e di fornire un rapporto all'assemblea generale dell'ONU. I dati e le pubblicazioni dell'UNSCEAR sono considerati sorgenti autorevoli di informazione da governi di tutto il mondo e organizzazioni internazionali, e sono usati come basi scientifiche per la valutazione del rischio dovuto alle radiazioni e per mettere in atto misure di protezione.\nL'organizzazione.\nI membri del comitato sono scienziati designati da 21 stati. L'UNSCEAR tiene incontri formali annualmente e sottomette un rapporto all'Assemblea Generale dell'ONU.\nL'UNSCEAR pubblica anche rapporti su le \"Sorgenti ed effetti delle radiazioni ionizzanti\". Le pubblicazioni, per un totale di 15 fino al 2001, sono tutti disponibili pubblicamente sul sito web dell'UNSCEAR .\nL'organizzazione dispone di una piccola segreteria a Vienna che \u00e8 funzionalmente legata all'UNEP.\nIl programma di lavoro dell'UNSCEAR \u00e8 approvato dall'Assemblea generale delle Nazioni Unite e si estende tipicamente su un periodo di 4-5 anni. La segreteria raccoglie dati rilevanti posti all'attenzione da stati membri delle Nazioni Unite, organizzazioni internazionali e organizzazioni non governative, e impegna specialisti nell'analisi di quei dati, lo studio della rilevante letteratura scientifica e la produzione di rapporti scientifici. La segreteria sottomette i rapporti scientifici alla discussione e allo scrutinio della sessione annuale dell'UNSCEAR. Alla fine di ogni ciclo, i rapporti approvati sono pubblicati."}
{"id": "1437815", "revid": "729019", "url": "https://it.wikipedia.org/wiki?curid=1437815", "title": "CASA 2.111", "text": "Il CASA 2.111 \"Pedro\" era un bombardiere bimotore costruito dall'azienda aeronautica spagnola Construcciones Aeron\u00e1uticas S.A. su licenza della tedesca Ernst Heinkel Flugzeugwerke AG.\nSostanzialmente replica dell'Heinkel He 111 H-16, venne prodotto in varie versioni fino al 1956.\nLa particolarit\u00e0 di questo modello \u00e8 legata all'ironia che ha costretto, a causa dell'impossibilit\u00e0 di reperimento parti di ricambio per i suoi motori originali Junkers Jumo 211, a sostituirli con i Rolls-Royce Merlin, i quali avevano equipaggiato molti dei diretti avversari della Royal Air Force (RAF) contro il modello tedesco in forza alla Luftwaffe nel corso della seconda guerra mondiale.\nStoria del progetto.\nAlla fine della guerra civile spagnola ci si rese conto che era necessario integrare e migliorare la flotta dell'Ej\u00e9rcito del Aire. Al governo spagnolo erano stati ceduti numerosi velivoli provenienti dalla tedesca Legione Condor e dall'italiana Aviazione Legionaria, tra i quali figuravano i bombardieri/ricognitori Heinkel He 111 B che oramai sentivano il peso del tempo, superati da una loro successiva versione pi\u00f9 prestante, la He 111 D.\nFu cos\u00ec che viene chiesta la possibilit\u00e0 al governo tedesco di produrre in loco gli He 111 H-16, la versione pi\u00f9 moderna, dotata dei motori Junkers Jumo 211, concessa la quale si inizi\u00f2 la produzione di 200 esemplari da parte della Construcciones Aeron\u00e1uticas S.A. di Siviglia che assunsero la nuova denominazione di CASA 2.111.\nLa maggior qualit\u00e0 in combattimento di questi velivoli era la velocit\u00e0 massima, che permetteva di superare ancora una buona parte dei caccia del periodo, ma seguito degli esiti sfavorevoli alla Luftwaffe durante la Battaglia d'Inghilterra si pens\u00f2 ad aggiornare gli He 111 in dotazione, sia nell'armamento difensivo che nella maggiore blindatura. Questo per\u00f2 provoc\u00f2 un aumento di peso a vuoto degli He 111, venendo meno alle doti di velocit\u00e0 che ne determinavano la operativit\u00e0, che si decise di ovviare richiedendo una fornitura delle versioni degli Jumo 211 pi\u00f9 potenti.\nGi\u00e0 verso la fine della seconda guerra mondiale l'industria bellica tedesca era completamente assorbita dalla fornitura dei propri velivoli da combattimento. Questo comport\u00f2 una sempre minore disponibilit\u00e0 di pezzi di ricambio per la manutenzione dei 2.111 fino alla definitiva mancanza. La fine della guerra determin\u00f2 anche la fine della produzione dei motori tedeschi per cui era necessario trovare una soluzione alternativa che permettesse di mantenere operative delle macchine ancora perfettamente in grado di operare nei compiti originariamente a loro assegnate. La sovrabbondante disponibilit\u00e0 di motori e ricambi fece cadere la scelta sui britannici Rolls-Royce Merlin 500 che da quel momento sostituirono definitivamente i motori tedeschi fino alla fine della loro produzione.\nIl CASA 2.111 nei media.\nData la notevole somiglianza agli Heinkel He 111 ed alla quantit\u00e0 di velivoli sopravvissuti perch\u00e9 non coinvolti direttamente in azioni belliche, i 2.111 sono stati utilizzati per \"impersonare\", dotati di livrea della Luftwaffe, i bombardieri tedeschi nei film di guerra che rievocano la seconda guerra mondiale."}
{"id": "1437821", "revid": "12186060", "url": "https://it.wikipedia.org/wiki?curid=1437821", "title": "Chenia", "text": ""}
{"id": "1437824", "revid": "1573940", "url": "https://it.wikipedia.org/wiki?curid=1437824", "title": "Maximilian Hecker", "text": "Dopo un'esperienza da batterista in un piccolo gruppo tedesco, le sue demo attrassero l'attenzione della Kitty-Yo Records, che produsse l'album di debutto \"Infinite Love Songs\" nel 2001. \u00c8 stato quindi protagonista di numerosi tour europei e ha pubblicato diversi album. Tra i pi\u00f9 recenti, \"One Day\", pubblicato alla fine del 2008 in Taiwan, Cina, Hong Kong, Singapore, Sud Corea, Malesia, e nel marzo del 2009 per il mercato europeo.\nNell'aprile 2010, ad un anno dall'uscita di \"One Day\", Hecker torna con un nuovo album, \"I Am Nothing But Emotion, No Human Being, No Son, Never Again Son\"."}
{"id": "1437825", "revid": "1563111", "url": "https://it.wikipedia.org/wiki?curid=1437825", "title": "Buddha Bar", "text": "Buddha Bar \u00e8 una catena di bar, ristoranti e alberghi fondata originariamente a Parigi nel 1996 dal ristoratore franco-rumeno Raymond Vi\u0219an e dal DJ e disegnatore d'interni franco-algerino Claude Challe.\nIl locale divenne un luogo di riferimento per gli \"yuppie\", con una clientela fatta anche di turisti danarosi in visita nella citt\u00e0, generando da l\u00ec in poi un certo numero di imitatori. La notoriet\u00e0 del locale fu poi legata alle scelte musicali del DJ, eclettico e spesso avanguardista. Nacquero gli album \"compilation\" intitolati appunto \"Buddha Bar\", che divennero popolari proponendo generi che andavano dalla \"lounge\" alla \"chill-out\" alla \"world music\". Fu poi fondata la \"George V Records\" che \"si fece un nome con i suoi CD di musica \"lounge zen\", rimanendo un caso di successo, soprattutto con i turisti\".\nStoria e tematiche.\nIl bar appare inserito in un ambiente che ricalca lo stile dei templi asiatici: accoglie al centro dell'atrio una statua dorata di Buddha. La cucina propone men\u00f9 prevalentemente asiatici, presentando vari piatti vietnamiti e thailandesi, oltre a un menu giapponese al \"sushi bar\".\nNegli anni sono state inaugurate altre sedi Buddha Bar in diversi paesi del mondo: Madrid (Spagna), Beirut (Libano), Dubai (Emirati Arabi), New York e Las Vegas (Stati Uniti), Stoccolma (Svezia), Il Cairo e Sharm el-Sheikh (Egitto), Amman (Giordania), Lisbona (Portogallo), Londra (Gran Bretagna), San Paolo (Brasile), Monte Carlo (Principato di Monaco), Marrakech (Marocco), Budapest (Ungheria).\nEredit\u00e0 musicale.\nPrecursore del fenomeno musicale parigino \u00e8 considerato lo spagnolo \"Caf\u00e9 del Mar\", con una lunga serie di compilation musicali ispirate ai tramonti di Ibiza.\nSull'onda del successo di \"Caf\u00e9 del Mar\" e di \"Buddha Bar\", sono state pubblicate successivamente numerose compilation che ripropongono sonorit\u00e0 chillout, lounge ed ethno beat: \"Siddharta\" (di Ravin), \"Nirvana Lounge\", \"Karma Lounge\", \"Barrio Latino\", \"Hotel Costes\", \"Barlotti\", \"Chillout in Paris\", \"The Putumayo Lounge Series\", \"Caf\u00e9 Solaire\", \"Bargrooves\" e molte altre.\nLe compilation.\nIl ristorante divenne noto internazionalmente per la pubblicazione di una serie di compilation musicali che raccolgono brani di musica lounge, chillout, ethno beat e a volte dance. Successivamente, la serie \u00e8 stata pubblicata con la partecipazione di diversi produttori e deejay, come Ravin, David Visan e Sam Popat.\nOgni compilation, sulla quale \u00e8 presente l'immagine della statua di un Buddha meditante, consiste in un cofanetto contenente due CD audio di diversa natura: il primo \u00e8 caratterizzato da sonorit\u00e0 soft e contemplative; il secondo, da un ritmo pi\u00f9 caldo e incalzante.\nGli album si presentano come una fusione di generi, nelle raccolte si alternano artisti con brani dalle sonorit\u00e0 di bossa nova o nuevo tango, nu jazz o asian underground, ritmi cubani e sonorit\u00e0 \"chilling\", percussioni arabe e deep house, il tutto rivisitato in chiave elettronica e downtempo.\nIn un'intervista lo stesso Claude Challe ha dichiarato di essere consapevole che il prodotto Buddha Bar sia rivolto ad un pubblico appartenente, o certamente affascinato, dal mondo del \"jet-set\".\nSono 2 milioni le copie di compilation \"Buddha Bar\" vendute nel mondo \u2013 di cui solo in Italia.\nLa fama delle compilation \u00e8 probabilmente dovuta ad un interesse crescente del pubblico nei confronti di sonorit\u00e0 di frontiera provenienti da vari paesi riscontrato dall'incremento di vendite di CD audio nel settore World Music, ma anche alle numerose attivit\u00e0 e iniziative legate alla spinta commerciale.\nNel 2001, la rivista \"Billboard\" ha inserito la compilation nella \"Top ten\" degli eventi musicali dell'anno, affermando che gli album del Buddha Bar sono \"uno dei migliori esperimenti musicali creati in Francia negli ultimi anni\".\nDiscografia.\n\"Buddha Bar I\" (1999).\nMissato da Claude Challe\n\"Buddha Bar II\" (2000).\nMissato da Claude Challe\n\"Buddha Bar III\" (2001).\nMissato da DJ Ravin\n\"Buddha Bar IV\" (2002).\nMissato da David Visan\n\"Buddha Bar V\" (2003).\nMissato da David Visan\n\"Buddha Bar VI\" (2004).\nMissato da DJ Ravin\n\"Buddha Bar VII\" (2005).\nMissato da DJ Ravin e David Visan\n\"Buddha Bar VIII\" (2006).\nMissato da Sam Popat\n\"Buddha Bar IX\" (2007).\nMissato da DJ Ravin\n\"Buddha Bar X\" (2008).\nMissato da DJ Ravin\n\"Buddha Bar XI\" (2009).\nMissato da DJ Ravin\n\"Buddha Bar XII\" (2010).\nMissato da DJ Ravin\n\"Buddha Bar XIII\" (2011).\nMissato da DJ Ravin e David Visan\n\"Buddha Bar XIV\" (2012).\nMissato da DJ Ravin\n\"Buddha Bar XV\" (2013).\nMissato da DJ Ravin\n\"Buddha Bar XVI\" (2014).\nMissato da DJ Ravin\n\"Buddha Bar XVII\" (2015).\nMissato da DJ Ravin\n\"Buddha Bar XVIII\" (2016).\nMissato da DJ Ravin e Sam Popat"}
{"id": "1437826", "revid": "1745361", "url": "https://it.wikipedia.org/wiki?curid=1437826", "title": "Induziomaro", "text": "Storia.\nNel 54 a.C. Cesare torn\u00f2 in Italia per ottemperare alle sue funzioni di proconsole nella Gallia Cisalpina e poi si rec\u00f2 nell'Illirico perch\u00e9 gli era stato riferito che i Pirusti sconfinavano nel territorio romano. Alla sola notizia che Cesare stava arruolando truppe e le stava concentrando in un luogo stabilito, i Pirusti gli inviarono ambasciatori per trovare un accordo col generale romano. Cesare, preso atto delle loro giustificazioni, si fece consegnare ostaggi e dichiar\u00f2 loro di essere pronto a muovere guerra se non avessero ottemperato agli obblighi. \nA questo punto torn\u00f2 in Gallia presso l'esercito. Appena giunto, ispezion\u00f2 tutti i quartieri d'inverno e le navi da guerra. Impart\u00ec quindi le istruzioni e ordin\u00f2 alle truppe di concentrarsi a Porto Izio (forse Boulogne), da dove sapeva che il passaggio in Britannia era pi\u00f9 conveniente, una traversata di circa trenta miglia dal continente. Lasciato l\u00ec il presidio che gli sembrava sufficiente, part\u00ec con quattro legioni e ottocento cavalieri per il paese dei Treveri, popolo che non partecipava alle assemblee e non obbediva agli ordini, e, si diceva, sollecitava l'intervento dei Germani transrenani. I Treveri possedevano una cavalleria che era la migliore di tutta la Gallia e una numerosa fanteria. Due erano gli uomini che a quel tempo si contendevano la supremazia su questo popolo: Induziomaro e Cingetorige. Quest'ultimo, appena seppe dell'arrivo di Cesare con le legioni, si rec\u00f2 da lui confermando la fedelt\u00e0, sua e dei suoi, agli impegni presi con il popolo romano e l'intenzione di non tradire l'amicizia. Induziomaro, invece, decise di raccogliere truppe, di far nascondere nella foresta delle Ardenne coloro che non potevano combattere e di prepararsi alla guerra. Ma dopo che numerosi capi dei Treveri, indotti dal prestigio di Cingetorige e spaventati dall'arrivo dell'esercito romano, si erano presentati a Cesare con richieste a titolo personale, dato che non potevano decidere per l'intero popolo, Induziomaro, temendo una generale defezione, mand\u00f2 ambasciatori a Cesare per spiegargli che egli non si era presentato perch\u00e9 non aveva voluto lasciare il suo popolo, per meglio garantire la fedelt\u00e0 della nazione e impedire che la plebe, approfittando dell'assenza di tutta la nobilt\u00e0, per imprudenza, venisse meno agli impegni assunti. In questo modo il popolo era sotto controllo e, se Cesare lo avesse permesso, egli sarebbe venuto all'accampamento e avrebbe affidato a lui se stesso e il proprio popolo.\nSebbene fosse consapevole che queste parole non erano vere, Cesare, per non essere costretto a passare l'estate nel paese dei Treveri, mentre tutto era gi\u00e0 pronto per la spedizione in Britannia, ordin\u00f2 a Induziomaro di presentarsi a lui con duecento ostaggi. Quando questi (tra cui lo stesso figlio di Induziomaro) gli furono consegnati, Cesare rassicur\u00f2 il capo dei Treveri, esortandolo a mantener fede agli impegni presi. E comunque, convocati i capi di questo popolo, li fece mettere d'accordo a uno a uno con Cingetorige, sia per ricompensarlo, sia perch\u00e9 riteneva importante favorire presso i Treveri la presa di potere di un uomo ben disposto verso Roma. Induziomaro accett\u00f2 male questa riduzione della sua influenza, ragion per cui il suo risentimento verso i Romani e Cesare crebbe. \nA questo punto Cesare torn\u00f2 a Porto Izio e salp\u00f2 per la sua seconda spedizione in Britannia. Una volta tornato in Gallia, nella seconda parte del 54 e nel 53 a.C. Cesare si trov\u00f2 di fronte a una nuova rivolta, guidata da Ambiorige e Catuvolco del popolo degli Eburoni, che erano stati sobillati proprio da Induziomaro. E proprio costui, conscio del prestigio che si era guadagnato presso molti popoli e convinto che avrebbe trovato facilmente truppe di volontari se fosse uscito dal suo territorio, convoc\u00f2 l'assemblea armata dei Treveri, in cui dichiar\u00f2 nemico pubblico Cingetorige, confiscandone i beni. Dichiar\u00f2 poi davanti all'assemblea di essere stato chiamato dai Senoni, dai Carnuti e da altri popoli della Gallia, e che quindi si sarebbe diretto verso di loro, passando attraverso il territorio dei Remi, devastandolo, ma che prima avrebbe dato l'assalto all'accampamento del legato di Cesare Tito Labieno, che era per\u00f2 ben difeso e ben fortificato, e si trovava in una buona posizione strategica. Informato da Cingetorige e dai suoi parenti del discorso tenuto da Induziomaro, Labieno invi\u00f2 messaggi ai popoli confinanti e richiam\u00f2 da ogni parte truppe di cavalleria, ordinando il giorno in cui avrebbero dovuto puntualmente presentarsi. Nel frattempo, quasi ogni giorno Induziomaro si aggirava con la cavalleria presso l'accampamento romano per studiarne la posizione, per venire a colloquio e per incutere timore. I cavalieri bersagliavano il campo con proiettili dentro e Labieno dovette trattenere le truppe al coperto, cercando di dare l'impressione che fossero intimoriti dai ribelli.\nMentre Induziomaro continuava ad avvicinarsi al campo, Labieno fece entrare di nascosto in una sola notte tutti i cavalieri giunti su suo ordine. Intanto, come ormai era solito fare da giorni, Induziomaro si accost\u00f2 al campo, trascorrendo l\u00e0 la maggior parte del giorno, mentre i cavalieri lanciavano giavellotti e, con parole ingiuriose, provocavano i Romani a battaglia. Non ottenendo alcuna risposta, per\u00f2, all'imbrunire i ribelli si allontanarono in ordine sparso, in piccoli gruppi. Allora Labieno fece uscire all'improvviso tutti i cavalieri da due porte e ordin\u00f2 espressamente che, dopo aver spaventato e messo in fuga la cavalleria nemica, tutti cercassero il solo Induziomaro e lo uccidessero, promettendo grandi ricompense a chi lo avesse ucciso. Mand\u00f2 poi le coorti in appoggio alla cavalleria. Il suo piano riusc\u00ec e Induziomaro fu raggiunto e ucciso, mentre stava guadando un fiume: la sua testa fu portata all'accampamento. Mentre rientrava al campo, la cavalleria insegu\u00ec e uccise anche tutti i nemici che poteva. Informate dell'accaduto, le truppe degli Eburoni e dei Nervi, che si erano radunate, si dispersero."}
{"id": "1437834", "revid": "287204", "url": "https://it.wikipedia.org/wiki?curid=1437834", "title": "Bystr\u00e0", "text": ""}
{"id": "1437850", "revid": "46291", "url": "https://it.wikipedia.org/wiki?curid=1437850", "title": "Drosera anglica", "text": "Drosera anglica \u00e8 una pianta carnivora della famiglia delle Droseracee.\nDescrizione.\n\"Drosera anglica\" \u00e8 molto simile a \"Drosera intermedia\". \u00c8 caratterizzata da una rosetta i cui piccioli dispongono all'estremit\u00e0 di foglie ricoperte da numerosi tentacoli rossi, ricoperti di gocce che intrappolano, per la loro collosit\u00e0, piccoli insetti volanti.\nDistribuzione e habitat.\n\u00c8 molto diffusa nel nord America ma anche in Europa e in Asia.\nin Italia \u00e8 molto rara, e si trova lungo quasi tutto l'arco alpino.\nCresce in torbiere a sfagni e ai margini di paludi e acquitrini con acque acide, dal livello del mare alla fascia alpina"}
{"id": "1437852", "revid": "486946", "url": "https://it.wikipedia.org/wiki?curid=1437852", "title": "Institut de Droit International", "text": ""}
{"id": "1437854", "revid": "181699", "url": "https://it.wikipedia.org/wiki?curid=1437854", "title": "Province romane", "text": ""}
{"id": "1437855", "revid": "287204", "url": "https://it.wikipedia.org/wiki?curid=1437855", "title": "Tito (discepolo di Paolo)", "text": "Secondo la tradizione fu vescovo di Creta.\n\u00c8 venerato come santo da tutte le Chiese che ammettono il culto dei santi.\nBiografia.\nTito \u00e8 noto solo attraverso le lettere di Paolo, in quanto gli \"Atti degli Apostoli\" non lo menzionano. \u00c8 anche il destinatario della \"Lettera a Tito\", che per\u00f2, insieme alle altre due lettere pastorali (le due lettere a Timoteo), \u00e8 considerata pseudoepigrafa (cio\u00e8 non scritta da Paolo sebbene l'autore affermi di esserlo) dai critici modernisti mentre \u00e8 considerata autentica da tutti gli studiosi di orientamento conservatore.\nGreco di origine pagana, venne probabilmente convertito al cristianesimo dallo stesso Paolo. Gli fu frequentemente vicino durante tutti i suoi viaggi, particolarmente nei difficili rapporti con l'irrequieta comunit\u00e0 di Corinto.\nAttorno al 50 accompagn\u00f2 Barnaba e Paolo al concilio di Gerusalemme per discutere con gli apostoli circa la libert\u00e0 dell'adesione alla legge giudaica per i nuovi convertiti di origine pagana.\nDurante il terzo viaggio missionario, fu inviato da Paolo a Corinto quale messaggero di pace, per ristabilire l'armonia fra i cristiani della citt\u00e0 e l'Apostolo, compromessa da avvenimenti piuttosto spiacevoli e non del tutto chiari per noi (2 Co 2,13; 7,6). Successivamente, ebbe anche l'incarico di organizzare la colletta per i poveri in Gerusalemme in quella stessa comunit\u00e0 (2 Co 8,6-17).\nIl rapporto tra Paolo e Tito appare improntato all'amicizia fraterna, cementato da una comunanza di sentimenti, di spirito, di cuore. In 2 Co 2,12-13 Paolo, recatosi a Troas per predicarvi la parola di Dio, non trova vera consolazione - \"non ebbi pace nello spirito -\" perch\u00e9 non vi trova Tito. \nNelle lettere pastorali, \u00e8 definito dall'autore \u00abvero figlio nella fede comune\u00bb, e si dice che Tito era stato posto a guida della Chiesa di Creta, per poi andare in seguito in Epiro, a Nicopoli, e in Dalmazia.\nCulto.\nLe Chiese orientali ne fanno memoria il 25 agosto.\nLa Chiesa cattolica fissava per la sua celebrazione la data del 4 gennaio, ma papa Pio IX (1846-1878) spost\u00f2 la sua festa al 6 febbraio. Con la riforma del calendario dei santi operata da papa Paolo VI nel 1969 la sua memoria \u00e8 stata fissata al 26 gennaio e unita a quella dell'altro discepolo di Paolo destinatario delle lettere pastorali, Timoteo. La messa tridentina impiega la data del 6 febbraio.\nReliquie.\nNella chiesa di San Tito a Candia sull'isola di Creta si venera il suo cranio."}
{"id": "1437857", "revid": "729019", "url": "https://it.wikipedia.org/wiki?curid=1437857", "title": "Torneo europeo di qualificazione al FIFA Futsal World Championship 1992", "text": "Il Torneo europeo di qualificazione al FIFA Futsal World Championship 1992, fu disputato nel 1992 in Italia (Catania) e Spagna (Valencia) per designare le sei formazioni nazionali di calcio a 5 che dovevano prendere parte al secondo campionato del mondo FIFA.\nI due gironi, composti da cinque formazioni, furono a favore delle due nazionali organizzatrici: la Spagna vinse il suo, l'Italia giunse terza ma ugualmente qualificata, assieme a queste furono qualificate anche Olanda e Jugoslavia nel girone A, e Comunit\u00e0 Stati Indipendenti (poi diventata Russia) e Polonia nel girone B. La Jugoslavia tuttavia non prese parte al mondiale, sostituita poi dal Belgio quarto classificato."}
{"id": "1437862", "revid": "3082", "url": "https://it.wikipedia.org/wiki?curid=1437862", "title": "Santa Madrun (principessa del Gwent)", "text": ""}
{"id": "1437867", "revid": "767487", "url": "https://it.wikipedia.org/wiki?curid=1437867", "title": "Karolina Go\u010deva", "text": "Karolina ha rappresentato il proprio Paese per due volte all'Eurovision, nelle edizioni del 2002 e del 2007, diventando la prima artista a rappresentare per due volte la Macedonia all'Eurovision.\nCarriera.\nLa carriera di Karolina inizia giovanissima all'eta di 10 anni con la partecipazione al concorso musicale nazionale \"Si-Do\". Con il proseguire degli anni le partecipazioni a concorsi nazionali sono numerose e ripetute, ma \u00e8 con l'ammissione all'Eurovision che la fama di Karolina aumenta e si diffonde, oltre che in patria, anche nei vicini.\nNel 2002 Karolina vince il concorso canoro nazionale \"Skopje fest\" con la canzone \"Od Nas Zavisi\" (\"Dipende da noi\"), con la quale rappresenter\u00e0 la propria nazione all'Eurovision dello stesso anno, conquistando la 19\u00aa posizione finale.\nNel 2007 Karolina partecipa e vince la competizione canora nazionale per la seconda volta, accedendo cos\u00ec ancora all'Eurovision con la canzone \"Mojot Svet\", con cui arriva 14\u00ba.\nSebbene Karolina non abbia avuto un netto successo alle competizioni europee, la fama della cantante \u00e8 in continua ascesa, diventando artista ben nota ed apprezzata, oltre che a livello nazionale e nei Paesi balcanici, anche nel resto d' Europa\nCollabora con il musicista Zlatko Origjanski"}
{"id": "1437869", "revid": "33689", "url": "https://it.wikipedia.org/wiki?curid=1437869", "title": "Luna sea", "text": ""}
{"id": "1437870", "revid": "150809", "url": "https://it.wikipedia.org/wiki?curid=1437870", "title": "Nazionale di calcio a 5 del Costa Rica", "text": ""}
{"id": "1437872", "revid": "547992", "url": "https://it.wikipedia.org/wiki?curid=1437872", "title": "Manfred Binz", "text": "Carriera.\nClub.\nFu dalla stagione 1986/87 il leader indiscusso della difesa dell'Eintracht Francoforte, per otto anni, 246 partite di fila in Bundesliga, nella quale debutt\u00f2 il 2 marzo 1985, ed alla fine cont\u00f2 349 partite con 26 gol nel campionato tedesco. Nella sua carriera il libero vinse la Coppa di Germania nel 1988 con l'Eintracht Francoforte.\nVicecampione d'Europa al , Binz non ebbe molta fortuna con la sua nazionale, essendo ritenuto personalmente responsabile di grossolani errori. Dopo tre partite in Svezia, non gioc\u00f2 mai pi\u00f9 una partita per la squadra nazionale tedesca. In totale alla fine collezion\u00f2 14 partite e 1 gol con la Germania.\nA Francoforte nel marzo 1994, dopo l'eliminazione dalla Coppa UEFA qualcosa si ruppe con allenatore Klaus Toppm\u00f6ller e dopo due anni nel 1996, lasci\u00f2 l'Eintracht in direzione Italia, dove giocher\u00e0 nella seconda divisione italiana con il Brescia, con il quale conquist\u00f2 subito la promozione in serie A. Nella pausa invernale 1997/98 (8 presenze 0 reti) lasci\u00f2 Brescia tornando nella Bundesliga, passando al prestigioso campione d'Europa, che aveva vinto l'anno prima la Champions League battendo in finale la .\nA Dortmund venne per\u00f2 considerato un giocatore di riserva, quindi nell'estate del 1999 scese in seconda divisione al Kickers Offenbach, seguendolo un anno dopo nella discesa in Regionalliga S\u00fcd. Binz rimase ai Kickers ancora due anni prima di tornare nel 2003 all'Eintracht Francoforte, questa volta nella squadra riserve, giocando otto partite in Regionalliga. La sua carriera si concluse nel 2003 e, dal gennaio 2004, \u00e8 copresidente dei Kickers Offenbach.\nNazionale.\nHa giocato 13 partite con la Nazionale tedesca unificata, 1 con la Germania Ovest e 7 con l'Under-21 della Germania Ovest.\nCon la Germania ha segnato una rete in amichevole il 2 giugno 1992 contro l'Irlanda del Nord. Nello stesso anno ha disputato l'Europeo in Svezia, giocando 3 sfide, ovvero le 3 sfide nel girone della squadra, arrivata in finale (dove Minz non ha giocato) perdendo contro la Danimarca."}
{"id": "1437874", "revid": "1494169", "url": "https://it.wikipedia.org/wiki?curid=1437874", "title": "Copped\u00e8", "text": ""}
{"id": "1437876", "revid": "2138421", "url": "https://it.wikipedia.org/wiki?curid=1437876", "title": "Ottavio Bandini", "text": "Biografia.\nStudi\u00f2 a Firenze, per tre anni a Parigi, poi a Salamanca e infine si laure\u00f2 in giurisprudenza a Pisa. Arrivato a Roma durante il pontificato di Gregorio XIII, fu nominato protonotario apostolico soprannumerario partecipante e in seguito referendario della Segnatura Apostolica.\nIn seguito fu vicegovernatore di Fermo il 17 febbraio 1586, quindi governatore delle Marche il 25 luglio 1588 e governatore di Borgo durante i due periodi di sede vacante del 1590. Il Sacro Collegio lo nomin\u00f2 prefetto del Conclave nel primo e nel secondo conclave del 1590.\nPapa Gregorio XIV lo voleva nominare cardinale datario ma ne fu dissuaso dal conte di Olivares, ambasciatore spagnolo presso la Santa Sede. Fu quindi vice-legato a Bologna dal 24 febbraio 1593 al 19 maggio 1595.\nIl 29 giugno 1595 fu eletto arcivescovo di Fermo e ordinato vescovo il 25 giugno 1596 a Roma dal cardinale Alessandro de' Medici, futuro papa Leone XI. Fu finalmente creato cardinale da Clemente VIII il 5 giugno 1596 e ricevette il titolo di Santa Sabina il 21 giugno dello stesso anno. Successivamente fu Legato in Romagna (14 giugno 1597-1598).\nRinunci\u00f2 all'arcidiocesi di Fermo il 10 aprile 1606 e fu camerlengo del Collegio cardinalizio dal 9 gennaio 1612 al 7 gennaio 1613; il 16 settembre 1615 opt\u00f2 per il titolo di San Lorenzo in Lucina e il 27 marzo 1621 ebbe la sede suburbicaria di Palestrina, a cui seguirono il 16 settembre 1624 Porto e Santa Rufina e il 7 settembre 1626 Ostia.\nMor\u00ec il 1\u00ba agosto 1629 all'et\u00e0 di 70 anni e fu sepolto nella cappella dell'Assunta della basilica di San Silvestro al Quirinale.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1437879", "revid": "1935652", "url": "https://it.wikipedia.org/wiki?curid=1437879", "title": "Giuseppe Agostino", "text": "Biografia.\nDopo aver compiuto gli studi preparatori al sacerdozio, il 15 luglio 1951 viene ordinato sacerdote. Parroco della chiesa di \"Maria Santissima Immacolata\" di Villa San Giovanni per circa due decenni, il 21 dicembre 1973 viene eletto alla sede arcivescovile di Santa Severina e alle sedi vescovili di Crotone e di Cariati. Viene consacrato vescovo l'11 febbraio 1974. Rinuncia a Cariati il 4 aprile 1979.\nCelebra il sinodo.\nIl 6 giugno 1998 viene promosso alla sede arcivescovile di Cosenza-Bisignano, che il 30 gennaio 2001 viene elevata a sede metropolitana.\nIl 25 giugno 2001 riapre il processo di beatificazione dell'abate calabrese Gioacchino da Fiore, fondatore dell'Ordine Florense, mentre il 9 maggio 2002 introduce la causa di canonizzazione di Gaetano Mauro, fondatore dei Pii operai catechisti rurali.\nIl 18 dicembre 2004 papa Giovanni Paolo II accoglie la sua rinuncia, presentata per raggiunti limiti di et\u00e0; gli succede Salvatore Nunnari, fino ad allora arcivescovo di Sant'Angelo dei Lombardi-Conza-Nusco-Bisaccia. Rimane amministratore apostolico dell'arcidiocesi fino all'ingresso del successore, avvenuto il 26 febbraio 2005.\nMuore il 24 marzo 2014 all'et\u00e0 di 85 anni nel seminario di Rende, dove viveva da quando aveva lasciato la guida dell'arcidiocesi di Cosenza-Bisignano. Le esequie si svolgono il giorno successivo nella cattedrale di Cosenza; il rito \u00e8 officiato dall'arcivescovo di Cosenza-Bisignano Salvatore Nunnari.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1437881", "revid": "116616400", "url": "https://it.wikipedia.org/wiki?curid=1437881", "title": "Castelli e mura cittadine di Re Edoardo a Gwynedd", "text": "I castelli e le mura cittadine di Re Edoardo a Gwynedd sono un patrimonio dell'umanit\u00e0 dell'UNESCO situato nell'area gallese di Gwynedd.\nNel 1986 quattro castelli risalenti al regno di Edoardo I d'Inghilterra vennero dichiarati patrimonio dell'umanit\u00e0 quale esempio di architettura militare e di fortificazioni del tredicesimo secolo. I quattro castelli sono considerati i \"migliori esempi di architettura militare della fine del XIII secolo e dell'inizio del XIV secolo in Europa\".\nI quattro castelli sono:"}
{"id": "1437882", "revid": "1543377", "url": "https://it.wikipedia.org/wiki?curid=1437882", "title": "Emilio Dulio", "text": " Fu governatore della Somalia italiana.\nNacque a Borgomanero (NO) in una famiglia ricca. Dopo essersi laureato in legge, inizi\u00f2 a viaggiare in vari luoghi del mondo. Viaggi\u00f2 in tutti i cinque continenti e port\u00f2 in Italia opere d'arte da tutti i posti che visitava.\nIl 25 maggio 1898 divenne regio commissario della colonia Somalia e venne nominato governatore il 29 novembre 1899. L\u00ec scopr\u00ec la presenza di giacimenti di petrolio nel sottosuolo della regione del Benadir. In seguito ad una rivolta nella colonia, catturati i ribelli, li fece mettere in fila indiana e ne fece giustiziare uno ogni dieci. Non ci furono pi\u00f9 rivolte durante il suo mandato da governatore, che termin\u00f2 il 16 marzo 1905.\nNel 1938, all'et\u00e0 di 78 anni, prese parte ad una spedizione dell'Agip per cercare petrolio nella valle dell'Auasc.\nMor\u00ec celibe a Borgomanero. Nell'appartamento sul mare che aveva a Bogliasco furono trovate le numerose opere d'arte che aveva riportato dai suoi parecchi viaggi in tutto il mondo, tra cui quadri, libri e fotografie."}
{"id": "1437892", "revid": "117493081", "url": "https://it.wikipedia.org/wiki?curid=1437892", "title": "Tonalismo", "text": "Tonalismo, o pittura tonale, \u00e8 il nome attribuito ad una tecnica tipica della tradizione artistica veneta del 1500, legata ad una nuova e differente percettibilit\u00e0 del colore, rivoluzionaria rispetto a quella dei fiorentini. Con la graduale stesura tono su tono, in velature sovrapposte, si ottiene, essenzialmente, un morbido effetto plastico e di fusione tra soggetti e ambiente circostante. Il colore inoltre diventa l'elemento che costituisce volume e spazio prospettico. La pittura veneta integra con armonia l\u2019uomo e la natura, il colore definisce forme e profondit\u00e0 spaziale. Cos\u00ec si possono ottenere effetti di luce, ombra e profondit\u00e0 senza l'uso del chiaroscuro, ma solo con variazioni di colore.\nStoria e sviluppo.\nNelle opere di Giovanni Bellini del secondo Quattrocento e in quelle dei suoi seguaci si inizia gi\u00e0 a notare un abbandono dei contorni incisivi e delle forme delineate nettamente, con la costruzione dell'immagine affidata essenzialmente a una calibrata orchestrazione delle campiture cromatiche: si tratta di quel \"fondamento sul colore\" che gi\u00e0 nella trattatistica cinquecentesca (a partire da Vasari) contrappone la scuola veneziana/veneta a quella fiorentina, basata sul \"primato del disegno\".\nNel corso del primo Cinquecento si svilupp\u00f2, tramite molteplici contributi, una tecnica che prevedeva velature sovrapposte degli strati di colore e che permetteva di ottenere tonalit\u00e0 intense e sature, tanto nelle zone a cromia brillante che in quelle pi\u00f9 scure. A questo processo contribuirono i soggiorni di Leonardo da Vinci e dei leonardeschi in laguna, portatori dello sfumato e della prospettiva aerea (che d\u00e0 il senso della scansione dello spazio tramite passaggi cromatici pi\u00f9 chiari per gli oggetti pi\u00f9 lontani, velati dalla foschia), e il passaggio dal colore a tempera alla pittura con legante oleoso, che permetteva una pi\u00f9 lenta elaborazione dell'opera, con un chiaroscuro morbido e avvolgente che annullava i bruschi passaggi tra luce ed ombra.\nUn altro elemento fondamentale fu lo sviluppo del senso \"atmosferico\", legato cio\u00e8 a una pittura in cui \u00e8 percepibile l'aria e la luce che circola liberamente tra le figure, come un connettivo dorato e avvolgente che le lega allo sfondo: maestri in questo campo furono lo stesso Giovanni Bellini e Vittore Carpaccio. Questa conquista aveva le radici nella pittura fiamminga, di cui esistevano alcuni esempi in citt\u00e0, ma che soprattutto era stata veicolata dall'esempio di Antonello da Messina, protagonista di un indelebile passaggio in Laguna nel 1475.\nMa il pi\u00f9 importante contributo alla definizione pratica del tonalismo \u00e8 legato essenzialmente alla figura di Giorgione, che nel primo decennio del Cinquecento impresse alla pittura una svolta decisiva verso l'uso di un impasto cromatico pi\u00f9 ricco e sfumato, che determina il volume delle figure tramite la stesura in strati sovrapposti, senza il confine netto dato dal contorno, tendendo cos\u00ec a fondere leggermente soggetti e paesaggio. Tale rivoluzione fu ripresa ed approfondita dai suoi seguaci, in particolare Tiziano, Lorenzo Lotto e Sebastiano del Piombo.\nTiziano in particolare us\u00f2 contrasti cromatici pi\u00f9 decisi, infondendo, soprattutto nell'ultima fase della sua carriera, un inedito dinamismo alla superficie pittorica di straordinaria modernit\u00e0, arrivando ad impastare i colori direttamente sulla tela, con pennellate veloci e volutamente imprecise. A questo stile attinse Tintoretto, forse l'ultimo dei grandi tonalisti, in cui tra le figure e lo sfondo esistono campiture sfocate di tonalit\u00e0 medie. Il suo esempio venne poi portato alle estreme conseguenze da artisti stranieri quali Rembrandt ed El Greco.\nLa pittura tonale veneziana pare, all'occhio del critico, la vera ed unica erede della pittura compendiaria romana apprezzata e riscoperta alla fine del '400 nella Domus neroniana da un gruppo di pittori che facevano parte dell'ambito pinturicchiesco. Essa \u00e8 costituita da veloci pennellate di colore che lasciano a ci\u00f2 che rappresentano la naturalezza della vita. Possiamo pensare, per capirla, alla pittura degli impressionisti e dei macchiaioli. Secondo Vasari colui che la riscopr\u00ec e riusc\u00ec per primo a riproporla nelle sue opere fu il Morto da Feltre (Pietro o Lorenzo? Luzzo). \u00c8 interessante ritrovare, sempre in Vasari, la notizia che Morto lavor\u00f2 con Giorgione al Fondaco dei Tedeschi."}
{"id": "1437899", "revid": "76963", "url": "https://it.wikipedia.org/wiki?curid=1437899", "title": "Federico Crisogono", "text": "Fu autore rinascimentale di trattati scientifici, il pi\u00f9 significativo dei quali quello riguardante le maree, dal titolo \"Tractatus de occulta causa fluxus et refluxus maris\" (\"Trattato sulle cause ignote del flusso e del riflusso del mare\").\nBiografia.\nNacque a Zara, allora possedimento della Repubblica di Venezia, nel 1472. In seguito, a partire dal 1498, studi\u00f2 filosofia a Padova (dove gi\u00e0 erano attivi dal 1489 i suoi concittadini Geronimo e Donato Civalelli, che ivi operavano in qualit\u00e0 di moderatori e rettori dell'Universit\u00e0 di Padova dal 1489/90). Ottenuto nel 1507 il titolo di dottore in filosofia e medicina, rimase a Padova, dedicandosi all'insegnamento dell'astrologia e della matematica. Viene citato in un testo veneziano contemporaneo con queste parole: \u201cSpeculum astronomicum terminans intellectum humanum in omni scientia. Federici Crisogoni (!) Jadertini...Praemissa est Oratio clarissimi artium et medicinae doctoris Federici Chrysogoni Jadertini in Academia Patavina habita\u201d. Fu tradotto, fra gli altri, da Giovanni Paolo Gallucci.\nMor\u00ec a Zara nel 1538.\nLa teoria luni-solare sulle maree.\nJacopo Dondi nel XIV secolo aveva gi\u00e0 notato i cicli semidiurno e bimensile nel fenomeno delle maree, riconoscendo che le azioni del sole e della luna si sommano durante il plenilunio e il novilunio e si sottraggono durante le quadrature e aveva correttamente ipotizzato che la forza esercitata dalla luna fosse maggiore di quella del sole che non riusciva pertanto a compensarne l'effetto, avendo osservato come anche durante le quadrature il fenomeno si presentasse ugualmente, sebbene in misura minore. Dondi ritenne tuttavia che gli effetti della Luna fossero maggiori durante il plenilunio che durante il novilunio, essendovi coinvolta anche la sua luce.\nFederico Crisogono riprese probabilmente la teoria del Dondi, ma ritenne che l'effetto dei due astri fosse equivalente e che pertanto in occasione delle quadrature il fenomeno si sarebbe annullato. Consider\u00f2 inoltre equivalenti le maree del plenilunio e del novilunio.\nLa teoria luni-solare proposta da Federico Crisogono nel suo corso universitario a Padova, e oggetto di libri pubblicati in vari paesi europei, per lungo tempo non riusc\u00ec n\u00e9 a prevalere sugli eclettici elenchi di cause tipicamente medievali, n\u00e9 a farsi prendere in seria considerazione dai massimi scienziati della prima et\u00e0 moderna.\nMarco Antonio de Dominis nel XVII secolo sostenne una terza posizione, secondo la quale la luna, pur avendo una forza di attrazione maggiore, non riuscirebbe che ad annullare gli effetti del sole durante le quadrature, quando dunque il fenomeno secondo lui non si presenterebbe. Come Crisogono ritenne inoltre che le maree dei pleniluni e dei noviluni fossero equivalenti.\nSia Dondi sia Crisogono accennarono anche a un ciclo annuale, dipendente dal moto del sole."}
{"id": "1437907", "revid": "765341", "url": "https://it.wikipedia.org/wiki?curid=1437907", "title": "Il Pennello", "text": "Il ristorante Il Pennello nacque a Firenze nel locale in cui si trovava l'antica osteria del pittore Mariotto Albertinelli che, come dice il Vasari nelle Vite dei pi\u00f9 eccellenti pittori, scultori e architettori, \nQuesta osteria si trovava nei pressi del Ponte Vecchio ma, poich\u00e9 nella vicina Torre degli Amidei c'era la sede delle guardie, essa non aveva molti clienti. Perci\u00f2 fu trasferita fuori della Porta a San Gallo, oltre le mura della citt\u00e0 ed anche qui la clientela era scarsa. L'Albertinelli fu costretto allora a spostare il suo locale nel centro cittadino e la nuova sede fu Piazza San Martino, vicino alla Casa di Dante e alla Torre della Castagna, in un fondo lasciato libero da un cimatore di lana fallito. \nL'osteria ebbe come clienti Giuliano Bugiardini ed Innocenzo da Imola, scolari dell'Albertinelli, ed anche Benvenuto Cellini, Michelangelo, Maso Manzuoli, il Pontormo ed Andrea del Sarto.\nNel 1886, il casentinese Giuseppe Aiolli apr\u00ec un ristorante sull'antica osteria dell'Albertinelli e, per ricordare il famoso pittore che ne fu proprietario, lo chiam\u00f2 \"Il Pennello\". Nel 1911, fece costruire all'esterno una loggetta in stile trecentesco e vi appose un medaglione in terracotta per ricordo dell'artista."}
{"id": "1437912", "revid": "110157", "url": "https://it.wikipedia.org/wiki?curid=1437912", "title": "1. deild 1976 (F\u00e6r \u00d8er)", "text": "Ledizione 1976 della 1. deild vide la vittoria finale del TB Tv\u00f8royri."}
{"id": "1437913", "revid": "110157", "url": "https://it.wikipedia.org/wiki?curid=1437913", "title": "1. deild 1977 (F\u00e6r \u00d8er)", "text": "Ledizione 1977 della 1. deild vide la vittoria finale del TB Tv\u00f8royri."}
{"id": "1437915", "revid": "474175", "url": "https://it.wikipedia.org/wiki?curid=1437915", "title": "Castello di Durham", "text": "Il castello di Durham \u00e8 un castello normanno situato a Durham, in Inghilterra, utilizzato fin dal 1840 dallo University College. Il castello si trova sulla cima di una collina sopra al fiume Wear sulla penisola di Durham, sulla riva opposta della Cattedrale di Durham. Secondo la mappatura geografica britannica la sua posizione \u00e8 NZ274423.\nStoria.\nIl castello venne costruito nell'XI secolo come dimostrazione del potere del re normanno in Inghilterra, visto che la popolazione era insoddisfatta dopo la conquista normanna del 1066. \u00c8 un ottimo esempio di castello in stile Motte e bailey di fattura normanna. Il reggente dell'ufficio del Vescovo di Durham venne incaricato dal re di esercitare l'autorit\u00e0 regale a suo nome; il castello fu la sede di questo ufficio.\nVenne utilizzato come vescovado dai vescovi di Durham fino alla costruzione di Bishop Auckland, dopodich\u00e9 il castello venne convertito in University College\\un'universit\u00e0.\nIl castello contiene un grande salone creato dal vescovo Anthony Bek all'inizio del quattordicesimo secolo. Fu il salone pi\u00f9 grande della Gran Bretagna finch\u00e9 il vescovo Richard Foxe lo rimpicciol\u00ec alla fine del quindicesimo secolo. Nonostante questi lavori mantiene la sua altezza di 14 metri e la lunghezza di 30.\nUniversity College.\nNel 1837 il castello venne donato alla neonata Universit\u00e0 di Durham dal vescovo Edward Maltby come alloggio per studenti. Prese il nome di University College. L'architetto Anthony Salvin ricostru\u00ec le parti cadenti riprendendo i piani originali. Aperto nel 1840 il castello ospita tuttora oltre 100 studenti.\nStudenti e personale del college mangiano nel salone del vescovo Bek. I sotterranei del salone, nel frattempo, servivano da Junior Common Room, compreso il bar. Le due cappelle sono tuttora in uso, per servizio ed altri utilizzi come il teatro. Tra le altre attrezzature del castello si trovano la biblioteca e gli uffici dell'universit\u00e0. Durante le vacanze il college affitta le stanze per conferenze (solitamente accademiche) e come camere d'hotel. L'accesso del pubblico al castello \u00e8 limitato alle visite guidate, condotte dai membri del JCR. Fuori da queste visite solo i membri del college o gli ospiti estivi sono autorizzati a visitare il castello.\nCappelle.\nIl college usa spesso le due cappelle del castello: la cappella normanna, costruita attorno al 1078, e la cappella di Tunstall, del 1540.\nLa cappella normanna \u00e8 la parte pi\u00f9 antica del castello. La sua struttura era in origine anglosassone, probabilmente a causa del fatto che la manodopera utilizzata nella costruzione era formata da sassoni. Nel quindicesimo secolo le tre finestre vennero murate a causa dell'espansione della torre centrale. Cadde in disuso nel 1841 quando divenne un corridoio utilizzato per accedere alla torre centrale. Durante la seconda guerra mondiale divenne un quartier generale e posto d'osservazione della Royal Air Force tornando cos\u00ec al suo utilizzo originario. Venne riconsacrata poco dopo la fine della guerra e viene usata anche oggi per la messa settimanale dell'universit\u00e0.\nLa cappella di Tunstall \u00e8 sicuramente la pi\u00f9 usata, essendo la pi\u00f9 grande delle due. I vescovi Cosin e Crewe la ampliarono verso la fine del diciassettesimo secolo. Alcune sedie sul fondo della cappella sono dei misericord (che letteralmente significa \"sedile\"). Vennero progettati in modo che una persona in piedi per lunghi periodi potesse riposare su una sporgenza del sedile chiuso.\nPatrimonio dell'umanit\u00e0.\nIl castello di Durham \u00e8 stato dichiarato patrimonio dell'umanit\u00e0 dell'UNESCO insieme alla Cattedrale di Durham, a breve distanza da Palazzo Green. La seguente dichiarazione \u00e8 presa dalla proposta di inserimento fatta dal governo britannico:"}
{"id": "1437920", "revid": "1543377", "url": "https://it.wikipedia.org/wiki?curid=1437920", "title": "Stazione meteorologica di Cagliari Elmas", "text": "La stazione meteorologica di Cagliari Elmas \u00e8 la stazione meteorologica di riferimento per il Servizio meteorologico dell'Aeronautica Militare e per l'Organizzazione meteorologica mondiale, relativa alla citt\u00e0 di Cagliari.\nCaratteristiche.\nLa stazione meteorologica si trova nell'Italia insulare, in Sardegna, nei pressi della citt\u00e0 di Cagliari, all'interno dell'aeroporto di Elmas, a 1 metro s.l.m. e alle coordinate geografiche . Originariamente gestita direttamente dall'Aeronautica Militare, a partire dal 17 giugno 2013 \u00e8 passata sotto la gestione dell'ENAV.\nOltre ad aver rilevato i dati 24 ore su 24 su temperatura, precipitazioni, umidit\u00e0 relativa, eliofania, direzione e velocit\u00e0 del vento emettendo SYNOP triorari e SYREP giornalieri fino al 17 giugno 2013, quella di Cagliari Elmas fino al gennaio 2012 \u00e8 stata una delle sei stazioni del Servizio meteorologico dell'Aeronautica Militare su un totale di otto stazioni italiane in cui vengono effettuate osservazioni in quota grazie ai radiosondaggi, con un almeno due lanci di palloni sonda al giorno (alle ore 0 e alle ore 12 UTC); in seguito il servizio di radiosondaggi \u00e8 stato spostato alla non lontana stazione meteorologica di Decimomannu. Dal 17 giugno 2013 \u00e8 divenuta una stazione meteorologica aeronautica di terza classe che emette soltanto messaggi METAR. A partire dal 9 agosto 2016 la stazione meteorologica \u00e8 divenuta di seconda classe con l'emissione di messaggi SYNOP triorari e, dal giorno successivo, ha ricominciato ad emettere i messaggi SYREP giornalieri.\nMedie climatiche ufficiali.\nDati climatologici 1981-2010.\nIn base alla media trentennale di riferimento (1981-2010) per l'Organizzazione meteorologica mondiale, la temperatura media del mese pi\u00f9 freddo, gennaio, si attesta a +9,9\u00a0\u00b0C; quella del mese pi\u00f9 caldo, agosto, \u00e8 di circa +26\u00a0\u00b0C. Nel medesimo trentennio, la temperatura minima assoluta si attesta ai -4,8\u00a0\u00b0C del gennaio 1981, mentre la massima assoluta ha fatto registrare i +43,6\u00a0\u00b0C nel luglio 1983. Mediamente si contano annualmente 60,3 giorni con temperatura massima eguale o superiore ai 30\u00a0\u00b0C e 4,1 giorni di gelo.\nLe precipitazioni medie annue si attestano a 395,3\u00a0mm, mediamente distribuite in 61 giorni di pioggia, con modesto picco tra autunno e inverno ed accentuatissimo minimo tra primavera ed estate.\nL'eliofania assoluta media annua si attesta a 7,4 ore giornaliere, con massimo di 11 ore medie giornaliere in luglio e minimo di 4,1 ore medie giornaliere in dicembre.\nDati climatologici 1971-2000.\nIn base alle medie climatiche del periodo 1971-2000, la temperatura media del mese pi\u00f9 freddo, gennaio, \u00e8 di +9,9\u00a0\u00b0C, mentre quella del mese pi\u00f9 caldo, agosto, \u00e8 di +25,2\u00a0\u00b0C; mediamente si contano 4 giorni di gelo all'anno e 46,1 giorni con temperatura massima uguale o superiore ai +30\u00a0\u00b0C. I valori estremi di temperatura registrati nel medesimo trentennio sono i -4,8\u00a0\u00b0C del gennaio 1981 e i +43,6\u00a0\u00b0C del luglio 1983.\nLe precipitazioni medie annue si attestano a 428\u00a0mm, mediamente distribuite in 61 giorni di pioggia, con minimo in estate e picco massimo in autunno.\nL'umidit\u00e0 relativa media annua fa registrare il valore di 72,9 % con minimo di 65 % a luglio e massimo di 80 % a dicembre; mediamente si contano 20 giorni di nebbia all'anno.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trantennio 1971-2000 e pubblicati nell'Atlante Climatico d'Italia del Servizio Meteorologico dell'Aeronautica Militare relativo al medesimo trentennio.\nDati climatologici 1961-1990.\nIn base alla media trentennale di riferimento (1961-1990) per l'Organizzazione meteorologica mondiale, la temperatura media del mese pi\u00f9 freddo, gennaio, si attesta a +10,0\u00a0\u00b0C; quella del mese pi\u00f9 caldo, agosto, \u00e8 di +24,5\u00a0\u00b0C. Nel medesimo trentennio, la temperatura minima assoluta si attesta ai -4,8\u00a0\u00b0C del gennaio 1981 (media delle minime assolute annue di -1,3\u00a0\u00b0C), mentre la massima assoluta ha fatto registrare i +43,6\u00a0\u00b0C nel luglio 1983 (media delle massime assolute annue di +35,9\u00a0\u00b0C). Mediamente si contano annualmente 35,5 giorni con temperatura massima eguale o superiore ai 30\u00a0\u00b0C e 3,4 giorni di gelo.\nLa nuvolosit\u00e0 media annua si attesta a 3,6 okta giornalieri, con minimo in luglio di 1,5 okta giornalieri e massimo di 4,7 okta giornalieri a febbraio.\nLe precipitazioni medie annue sono scarse, superano di poco i 400\u00a0mm e sono distribuite mediamente in 62 giorni; presentano un minimo in primavera ed estate e un moderato picco autunnale.\nL'umidit\u00e0 relativa media annua fa registrare il valore di 73,3% con minimi a luglio e ad agosto di 65% e massimo di 80% a dicembre.\nL'eliofania assoluta media annua si attesta a 7,1 ore giornaliere, con massimo di 10,8 ore giornaliere a luglio e minimo di 4,1 ore giornaliere in dicembre.\nLa pressione atmosferica media annua normalizzata al livello del mare si attesta a 1015,7 hPa, con massimi di 1017 hPa a settembre e ad ottobre e minimo di 1014 hPa ad aprile.\nDati climatologici 1951-1980.\nIn base alla media trentennale di riferimento (1951-1980) per l'Organizzazione meteorologica mondiale, la temperatura media del mese pi\u00f9 freddo, gennaio, si attesta a +9,8\u00a0\u00b0C; quella del mese pi\u00f9 caldo, agosto, \u00e8 di +24,0\u00a0\u00b0C. Nel medesimo trentennio, la temperatura minima assoluta si attesta ai -3,5\u00a0\u00b0C del gennaio 1953, mentre la massima assoluta ha fatto registrare i +40,2\u00a0\u00b0C nel luglio 1978. Mediamente si contano annualmente 26,7 giorni con temperatura massima eguale o superiore ai 30\u00a0\u00b0C e 3,1 giorni di gelo.\nLe precipitazioni medie annue si attestano a 435,4\u00a0mm, mediamente distribuite in 63 giorni di pioggia, con moderato picco tra autunno e inverno ed accentuatissimo minimo in estate.\nDati climatologici 1931-1960.\nIn base alle medie climatiche 1931-1960, la temperatura media del mese pi\u00f9 freddo, gennaio, \u00e8 di +10,2\u00a0\u00b0C (contro i +10,0\u00a0\u00b0C della media 1961-1990) mentre quella del mese pi\u00f9 caldo, luglio, si attesta a +24,5\u00a0\u00b0C (contro i +24,1\u00a0\u00b0C di luglio e i +24,5\u00a0\u00b0C di agosto delle medie 1961-1990); la temperatura media annua fa registrare il valore di +17,0\u00a0\u00b0C (contro i +16,5\u00a0\u00b0C della media 1961-1990).\nMediamente si contano 3 giorni di gelo all'anno e 88 giornate in cui si registrano precipitazioni, anche se inferiori alla soglia di 1\u00a0mm del giorno di pioggia.\nTemperature estreme mensili dal 1932 ad oggi.\nNella tabella sottostante sono riportati i valori delle temperature estreme mensili registrate presso la stazione meteorologica dal 1932 ad oggi. Nel periodo esaminato, la temperatura minima assoluta ha toccato i -4,8\u00a0\u00b0C nel gennaio 1981, mentre la massima assoluta ha raggiunto i +43,6\u00a0\u00b0C nel luglio 1983.\nMedie climatiche aerologiche ufficiali.\nNelle tabelle sottostanti sono riportate le medie climatiche registrate dalla stazione aerologica fino al 1960."}
{"id": "1437921", "revid": "110157", "url": "https://it.wikipedia.org/wiki?curid=1437921", "title": "1. deild 1978 (F\u00e6r \u00d8er)", "text": "Ledizione 1978 della 1. deild vide la vittoria finale del HB T\u00f3rshavn.\nNon ci fu nessuna retrocessione in 2. deild nella stagione 1978 a causa dell'allargamento ad otto squadre della massima divisione dalla stagione successiva."}
{"id": "1437924", "revid": "110157", "url": "https://it.wikipedia.org/wiki?curid=1437924", "title": "1. deild 1979 (F\u00e6r \u00d8er)", "text": "Ledizione 1979 della 1. deild vide la vittoria finale del \u00cdF Fuglafj\u00f8r\u00f0ur."}
{"id": "1437925", "revid": "110157", "url": "https://it.wikipedia.org/wiki?curid=1437925", "title": "1. deild 1980 (F\u00e6r \u00d8er)", "text": "Ledizione 1980 della 1. deild vide la vittoria finale del TB Tv\u00f8royri."}
{"id": "1437926", "revid": "78273", "url": "https://it.wikipedia.org/wiki?curid=1437926", "title": "Guerra dei 100 anni", "text": ""}
{"id": "1437931", "revid": "547034", "url": "https://it.wikipedia.org/wiki?curid=1437931", "title": "Obbligazione politica", "text": "Il concetto di obbligazione politica identifica il rapporto comando-obbedienza che sta alla base di ogni comunit\u00e0.\nIn tale rapporto, \"chi comanda\" ha diritti, ma l'esercizio di questi comporta anche l'assunzione di doveri che, se disattesi, in base al principio \"simul stabunt vel simul cadent\", (in italiano alla lettera: \"o staranno insieme o cadranno insieme\") fanno decadere anche i diritti.\nAll'interno della \"forma Stato\" moderna la forma di obbligazione politica \u00e8 la legge che regola i rapporti tra consociati nel partito."}
{"id": "1437932", "revid": "110157", "url": "https://it.wikipedia.org/wiki?curid=1437932", "title": "1. deild 1981 (F\u00e6r \u00d8er)", "text": "Ledizione 1981 della 1. deild vide la vittoria finale dell'HB T\u00f3rshavn."}
{"id": "1437933", "revid": "1543377", "url": "https://it.wikipedia.org/wiki?curid=1437933", "title": "Artrite gonococcica", "text": "L'artrite gonococcica \u00e8 la forma pi\u00f9 comune di artrite settica nei giovani, di et\u00e0 compresa fra i 20 e i 39.\nManifestazioni.\nFra i vari sintomi che caratterizzano l'artrite gonococcica troviamo la poliartralgia a livello delle varie giunture dell'individuo e quindi ai gomiti, ai polsi, alle ginocchia e anche all'articolazione metacarpofalangea. Inoltre si ritrovano lesioni alla pelle e tenosinovite (infiammazione del tendine e della guaina tendinea).\nEziologia.\nLa causa di tale morbo \u00e8 il batterio Neisseria gonorrhoeae.\nDiagnosi.\nLa coltura del batterio in laboratorio non soltanto porta ad una corretta diagnosi ma fornisce indizi su quale sia la terapia pi\u00f9 adatta al caso.\nDiagnosi differenziale.\nOccorre differenziarla in sede di analisi diagnostica dalla artrite reumatoide e dalla sindrome di Reiter.\nTerapia.\nIl trattamento \u00e8 farmacologico, mentre in passato si somministrava direttamente la penicillina con il passare del tempo la sua diffusione ha comportato una resistenza al farmaco negli individui, attualmente si somministrano i suoi derivati, e similari come le cefalosporine. In rari casi si ha necessit\u00e0 di intervento chirurgico."}
{"id": "1437935", "revid": "110157", "url": "https://it.wikipedia.org/wiki?curid=1437935", "title": "1. deild 1982 (F\u00e6r \u00d8er)", "text": "Ledizione 1982 della 1. deild vide la vittoria finale dell'HB T\u00f3rshavn."}
{"id": "1437936", "revid": "466539", "url": "https://it.wikipedia.org/wiki?curid=1437936", "title": "Continental (tennis)", "text": "Continental \u00e8 un'impugnatura usata per i colpi al volo, per il servizio e, in tempi meno recenti, per il diritto nel tennis. \nL'impugnatura \u00e8 quella base, che viene insegnata ai principianti nelle prime lezioni di tennis e si caratterizza per essere simile a quella della stretta di mano tra due persone. Il piatto corde guarda leggermente verso l'alto dal lato del diritto e verso il basso dal lato del rovescio. Non consente di conferire effetto in top-spin nel diritto e per questo \u00e8 caduta in disuso (l'ultimo tennista di alto livello a giocare il diritto con presa continental \u00e8 stato lo svedese Stefan Edberg). Oggi nel colpo del diritto \u00e8 stata sostituita dalla presa eastern, mentre viene ancora utilizzata, con piccoli necessari adattamenti, da molti tennisti sul lato del rovescio (Roger Federer su tutti)."}
{"id": "1437938", "revid": "122164752", "url": "https://it.wikipedia.org/wiki?curid=1437938", "title": "Eastern", "text": "Eastern \u00e8 un tipo d'impugnatura della racchetta utilizzata per il colpo del diritto nel tennis.\nTale tipo di impugnatura si effettua tenendo il manico della racchetta, posta in posizione verticale, in modo che la radice del dito indice sia posta sul lato largo della racchetta, quello perpendicolare al terreno, parallelo al piatto corde.\nOvvero data la forma ottagonale del manico delle racchette, per arrivare ad una presa \"Eastern\" basta ruotare a destra fino ad arrivare alla seconda faccia dell'ottagono (partendo dalla presa \"Continental\").\nTale tipo di impugnatura \u00e8 utilizzata per i colpi di diritto da fondo campo e permette la possibilit\u00e0 di effettuare dei colpi in top-spin mediante un movimento del polso. \nPu\u00f2 essere utilizzata nei colpi al volo, soprattutto colpendo la palla molto piatta evitando tagli particolari. \nPartendo da questa impugnatura ruotando a destra di un'altra faccia dell'ottagono si ottiene una presa \"Semi-Western\", che alcuni tennisti, tra cui Rafael Nadal, esasperano fino a raggiungere un altro tipo di impugnatura detta \"Full-Western\" che consente di dare un effetto molto accentuato.\nLe impugnature sono 8 di cui 6 per il dritto, e due per il rovescio , di queste 8 una viene usata per la battuta e lo smash e una per le vol\u00e8, le 6 impugnature per il dritto sono 1continental, 2 semi eastern , 3 eastern, 4 semi western, 5 western, 6 foul western, nel rovescio 7 eastern, 8 western, battuta e smash 1 continental , 2 semi eastern, nelle vol\u00e8 1 continental"}
{"id": "1437939", "revid": "339392", "url": "https://it.wikipedia.org/wiki?curid=1437939", "title": "Catch 33", "text": ""}
{"id": "1437940", "revid": "110157", "url": "https://it.wikipedia.org/wiki?curid=1437940", "title": "1. deild 1983 (F\u00e6r \u00d8er)", "text": "Ledizione 1983 della 1. deild vide la vittoria finale del G\u00cd G\u00f8ta."}
{"id": "1437941", "revid": "110157", "url": "https://it.wikipedia.org/wiki?curid=1437941", "title": "1. deild 1984 (F\u00e6r \u00d8er)", "text": "Ledizione 1984 della 1. deild vide la vittoria finale del B68 di Toftir."}
{"id": "1437942", "revid": "446353", "url": "https://it.wikipedia.org/wiki?curid=1437942", "title": "Trapianto di cuore", "text": "Un trapianto di cuore \u00e8 la sostituzione di un cuore malato con uno sano prelevato da un donatore.\nStoria.\nLa fase sperimentale del trapianto di cuore inizia nel 1905 con Carrel Guthrie, che oper\u00f2 un trapianto cardiaco eterotopico da cane a cane. Nel 1960 Lower e Shumway descrivono il primo trapianto cardiaco ortotopico nell'animale.\nIl primo trapianto di cuore al mondo fu eseguito il 3 dicembre 1967 dal chirurgo sudafricano Christiaan Barnard all'ospedale Groote Schuur di Citt\u00e0 del Capo, su Louis Washkansky, di 55 anni, che mor\u00ec 18 giorni dopo. La donatrice fu una ragazza di 25 anni, Denise Darvall, morta in seguito a un incidente stradale. Il 2 gennaio 1968 lo stesso professor Barnard esegu\u00ec il secondo trapianto cardiaco sul dentista Philip Bleiberg, che visse con il cuore nuovo per 19 mesi.\nNel 1968 inizi\u00f2 il programma clinico a Stanford per la ricerca sui trapianti di cuore, mentre \u00e8 del 1972 l'introduzione della biopsia endocardica per il monitoraggio del rigetto acuto. Il primo ritrapianto di cuore \u00e8 stato effettuato nel 1975 e, nel 1980, viene introdotta la ciclosporina come farmaco antirigetto.\nPer la prima volta un cuore di un maiale \u00e8 stato trapiantato con successo in un paziente nel gennaio 2022 all'Ospedale dell'Universit\u00e0 del Maryland.\nIndicazioni.\nLa scelta del momento del trapianto deve prendere in considerazione pi\u00f9 elementi. Non \u00e8 giusto operare pazienti poco disturbati o al contrario procrastinare il trapianto per lungo tempo cos\u00ec da rischiare di incorrere in un danno epatico o renale irreversibile o, ancora, di incorrere in una \"cachessia cardiaca\", che conduce generalmente al decesso del paziente.\nIndicazioni cliniche.\nL'indicazione clinica \u00e8 rappresentata da cardiopatia in fase terminale per la quale non vi sia spazio n\u00e9 per la terapia medica, n\u00e9 per la terapia chirurgica tradizionale, e per la quale l'aspettativa di vita sia inferiore a 6-12 mesi, in un paziente con et\u00e0 anagrafica e fisiologica inferiore a 60 anni non gravato da altre malattie sistemiche.\nIndicazioni patologiche.\nLe indicazioni patologiche considerano malattie cardiache che compromettono irreversibilmente la funzionalit\u00e0 muscolare ventricolare e quindi la contrattilit\u00e0:\nIndicazioni emodinamiche.\nLe indicazioni emodinamiche rappresentano i parametri emodinamici presenti senza supporto farmacologico/emodinamico necessari per valutare la compromissione dei circoli.\nL'indice cardiaco indica la portata in riferimento al tempo ed alla superficie corporea (Q/superficie corporea). Valore normale: 3,1 l/min/m^2. Valore patologico: &lt; 2,5 l/min/m^2.\nLa frazione di eiezione \u00e8 un indice della contrattilit\u00e0 e si pu\u00f2 valutare con ecocardiografia, scintigrafia e ventricolografia cardiaca. Valore normale: 50-60%. Valore patologico: &lt;25%.\nLa pressione di incuneamento polmonare (WP, Wedge Pressure) rappresenta la pressione capillare polmonare espressione della pressione in atrio sinistro --&gt; pressione telediastolica ventricolare (PTDV). Valore normale: 12 mmHg. Valore patologico: &gt;25 mmHg.\nLa resistenza vascolare polmonare (RVP) \u00e8 l'altro parametro di cui bisogna tener conto in quanto, se il paziente che deve essere trapiantato presenta elevata RVP, il lavoro del suo ventricolo destro \u00e8 ostacolato (con facile scompenso del ventricolo destro).\nIndici di valutazione del circolo polmonare.\nLa RVP viene definita in unit\u00e0 Wood (UW) ed \u00e8 data dalla differenza tra la pressione media nell'arteria polmonare e la pressione capillare polmonare rapportate alla portata cardiaca (P1 - P2 / Q). Il valore di UW \u00e8 direttamente proporzionale alle resistenze polmonari. Se RVP \u00e8 elevata (&gt;2,5 UW) eseguo test farmacologico con farmaci vasodilatatori polmonari allo scopo di valutare il valore della RVP, la sua stabilit\u00e0 e la sua flessibilit\u00e0.\nIl limite invalicabile secondo cui non si pu\u00f2 eseguire soltanto un trapianto di cuore, ma \u00e8 necessario associarlo a trapianto di polmoni, \u00e8 6 UW.\nIl GTP (gradiente transpolmonare) \u00e8 la differenza tra la pressione media dell'arteria polmonare e la pressione dei capillari polmonari espresse in mmHg.\nLa pressione sistolica dell'arteria polmonare ha valori normali vicini a 25 mmHg.\nControindicazioni.\nControindicazioni assolute.\nSono condizioni che aumentano il rischio operatorio o a priori pregiudicano il risultato dell'intervento.\nCaratteristiche del donatore.\nGli ultimi 4 punti sono da considerarsi discutibili.\nNon esiste nessuna limitazione di et\u00e0 (viene privilegiata la funzionalit\u00e0 d'organo).\nAccertamenti sul donatore ideale.\nPer incrementare il numero dei trapianti, recentemente \u00e8 stata data la possibilit\u00e0 di utilizzare alcune categorie di donatori (HBV e HCV positivi) in riceventi affetti dalla stessa patologia o immunizzati contro di essa.\n\u00c8 da sottolineare come il donatore di cuore sia solitamente un donatore multiorgano.\nTrapianto.\nTrapianto ortotopico.\nSi devono considerare 4 momenti:\nCardiectomia del donatore.\nSi comincia con una sternotomia mediana longitudinale con pericardiectomia con lo scopo di esporre il cuore ed eseguire l'esplorazione cos\u00ec da valutare la contrattilit\u00e0 ventricolare e le condizioni delle coronarie.\nSegue la rimozione del catetere venoso centrale (dalla vena giugulare esterna) e l'isolamento tramite clampaggio della vena cava superiore, che viene anche sezionata. Vengono poi clampate la vena cava inferiore, il tronco venoso brachiocefalico, le vene azygos, l'aorta ascendente, l'arco aortico e le vene polmonari (in corrispondenza delle biforcazioni). Alla chiusura dell'aorta, inizia l'infusione della soluzione cardioplegica fredda di conservazione (1500-2000 cc) dall'aorta ascendente, che si accumula nel circolo coronarico. L'organo \u00e8 quindi raffreddato topicamente con ghiaccio.\n\u00c8 sezionata l'aorta prima dell'origine del tronco brachio-cefalico e dopo l'insorgenza della \nvena succlavia. Sono sezionate le arterie polmonari destre e sinistre (a livello della biforcazione) per avere la massima lunghezza del tronco comune e dell'arteria polmonare. \u00c8 sezionata completamente la vena cava inferiore.\n\u00c8 lussato il massiccio ventricolare verso l'alto e sezionate le vene polmonari all'emergenza del pericardio.\nSi prosegue con l'asportazione dell'organo previo isolamento di rene, pancreas e fegato.\nLa fase di preparazione dell'organo donato prima del trapianto prevede la preparazione della cuffia atriale sinistra mediante la sezione allo sbocco delle vene polmonari in atrio sinistro (margine di sutura unico), la separazione della vena cava superiore e delle arterie polmonari, la separazione delle arterie polmonari e dell'aorta ascendente, la biopsia endomiocardica del ventricolo sinistro.\nTrasporto dell'organo.\nIl trasporto dell'organo non pu\u00f2 durare pi\u00f9 di 4-5 ore (dal clampaggio dell'aorta ascendente) ed il cuore da trapiantare va raffreddato con ghiaccio ed immerso in una sostanza cardioplegica, ipotermica e iperpotassica. Appena prelevato, \u00e8 messo in un sacchetto sterile con 1000 cc di ringer acetato a 4\u00a0\u00b0C, posto dentro ad un altro sacchetto identico, ad un ulteriore sacchetto sterile di fisiologica a 4\u00b0 ed infine in una borsa termica non sterile con ghiaccio. In questo modo si mantiene la temperatura dell'organo a 4-10\u00a0\u00b0C.\nGli obiettivi della procedura sono l'ottimale preservazione dell'organo in difesa dall'ischemia e la minimizzazione dei rischi infettivi.\nCardiectomia del ricevente.\nSul ricevente si esegue una sternotomia mediana. Dopo esposizione del cuore, si installa la circolazione extracorporea inserendo le cannule nelle vene cave e nella aorta discendente.\nSi inizia sezionando l'atrio destro presso la giunzione atrio-ventricolare destra. Si prosegue con la resezione dell'aorta ascendente, con la resezione dell'arteria polmonare, con la resezione dell'atrio sinistro a livello del solco atrio-ventricolare sinistro e con la resezione del setto interatriale.\nDopo questi procedimenti rimane la radice dell'aorta ascendente, la radice dell'arteria polmonare, la parete posteriore dell'atrio sinistro con gli orifizi delle quattro vene polmonari, la porzione postero-laterale dell'atrio destro con gli sbocchi delle vene cave e l'impianto del setto interatriale.\nImpianto.\nIl trapianto vero e proprio inizia suturando il margine auricolare dell'atrio sinistro fino a raggiungere il setto interatriale inferiore. Per l'impianto dell'atrio destro bisogna eseguire un accorgimento creando una cuffia di fissaggio incidendo la vena cava inferiore in direzione dell'auricola dell'atrio destro. A questo punto si pu\u00f2 chiudere l'atrio: si fissa il moncone dell'arteria polmonare, si fissa infine il moncone aortico.\nInfine, si esce dalla CEC e si provvede alla debullazione e al declampaggio aortico. La ripresa funzionale \u00e8 spontanea oppure artificiale tramite defibrillazione.\nTrapianto eterotopico.\nIl cuore del donatore viene suturato sulla parte destra del cuore del ricevente che rimane in sito. Si pu\u00f2 ricorrere al trapianto eterotopico (organo da trapiantare in parallelo al cuore malato) ad esempio quando l'organo del donatore \u00e8 troppo piccolo. Tuttavia, questa rappresenta un'eventualit\u00e0 rara.\nIndicazioni al trapianto eterotopico:\nControindicazioni al trapianto eterotopico:\nCardiectomia del donatore.\nDue accorgimenti:\nTrapianto vero e proprio.\nSi bypassa il ventricolo sinistro del donatore con il ventricolo sinistro del ricevente. Poi, sono anastomizzati gli atri sinistri, le vene cave superiori, l'aorta e le arterie polmonari tramite protesi.\nIl cuore \u00e8 collocato nell'emitorace destro appoggiato direttamente su emidiaframmi.\nComplicazioni.\nImmunologiche.\nIl rigetto \u00e8 la risposta biologica dell'organismo quando l'organo trapiantato viene riconosciuto come estraneo.\nDistinguiamo diverse forme di rigetto in base alla cronologia di comparsa e la gravit\u00e0:\nRigetto iperacuto.\nSi presenta a poche ore dal trapianto ed \u00e8 espressione di una precedente immunizzazione del ricevente nei confronti dell'organo trapiantato: unico trattamento \u00e8 il ritrapianto.\nVengono rilasciati anticorpi IgM e IgG contro Ag-MHC presenti sulle membrane delle cellule dell'endotelio del graft. Istologicamente si verifica quel fenomeno detto \"graft necrosis\" caratterizzato da\nRigetto acuto.\nIl rigetto acuto cellulare si presenta da pochi giorni fino ad un anno dal trapianto dovuto a una reazione immunitaria cellulo-mediata T-dipendente. Istologicamente, si mostra con un'infiltrazione di cellule mononucleate sia a livello interstiziale sia a livello vascolare. Nel graft si manifestano edema, miocitolisi, trombosi ed emorragia. Il trattamento \u00e8 effettuato con steroidi e terapia linfolitica.\nIl rigetto acuto umorale si presenta entro i primi 15 giorni dal trapianto. \u00c8 dovuto ad un'eccessiva attivazione dei linfociti B e vengono rilasciati anticorpi IgM ed IgG di produzione plasmacellulare. Il trattamento prevede plasmaferesi per eliminare gli anticorpi dal plasma, la somministrazione di ciclofosfamide e nei casi gravi il ritrapianto. Nel graft si manifestano necrosi endoteliale, edema e miocitolisi.\nDal punto di vista clinico si osserva un severo risentimento emodinamico con segni costituzionali, segni di irritabilit\u00e0 cardiaca (frequenza cardiaca maggiore di 120 bpm, flutter e fibrillazione atriale, versamento pericardico, nonch\u00e9 segni e sintomi di disfunzione cardiaca (affaticamento, dispnea da sforzo, ortopnea, epatomegalia, edemi declivi).\nRigetto cronico.\nSi presenta a partire dal sesto mese dal trapianto e la sua incidenza aumenta col passare del tempo. \u00c8 ad inizio subdolo e grave: nonostante si manifesti come coronaropatia, il dolore anginoso non \u00e8 presente nel trapiantato poich\u00e9 il cuore trapiantato \u00e8 completamente denervato. Contribuiscono alla eziopatogenesi del rigetto cronico sia fattori immunologici, sia la coesistenza di infezione da citomegalovirus (CMV), iperlipidemia, et\u00e0 del donatore, ischemia miocardica e patologie cardiache del cuore donato.\nIn questo tipo di rigetto si verifica un danno intimale vascolare coronarico consistente in un quadro di aterosclerosi coronarica accelerata con attivazione dei fattori di coagulazione sulla parete endoteliale, attivazione del complemento, aggregazione piastrinica, migrazione e proliferazione dei miociti. La lesione \u00e8 mediata da endoteliociti. \u00c8 una lesione diffusa e spesso riguarda l'aorta del donatore, l'arteria polmonare e i loro vasa vasorum. Dal punto di vista miocardico, \u00e8 privilegiato il danno in posizione intramurale.\nIl rigetto cronico \u00e8 responsabile del 36% di morte al primo anno e causa il 60% dei ritrapianti. Migliore \u00e8 il matching HLA tra donatore e ricevente, minore \u00e8 la mortalit\u00e0 precoce e tardiva. I pazienti che non manifestano coronaropatie hanno alte probabilit\u00e0 di sopravvivenza rispetto ai coronaropatici.\nNei casi di coronaropatia post-rigetto cronico difficilmente trattabili con il cambio della terapia immunosoppressiva, si pu\u00f2 attuare una PCI (rivascolarizzazione percutanea) oppure un intervento di by-pass aortocoronarico. Se c'\u00e8 disponibilit\u00e0, il ritrapianto cardiaco \u00e8 considerata un'opzione ottimale.\nGrading del rigetto cardiaco.\nEsiste una stadiazione internazionale del rigetto che tiene conto dei gradi di intensit\u00e0. La stadiazione viene stabilita eseguendo delle biopsie endomiocardiche seriate. Pertanto riconosciamo:\nMonitorizzazione del rigetto.\nNell'era della profilassi con ciclosporina, i segni clinici sono rari e tardivi, per cui \u00e8 importante effettuare una monitorizzazione accurata:\nLa diminuita sensibilit\u00e0 e il minore valore predittivo di esami diagnostici tradizionali (ECG, ecostress) fanno dell'ecografia intravascolare e della coronarografia i principali strumenti di diagnosi.\nNeoplastiche.\nL'incidenza dei tumori \u00e8 del 9,8% nei pazienti trapiantati (rispetto allo 0,6 nella popolazione generale) a causa della terapia immunosoppressiva.\nHHV8 ed EBV sono legati al sarcoma di Kaposi e alle PTLD.\nEmodinamiche.\nLe complicanze emodinamiche comprendono la vasculopatia polmonare con scompenso destro e l'insufficienza cardiaca.\nInfettive.\nLe infezioni sono una complicanza legata alla terapia immunosoppressiva e sono pi\u00f9 frequenti nei primi 6 mesi (con picco al primo mese). Frequentemente coinvolti sono i batteri nosocomiali (stafilococchi), i miceti, il CMV ed i germi opportunistici quali lo Pneumocistis Carinii. Il Toxoplasma Gondii rappresenta un grave problema nei mismatch negativi con donatori positivi.\nA un anno dal trapianto il 40% dei pazienti ha subito almeno un'infezione maggiore e pi\u00f9 dell'80% almeno un'infezione minore.\nRenali.\nL'insufficienza renale che pu\u00f2 comparire \u00e8 legata al trattamento con inibitori della calcineurina. I pazienti pi\u00f9 suscettibili sono quelli che presentano fattori di rischio aggiuntivi, quali l'ipertensione e il diabete. \u00c8 bene sostituire i farmaci nel momento in cui la situazione renale va peggiorando.\nEndocrinologiche.\nA causa della terapia immunosoppressiva con steroidi e inibitori della calcineurina, si pu\u00f2 sviluppare un'intolleranza al glucosio che esita in diabete mellito. \u00c8 pi\u00f9 frequente se il paziente ha pi\u00f9 di 40 anni, \u00e8 obeso, ha una sottostante intolleranza al glucosio ed \u00e8 sieropositivo per CMV.\nVascolari.\nL'ipertensione arteriosa compare nel 40-90% dei pazienti ed \u00e8 causata dagli inibitori della calcineurina per stimolazione simpatica, effetti neuroormonali ed effetti vascolari diretti sul circolo renale.\nProfilassi.\nTerapia immunosoppressiva.\nCi sono tre momenti fondamentali della terapia immunosoppressiva.\nLa terapia perioperatoria \u00e8 effettuata generalmente con steroidi ad alte dosi, terapia anticorpale per 1-2 settimane e dosi elevate di immunosoppressori di mantenimento.\nLa terapia di mantenimento, proseguita indefinitamente, \u00e8 classicamente composta da ciclosporina, azatioprina e prednisone.\nLa terapia degli episodi di rigetto acuto comprendi differenti schemi di trattamento, ancora oggetto di studi approfonditi.\nLa ciclosporina A agisce interferendo con la sintesi di interleuchina 2, prodotta dai linfociti T helper, a seguito del legame con la fosfatasi calcineurina. \u00c8 un farmaco epatotossico, neurottossico (SNP) e nefrotossico, oltrech\u00e9 pu\u00f2 dare iperplasia gengivale. Le dosi del farmaco vengono stabilite in base alle risposte che si ottengono.\nLa dose preoperatoria varia (per os) da 2 a 6\u00a0mg/kg di peso in relazione alla funzionalit\u00e0 renale (valutata tramite la creatininemia). Dopo l'intervento, si cerca di mantenere nel primo mese una concentrazione plasmatica pari a 280-360\u00a0ug/ml e dopo il primo mese tra 80-160\u00a0ug/ml. Oggi si tende a non somministrare pi\u00f9 la ciclosporina con una dose di carica per evitare numerosi effetti collaterali, primo fra tutti la nefrotissicit\u00e0.\nL'azatioprina \u00e8 un antimetabolita che agisce bloccando la sintesi di DNA e di RNA. Quindi, interferendo con la sintesi proteica, impedisce la proliferazione di cellule immunocompetenti. \u00c8 un farmaco tossico per il midollo osseo e pertanto va monitorata la conta degli elementi figurati del sangue (soprattutto quelli della serie bianca). La dose preoperatoria \u00e8 di 4\u00a0mg/kg. La dose di mantenimento \u00e8 di 1\u20132\u00a0mg/kg a seconda della conta di globuli bianchi e piastrine.\nSi usa metilprednisone per via endovenosa: 500\u00a0mg durante l'intervento e 125\u00a0mg ogni 8 ore in 3 dosi dopo l'intervento. Dopodich\u00e9 si passa al prednisone per os (0,2\u00a0mg/kg) nel primo mese ed entro la fine del secondo mese 0,1\u00a0mg/kg. Gli effetti indesiderati sono il diabete, l'osteoporosi, le sindromi cushingoidi.\nIl siero anti-linfocitario annulla l'effetto della popolazione T-linfocitica.\nIl tacrolimus \u00e8 un nuovo macrolide con attivit\u00e0 10-100 volte maggiore di quella della ciclosporina. Attualmente \u00e8 utilizzato specialmente per il trapianto di fegato e di rene. Ha sia un'attivit\u00e0 immunosoppressiva utile nel rigetto acuto, agendo in sinergia con la ciclosporina, sia un'attivit\u00e0 anti-proliferativa che limita il rimodellamento vasale ed il rigetto cronico.\nIl micofenolato mofetil diminuisce la proliferazione linfocitaria e la risposta anticorpale.\nFarmaci anti-CMV.\nGanciclovir"}
{"id": "1437943", "revid": "110157", "url": "https://it.wikipedia.org/wiki?curid=1437943", "title": "1. deild 1985 (F\u00e6r \u00d8er)", "text": "Ledizione 1985 della 1. deild vide la vittoria finale del B68 di Toftir."}
{"id": "1437946", "revid": "1543377", "url": "https://it.wikipedia.org/wiki?curid=1437946", "title": "Stazione meteorologica di Capo Carbonara", "text": "La stazione meteorologica di Capo Carbonara \u00e8 la stazione meteorologica di riferimento per il servizio meteorologico dell'Aeronautica Militare e per l'Organizzazione meteorologica mondiale, relativa all'omonima localit\u00e0 costiera all'estremit\u00e0 sud-orientale della Sardegna.\nStoria.\nLa stazione meteorologica venne attivata come stazione meteomarina presso il semaforo di capo Carbonara, originariamente gestito dalla Regia Marina.\nI dati meteomarini rilevati sono documentati fin dagli inizi del Novecento nei bollettini meteorici giornalieri dell'Ufficio centrale di meteorologia e, tra il 1929 e il 1933, le principali statistiche meteomarine sono state pubblicate anche dall'ISTAT negli Annuari statistici italiani dei corrispondenti anni.\nCaratteristiche.\nLa stazione meteorologica si trova nell'Italia insulare, in Sardegna, in Provincia del Sud Sardegna, nel comune di Villasimius, a 118 metri s.l.m. e alle coordinate geografiche .\nOltre a rilevare i dati relativi a temperatura, precipitazioni, pressione atmosferica, umidit\u00e0 relativa, direzione e velocit\u00e0 del vento, la stazione \u00e8 collegata ad una boa situata nell'antistante settore ovest del mar Tirreno meridionale che volge in direzione del canale di Sardegna, grazie alla quale \u00e8 possibile osservare lo stato del mare, l'altezza dell'onda marina, la direzione dell'onda stessa, oltre alla lunghezza e all'altezza dell'onda morta (onda non pi\u00f9 soggetta all'azione diretta del vento).\nMedie climatiche ufficiali.\nDati climatologici 1971-2000.\nIn base alle medie climatiche del periodo 1971-2000, la temperatura media del mese pi\u00f9 freddi, gennaio e febbraio, \u00e8 di +11,9\u00a0\u00b0C, mentre quella del mese pi\u00f9 caldo, agosto, \u00e8 di +26,5\u00a0\u00b0C; mediamente si contano zero giorni di gelo all'anno e 30 giorni con temperatura massima uguale o superiore ai +30\u00a0\u00b0C. I valori estremi di temperatura registrati nel medesimo trentennio sono i -1,8\u00a0\u00b0C del gennaio 1981 e i +40,0\u00a0\u00b0C del luglio 1982.\nLe precipitazioni medie annue si attestano a 238\u00a0mm, mediamente distribuite in 37 giorni di pioggia, con minimo in primavera ed estate, e picco massimo relativo in autunno.\nL'umidit\u00e0 relativa media annua fa registrare il valore di 74,2 % con minimo di 69 % a luglio e massimo di 78 % a dicembre; mediamente si contano 2 giorni di nebbia all'anno.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trantennio 1971-2000 e pubblicati nell'Atlante Climatico d'Italia del Servizio Meteorologico dell'Aeronautica Militare relativo al medesimo trentennio.\nDati climatologici 1961-1990.\nIn base alla media trentennale di riferimento (1961-1990) per l'Organizzazione Mondiale della Meteorologia, la temperatura media dei mesi pi\u00f9 freddi, gennaio e febbraio, si attesta attorno ai +11,5\u00a0\u00b0C; quella del mese pi\u00f9 caldo, agosto, \u00e8 di circa +25,5\u00a0\u00b0C. Nel medesimo trentennio, la temperatura minima assoluta ha toccato i -2,6\u00a0\u00b0C nel gennaio 1963 (media delle minime assolute annue di +1,9\u00a0\u00b0C), mentre la massima assoluta ha fatto registrare i +40,0\u00a0\u00b0C nel luglio 1982 (media delle massime assolute annue di +34,0\u00a0\u00b0C).\nLa nuvolosit\u00e0 media annua si attesta a 3,5 okta, con minimo di 1,3 okta a luglio e massimo di 4,6 okta a dicembre.\nLe precipitazioni medie annue sono molto scarse in ogni mese, superano di poco i 250\u00a0mm, distribuite mediamente in appena 39 giorni, e risultano essere il valore minimo assoluto di tutto il territorio nazionale italiano.\nL'umidit\u00e0 relativa media annua fa registrare il valore di 73,8 % con minimi di 72 % a marzo, a giugno, a luglio e ad agosto e massimo di 78 % a dicembre.\nDati climatologici 1951-1980.\nNel trentennio 1951-1980 la temperatura media del mese pi\u00f9 freddo, febbraio, si attesta a +11,4\u00a0\u00b0C; quella del mese pi\u00f9 caldo, agosto, \u00e8 di circa +25,3\u00a0\u00b0C.\nNel medesimo trentennio, la temperatura minima assoluta ha toccato i -2,6\u00a0\u00b0C nel gennaio 1963, mentre la massima assoluta ha fatto registrare i +37,0\u00a0\u00b0C nell'agosto 1971.\nValori estremi.\nTemperature estreme mensili dal 1946 ad oggi.\nNella tabella sottostante sono riportate le temperature massime e minime assolute mensili, stagionali ed annuali dal 1946 ad oggi, con il relativo anno in cui si queste si sono registrate. La massima assoluta del periodo esaminato di +40,0\u00a0\u00b0C risale al luglio 1982, mentre la minima assoluta di -2,6\u00a0\u00b0C \u00e8 del gennaio 1963."}
{"id": "1437952", "revid": "110157", "url": "https://it.wikipedia.org/wiki?curid=1437952", "title": "1. deild 1986 (F\u00e6r \u00d8er)", "text": "Ledizione 1986 della 1. deild vide la vittoria finale del G\u00cd G\u00f8ta."}
{"id": "1437953", "revid": "547034", "url": "https://it.wikipedia.org/wiki?curid=1437953", "title": "Seydou Ke\u00efta (fotografo)", "text": "Biografia.\nSeydou Keyta nasce intorno al 1921 a Bamako, Mali. Comincia ad appassionarsi alla fotografia quando, nel 1935, uno zio di ritorno da un viaggio in Senegal gli regala un rullino da otto pose e la sua prima macchina fotografica, una Kodak Brownie Flash (6x9). Le sue prime fotografie erano in bianco e nero (tecnica che sceglie di utilizzare per tutta la sua carriera) e ritraevano parenti, amici e vicini di casa. Per alcuni anni Keita continua a lavorare sia come falegname che come fotografo.\nLo sviluppo dei suoi primi scatti avviene nei laboratori di Pierre Garnier e di Mountaga a Bamako, dove impara egli stesso i processi dello sviluppo. In quel periodo a Bamako erano presenti quattro fotografi dediti al ritratto: Issouf, Boundyana, Mountaga e Keita (Malick Sidib\u00e8, allievo di Keita, giunger\u00e0 a Bamako soltanto in seguito).\nNel 1949 riesce finalmente a dedicarsi completamente alla sua passione, e apre il suo studio fotografico a Bamako-Koura (Nuova Bamako), dove lavorer\u00e0 fino alla fine degli anni settanta e acquista anche nuove apparecchiature fotografiche, tra cui una nuova macchina che gli consente di effettuare immagini di formato pi\u00f9 grande.\nDa questo momento in poi la sua carriera sar\u00e0 caratterizzata da un'intensa produzione fotografica.\nLa tecnica usata prevalentemente da Keita per lo sviluppo fotografico \u00e8 quella della gelatina e dei sali d'argento, che permette un passaggio netto dal bianco a nero, donando nitidezza e contrasti molto netti alle immagini.\nNelle sue immagini, cerca di immortalare i soggetti fotografati in scenari particolari rappresentativi della cultura e del modo di vivere africani. Le figure vengono spesso ritratte come modelli ideali per la collettivit\u00e0.\nGrazie alla sua fama di ritrattista, dal 1962 al 1977 lavora come fotografo per la sicurezza nazionale del nascente Stato indipendente del Mali.\nNel 1991, presso il \"Center for African Arts\" di New York, sono esposti alcuni dei lavori di Keita, in occasione dell'esposizione \"Africa Explores: 20th Century African Art\", curata da Sara Vogel.\nAnche se la carriera di Keita si era conclusa gi\u00e0 da tempo, egli aveva conservato una grande quantit\u00e0 di negativi (un archivio di oltre 10000 negativi), con i quali \u00e8 stato possibili riprodurre le fotografie ed esporle successivamente all'estero, all'interno di grandi collezioni museali.\nSeydou Keita muore nel 2001 a Parigi."}
{"id": "1437956", "revid": "363629", "url": "https://it.wikipedia.org/wiki?curid=1437956", "title": "Chlamidie", "text": ""}
{"id": "1437960", "revid": "1521968", "url": "https://it.wikipedia.org/wiki?curid=1437960", "title": "Patrizia Mottola", "text": "Biografia.\nAttiva negli studi di Milano e Torino, si dedica soprattutto a serie animate e telefilm. Ha doppiato Franklin nell'omonima serie, Madison in \"Littlest Pet Shop\", Nathan Adams in \"Yo-kai Watch\" e tanti altri personaggi.\nVerso la fine dell'episodio 45 di \"Dragon Ball Super\", sostituisce Monica Bonetto nel doppiaggio di Trunks da bambino, morta a causa di un tumore cerebrale."}
{"id": "1437962", "revid": "15756", "url": "https://it.wikipedia.org/wiki?curid=1437962", "title": "Diritto di resistenza", "text": "Il diritto di ribellione (o diritto alla ribellione), noto anche come diritto alla resistenza, (o diritto di resistenza) \u00e8 la prerogativa concessa a un popolo dalla sua costituzione di opporsi all'ingiusto esercizio del potere o al potere illegittimo.\nStoria.\nIl \"ius resistentiae\" trova le sue origini in epoche precedenti all'affermazione del Cristianesimo, ad esempio formulato nell\"'Antigone\" di Sofocle, in Plutarco e nello stoicismo.\nNel Medioevo ne inizia sia la teorizzazione (la si ritrova, ad esempio, in Tommaso d'Aquino, che si spinge perfino, a certe condizioni, a giustificare il tirannicidio, ed in Manegoldo di Lautenbach), sia la concessione in documenti ottriati dal sovrano; tuttavia, fu solo nella Germania medioevale che inizi\u00f2 ad assumere valore giuridico, come strumento dei ceti contro le imposizioni del Principe: questo diritto compare nel \"Sachsenspiegel\", in una norma riportata agli inizi del XIII secolo, che cos\u00ec recita \u00abL'uomo pu\u00f2 resistere al proprio re e al proprio giudice quando questo agisce contro il diritto, e financo aiutare a fargli guerra. [\u2026] Con ci\u00f2 egli viola il giuramento di fedelt\u00e0\u00bb.\nDel resto, furono proprio i privilegi medievali, primo fra tutti la \"Joyeuse Entr\u00e9e\", a fornire ai rivoltosi delle Province Unite \"la principale fonte di legittimazione della resistenza contro Madrid\".\nNel suo \"L\u2019antico regime e la rivoluzione\", perci\u00f2, Tocqueville esprimeva \"la convinzione intorno al ruolo nevralgico svolto dalle forze della \u00abresistenza\u00bb alle tendenze dispotiche dei monarchi (aristocrazia in primis) quali levatrici del liberalismo: senza privilegi corporati di antico regime, niente libert\u00e0 individuale moderna\".\nIl diritto di resistere \u00e8 citato estesamente nella Costituzione francese del 1793:\nIl diritto di resistenza viene spesso assimilato al concetto di disobbedienza civile e i metodi non violenti di opposizione sono stati legittimati dalla storia politica del XX secolo e riconosciuti come accettabili e compatibili l'impianto costituzionale liberal-democratico .\nAnche l\u2019istituto giuridico dello sciopero, oggi quasi universalmente riconosciuto come mezzo perfettamente lecito per rappresentare il dissenso, nel passato \u00e8 stato visto come \"estrema ratio\" del popolo, di alcune classi sociali o dei lavoratori, per opporsi a comportamenti reazionari da parte della classe dirigente o del governo.\nStudi specifici hanno messo in relazione l\u2019introduzione del diritto alla ribellione negli ordinamenti nazionali con recenti rivoluzioni (ad esempio la Rivoluzione Francese) o la sconfitta di regimi totalitari (ad esempio, in Germania, la sconfitta del nazismo) o eventi particolarmente drammatici: il diritto alla rivolta, ad esempio, venne inserito nella Costituzione ruandese dopo il genocidio del 1994. Anche l'esperienza maturata a seguito di colpi di stato ha favorito la diffusione di norme costituzionali a garanzia della democrazia che potessero favorire l'esercizio del diritto alla rivolta: \u00e8 questo il caso, in particolare, del Sudamerica e del Centroamerica.\nTeorizzazione.\nQuesto diritto \u00e8 contemplato:\nIl diritto di resistenza discende anche dal contrattualismo e dalla teoria politica di John Locke, fondata sui diritti irrinunciabili dell'individuo: in quest'ottica, se i governanti calpestano i diritti naturali, vengono meno ai fondamenti del patto e si configura il diritto del popolo a opporre resistenza al sovrano.\nIn opposizione a Gottfried Achenwall, uno dei pi\u00f9 importanti studiosi di diritto naturale del tempo, Kant nega invece che attraverso i diritti innati dell'uomo si possa \"legittimare un diritto di resistenza al sovrano. A fondamento di questa presa di posizione netta contro il diritto del singolo individuo di opporsi al potere statale non vi sono solo considerazioni giuridiche in senso stretto, bens\u00ec filosofiche dalle quali si evince che il popolo ha s\u00ec dei diritti nei confronti dello Stato, ma non di tipo coattivo, ovvero non vincolanti\".\nIl diritto nel mondo.\nIl diritto alla ribellione \u00e8 previsto dalle Costituzioni di 37 paesi in tutto il mondo, la maggior parte dei quali situati in America centrale, in Sudamerica e in Europa occidentale. Anche in Africa, alcune costituzioni garantiscono questo diritto ai loro cittadini: ad esempio, il Benin, il Ghana, Capo Verde e il Ruanda; in quest'ultimo Stato, la norma costituzionale \u00e8 stata introdotta dopo il genocidio del 1994. In Asia, la sola nazione in cui questa prerogativa pu\u00f2 essere legittimamente esercitata \u00e8 la Thailandia e tale diritto \u00e8 stato invocato dalle varie fazioni coinvolte nella \"querelle\" seguita alla crisi politica del 2008.\nPer quanto riguarda Cuba, il ricorso al diritto alla ribellione \u00e8 peculiare: fu introdotto nella Costituzione da Fulgencio Batista nel 1940 dopo che questi aveva rovesciato il governo di Carlos Pr\u00edo Socarr\u00e1s, per giustificare la sua dittatura, ma fu il suo stesso rivale, Fidel Castro, ad avvantaggiarsi di tale norma costituzionale nel 1953 dopo essere stato arrestato per un fallito tentativo di rivoluzione. Anche grazie a tale preesistente norma, l'allora giovane Fidel Castro, al termine del processo, riusc\u00ec a strappare una pena relativamente lieve.\nNella Costituzione francese il diritto alla ribellione \u00e8 sancito come il diritto di \"resistere all\u2019oppressione\", mentre la \"Grundgesetz\" tedesca riconosce ai suoi cittadini il diritto di resistere contro i tentativi di abolizione della Carta costituzionale.\nPer quanto riguarda l'Italia, bench\u00e9 riconosca i diritti inviolabili e i diritti indisponibili (articolo 2 della Costituzione della Repubblica Italiana), il diritto di resistenza non \u00e8 esplicitamente previsto; una delle prime bozze della Costituzione sottoposta al vaglio dell'Assemblea Costituente, nell'articolo 50 (che poi sarebbe diventato l'attuale articolo 54) riportava, nel secondo comma:\nQuesta formulazione \u00e8 somigliante a quella della Costituzione rivoluzionaria francese del 1793, sostituendo per\u00f2 la parola \"insurrezione\" con \"resistenza\".\nL'Assemblea dibatt\u00e9 a lungo sulla necessit\u00e0 di introdurre nella Costituzione uno specifico passaggio che ribadisse tale prerogativa in caso di abuso da parte delle istituzioni finch\u00e9, nella seduta del 5 dicembre 1946, il deputato e giurista Costantino Mortati, esponente della Democrazia Cristiana e principale oppositore all'introduzione del diritto di resistenza nella Costituzione repubblicana, riusc\u00ec a convincere l'Assemblea a espungere tale comma dal testo. sottolineando l'oggettiva difficolt\u00e0 nel riuscire a distinguere la legittima ribellione da quella illegittima."}
{"id": "1437964", "revid": "110157", "url": "https://it.wikipedia.org/wiki?curid=1437964", "title": "1. deild 1987 (F\u00e6r \u00d8er)", "text": "Ledizione 1987 della 1. deild vide la vittoria finale del TB Tv\u00f8royri.\nLa FSF decise di modificare il format della 1. deild, portando le squadre da otto a dieci. Per questo motivo, al termine della stagione 1987 non vi furono retrocessioni dalla massima divisione e dalla 2. deild vi furono due promozioni."}
{"id": "1437966", "revid": "79968", "url": "https://it.wikipedia.org/wiki?curid=1437966", "title": "Poesia concreta", "text": "La poesia concreta \u00e8 un fenomeno a diffusione mondiale iniziato nei primi anni cinquanta \"quasi in diretta continuit\u00e0 rispetto alle diverse esperienze della sperimentazione poetico-letteraria delle avanguardie\" del principio del Novecento, con l'aggiunta, \"meno scontata nell'ambito delle arti visive\", dell'influenza di Joyce, Pound e Cummings.\nL'espressione \"poesia concreta\" racchiude un'area molto vasta di sperimentazione che nasce in Svizzera ed in Brasile alla fine degli anni 50. La prima pubblicazione \u00e8 del 1953 ad opera di Eugen Gomringer che d\u00e0 alle stampe presso la casa editrice \"spiral press\" il libro konstellationen constellations constelaciones; nel 1956 ha luogo a San Paolo l\"'Esposizione Nazionale di Arte Concreta\". \nLa sperimentazione \"concreta\" \u00e8 cos\u00ec definita perch\u00e9 sposta l'attenzione dal significato del testo e dal suo contenuto ai suoi elementi costitutivi, che sono parole, sillabe, fonemi, lettere alfabetiche, di cui \u00e8 esaltata la dimensione tipografica, variamente valorizzata a livello grafico mediante la disposizione sul foglio e anche su materiali molto diversi dalla carta. Tali elementi basilari della scrittura costituiscono, appunto, la materia prima, della scrittura stessa. L'intento \u00e8 quello di penetrare nella materia prima del linguaggio, scomponendolo e ricomponendolo a livello visivo e sonoro. Infatti, anche la parola pronunciata subisce lo stesso processo di smontaggio, che giunger\u00e0 ad esaltare il suono e il fonema, la dimensione anche fisiologica di questi, in relazione con mille modi di produrli, sia con la voce che con oggetti svariati e strumenti, via via anche tecnologici.\nIn questa grande area della poesia concreta si situano ricerche pi\u00f9 specifiche e circoscritte, come la poesia visiva (che integra immagini e parola), la poesia sonora (che sperimenta con il suono e la voce), la poesia performativa, spesso legata alla poesia sonora, che vede il poeta in scena modulare variamente la voce e il gesto.\nLa parola poetica assume, cos\u00ec, un valore diverso anche in relazione ai supporti che la veicolano, e, con lo sviluppo dei nuovi media e delle tecnologie, tender\u00e0 a relazionarsi con essi, sviluppando un discorso sulla \u201cmateria elettronica\u201d, che vedr\u00e0 interagire poeti concreti storici con artisti dei nuovi media. \nI poeti concreti intendono, con questa riflessione sul linguaggio, da un lato rifondare la dimensione della poesia a livello strutturale, dall'altro ritagliarle un nuovo ruolo nella societ\u00e0. Presto, infatti, la neoavanguardia in Italia si legher\u00e0 a una dimensione di contestazione sociale e alla lotta politica.\nAutori.\nFin dall'inizio la Poesia Concreta ebbe una vocazione internazionale e forme analoghe di ricerca si verificarono in America Latina e in Europa. Tra i promotori: Augusto de Campos, Haroldo de Campos, Decio Pignatari, Eugen Gomringer, ma anche poeti come Carlo Belloli o Kitasono Katue. \nTra i principali autori storici: Max Bense, Henri Chopin, Bob Cobbing, Paul De Vree, Ian Hamilton Finlay, Maurizio Nannucci, John Furnival, Pierre Garnier, Ilse Garnier, Heinz Gappmayr, Mathias Goeritz, Arrigo Lora Totino, V\u00e1clav Havel, Ernst Jandl, Ji\u0159\u00ed Kol\u00e1\u0159, Richard Kostenanetz, Ferdinand Kriwet, Franz Mon, Seiichi Niikuni, Ladislav Nov\u00e1k, Diter Rot, Gerhard R\u00fchm, Aram Saroyam, Mary Ellen Solt, Adriano Spatola, Daniel Spoerri, Emmet Williams; inoltre artisti come Mirella Bentivoglio, Julien Blaine, Guy Bleus, Antonino Bove, Joan Brossa, Klaus Peter Dencker, Franco Verdi, Matthias Sch\u00f6nweger e altri, talvolta pi\u00f9 legati alla poesia visiva o alla performance, Come il modenese Giuliano Della Casa.\nSi registra anche un'ampia produzione di performance legate al movimento Fluxus e all'arte e poesia dei nuovi media."}
{"id": "1437968", "revid": "36426", "url": "https://it.wikipedia.org/wiki?curid=1437968", "title": "Nicopoli (disambigua)", "text": "Nicopoli (in greco \u039d\u03b9\u03ba\u03cc\u03c0\u03bf\u03bb\u03b9\u03c2 / \"Nik\u00f3polis\", \"Citt\u00e0 della Vittoria\") \u00e8 il nome di numerose citt\u00e0 fondate per commemorare vittorie, per lo pi\u00f9 romane."}
{"id": "1437971", "revid": "287204", "url": "https://it.wikipedia.org/wiki?curid=1437971", "title": "Nazionale di calcio a 5 della Serbia", "text": "La nazionale di calcio a 5 della Serbia \u00e8, in senso generale, una qualsiasi delle selezioni nazionali di calcio a 5 della Federazione calcistica serba che rappresentano la Serbia nelle varie competizioni ufficiali o amichevoli riservate a squadre nazionali.\nStoria.\nLa nazionale ha subito il medesimo travaglio della federazione Jugoslava: conosciuta con il nome di nazionale di calcio a 5 della Jugoslavia fino al febbraio 2003 e come nazionale di calcio a 5 di Serbia e Montenegro dal febbraio 2003 al 28 giugno 2006, \u00e8 stata la squadra di calcio a 5 nazionale della Jugoslavia fino al 2003, della Serbia e Montenegro dal 2003 al 2006 e rappresenta la sola Serbia dal 28 giugno 2006.\nNonostante non figuri nessun alloro nella sua bacheca, nel tempo tale selezione \u00e8 riuscita a ben figurare in diversi appuntamenti internazionali, anche se ha avuto un periodo buio all'inizio degli anni 2000. Come Jugoslavia aveva ottenuto la qualificazione al FIFA Futsal World Championship 1992 ma cos\u00ec come la nazionale calcistica, venne estromessa come sanzione bellica e venne ripescato il Belgio. Nel 1996, riammessa alle qualificazioni, manc\u00f2 di un soffio il pass per gli Europei ed i Mondiali, chiudendo il Girone 3 al pari con l'Ucraina ma venendo esclusa per la sconfitta nell scontro diretto.\nNel 1999 guadagn\u00f2 la fase finale del secondo europeo in Spagna ma termin\u00f2 ultima nel girone A raccogliendo solo un pareggio con la selezione olandese. Alle qualificazioni per il FIFA Futsal World Championship 2000 giunse seconda nel proprio girone alle spalle dell'Olanda, rimanendo estromessa. Non tocc\u00f2 miglior sorte l'anno successivo in vista degli europei quando nel girone di Valladolid la Jugoslavia venne sconfitta di misura 3-2 dalla Spagna e manc\u00f2 l'accesso alla fase finale. Ancora la Spagna campione del mondo e d'Europa in carica sbarr\u00f2 la strada alla nazionale balcanica due anni dopo, a Zrenjanin fu di nuovo una vittoria di misura ad escludere gli jugoslavi dalla fase finale.\nNel 2004 la Serbia Montenegro non \u00e8 riuscita a qualificarsi per il mondiale giungendo alle spalle della nazionale slovena nel girone disputato proprio in casa di quest'ultima. Nel 2005 di nuovo a Zrenjanin \u00e8 stata la Russia a giungere prima nel proprio girone, lasciando i serbomontenegrini a casa.\nAd inizio 2007 la nazionale serba ha ottenuto la qualificazione ai campionati europei che si sono tenuti a novembre in Portogallo: si tratta di un ritorno alle competizioni internazionali dopo sette anni di assenza per la selezione dell'est Europa (rappresentante ora la sola Serbia dopo l'indipendenza del Montenegro), ma l'avventura termina gi\u00e0 nel primo turno in cui la nazionale serba si \u00e8 opposta a Spagna, Russia e Ucraina. Fallita la qualificazione ai mondiali 2008, la Serbia ha in seguito ottenuto due qualificazioni consecutive agli europei del 2010 e del 2012, venendo in entrambi i casi eliminata ai quarti di finale.\nRosa.\nAllenatore: Aca Kova\u010devi\u0107"}
{"id": "1437972", "revid": "110157", "url": "https://it.wikipedia.org/wiki?curid=1437972", "title": "1. deild 1988 (F\u00e6r \u00d8er)", "text": "Ledizione 1988 della 1. deild vide la vittoria finale del HB T\u00f3rshavn.\nNuovo format.\nLa FSF decise di modificare il format della competizione a partire dal campionato del 1988, portando le squadre di 1. deild da otto a dieci. Per questo motivo, al termine della stagione 1987 non vi furono retrocessioni dalla massima divisione e dalla 2. deild furono promossi due team (B36 T\u00f3rshavn e \u00cdF Fuglafj\u00f8r\u00f0ur). Da questa stagione le retrocessioni in 2. deild passarono da una a due."}
{"id": "1437973", "revid": "150809", "url": "https://it.wikipedia.org/wiki?curid=1437973", "title": "Nazionale di calcio a 5 della Jugoslavia", "text": ""}
{"id": "1437974", "revid": "226458", "url": "https://it.wikipedia.org/wiki?curid=1437974", "title": "Ch\u00e9ri Cherin", "text": "Biografia.\nSi forma all'Accademia delle Belle Arti di Kinshasa, studiando storia dell'arte occidentale. In quel periodo realizza murales e manifesti per le vie della sua citt\u00e0 natale. Si diploma nel 1978.\nCherin \u00e8 uno dei promotori del \"Movimento dell'Arte Popolare\" di Kinshasa, che nasce con la volont\u00e0 di rappresentare un ponte tra arte, societ\u00e0 e persone comuni. I quadri trattano in maniera specifica di povert\u00e0, fame, malattie, AIDS, costumi popolari, ingiustizia, differenze sociali, incidenza dei media, cronaca nera.\nLa produzione di Cherin \u00e8 caratterizzata dall'utilizzo di colori sgargianti, immagini simboliche e spesso ironiche. \"Cour des Grands\" (olio su tela, 128x239,5\u00a0cm), un'opera del 2006, rappresenta l'intento comunicativo dell'artista tramite l'utilizzo di simbologie e metafore.\nNel 1993 un'associazione culturale ha organizzato a Kinshasa la prima mostra del Movimento di Arte Popolare, qui Cherin ha vinto come primo premio un pennello d'oro.\nNel 2001 Cherin e altri esponenti del movimento dell'Arte Popolare di Kinshasa hanno dato vita all\"'Ecole du Congo\" - AAPPO (\"Artist Association of Painters of the Popular style\") con l'intento di sostenere e promuovere il panorama artistico contemporaneo.\nNel 2003 ha partecipato alla pi\u00f9 grande esposizione del Movimento dell'Arte Popolare di Kinshasa, svoltosi a Bruxelles. Nel 2004-2005 ha preso parte alla mostra itinerante \"Africa Remix\", che ha esposto le sue opere, con quelle di altri 80 artisti africani, in citt\u00e0 come D\u00fcsseldorf, Stoccolma, Parigi, Londra e Tokyo."}
{"id": "1437975", "revid": "1543377", "url": "https://it.wikipedia.org/wiki?curid=1437975", "title": "Stazione meteorologica di Capo Frasca", "text": "La stazione meteorologica di Capo Frasca \u00e8 la stazione meteorologica di riferimento per il servizio meteorologico dell'Aeronautica Militare e per l'Organizzazione meteorologica mondiale, relativa all'omonima localit\u00e0 lungo la fascia costiera sud-occidentale della Sardegna. \u00c8 situata all'interno del Poligono di Capo Frasca.\nCaratteristiche.\nLa stazione meteorologica si trova nell'Italia insulare, in Sardegna, in Provincia del Sud Sardegna, nel comune di Arbus, a 92 metri s.l.m. e alle coordinate geografiche .\nLa stazione \u00e8 attiva dal 1962, con lo scopo di svolgere anche funzioni di assistenza alla navigazione aerea per l'aeroporto di Oristano Fenosu, dove precedentemente era attiva l'omonima stazione meteorologica aeroportuale che venne poi definitivamente dismessa all'inizio degli anni Sessanta.\nOltre a rilevare i dati relativi a temperatura, precipitazioni, pressione atmosferica, umidit\u00e0 relativa, direzione e velocit\u00e0 del vento, la stazione meteorologica \u00e8 collegata ad una boa situata nell'antistante Mare di Sardegna, grazie alla quale \u00e8 possibile osservare lo stato del mare, l'altezza dell'onda marina, la direzione dell'onda stessa, oltre alla lunghezza e all'altezza dell'onda morta (onda non pi\u00f9 soggetta all'azione diretta del vento), svolgendo di fatto le tipiche funzioni delle stazioni meteomarine.\nMedie climatiche ufficiali.\nDati climatologici 1971-2000.\nIn base alle medie climatiche del periodo 1971-2000, la temperatura media del mese pi\u00f9 freddo, febbraio, \u00e8 di +10,4\u00a0\u00b0C, mentre quella del mese pi\u00f9 caldo, agosto, \u00e8 di +25,0\u00a0\u00b0C; mediamente si contano zero giorni di gelo all'anno e 21 giorni con temperatura massima uguale o superiore ai +30\u00a0\u00b0C. I valori estremi di temperatura registrati nel medesimo trentennio sono i -4,8\u00a0\u00b0C del gennaio 1981 e i +41,6\u00a0\u00b0C dell'agosto 1999.\nLe precipitazioni medie annue si attestano a 529\u00a0mm, mediamente distribuite in 71 giorni di pioggia, con minimo in estate e moderato picco massimo in autunno.\nL'umidit\u00e0 relativa media annua fa registrare il valore di 81 % con minimi di 78 % a giugno, a luglio, ad agosto e a settembre e massimo di 85 % a gennaio; mediamente si contano 10 giorni di nebbia all'anno.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trantennio 1971-2000 e pubblicati nell'Atlante Climatico d'Italia del Servizio meteorologico dell'Aeronautica Militare relativo al medesimo trentennio.\nDati climatologici 1961-1990.\nIn base alla media trentennale di riferimento 1961-1990 per l'Organizzazione Mondiale della Meteorologia, effettivamente elaborata a partire dal 1962, la temperatura media del mese pi\u00f9 freddo, gennaio, si attesta a +10,2\u00a0\u00b0C; quella del mese pi\u00f9 caldo, agosto, \u00e8 di +24,4\u00a0\u00b0C. Nel medesimo trentennio, la temperatura minima assoluta ha toccato i -5,0\u00a0\u00b0C nel gennaio 1963 (media delle minime assolute annue di +0,2\u00a0\u00b0C), mentre la massima assoluta ha raggiunto i +41,0\u00a0\u00b0C nell'agosto 1969 e nel luglio 1983 (media delle massime assolute annue di +37,6\u00a0\u00b0C).\nLa nuvolosit\u00e0 media annua si attesta a 3,7 okta giornalieri, con minimo in luglio di 1,6 okta giornalieri e massimo di 4,8 okta giornalieri a febbraio.\nLe precipitazioni medie annue sono inferiori ai 600\u00a0mm, distribuite mediamente in 72 giorni, con minimo in primavera-estate e picco autunnale.\nL'umidit\u00e0 relativa media annua fa registrare il valore di 80,7% con minimo a luglio di 76% e massimo di 86% a febbraio.\nValori estremi.\nTemperature estreme mensili dal 1962 ad oggi.\nNella tabella sottostante sono riportate le temperature massime e minime assolute mensili, stagionali ed annuali dal 1962 ad oggi, con il relativo anno in cui si queste si sono registrate. La massima assoluta del cinquantennio esaminato di +42,0\u00a0\u00b0C risale all'agosto 2017, mentre la minima assoluta di -5,0\u00a0\u00b0C \u00e8 del gennaio 1963."}
{"id": "1437977", "revid": "110157", "url": "https://it.wikipedia.org/wiki?curid=1437977", "title": "1. deild 1989 (F\u00e6r \u00d8er)", "text": "Ledizione 1989 della 1. deild vide la vittoria finale del B71 Sandur."}
{"id": "1437979", "revid": "110157", "url": "https://it.wikipedia.org/wiki?curid=1437979", "title": "1. deild 1990 (F\u00e6r \u00d8er)", "text": "Ledizione 1990 della 1. deild vide la vittoria finale dell'HB T\u00f3rshavn."}
{"id": "1437980", "revid": "150809", "url": "https://it.wikipedia.org/wiki?curid=1437980", "title": "Nazionale di calcio a 5 della Cecoslovacchia", "text": ""}
{"id": "1437983", "revid": "399", "url": "https://it.wikipedia.org/wiki?curid=1437983", "title": "Basco (copricapo)", "text": "Il basco \u00e8 un copricapo di panno, sfornito di falde e visiera. Realizzato solitamente in maglia di lana, oppure in feltro. \u00c8 usualmente associato all'abbigliamento militare, poich\u00e9 \u00e8 in questo campo che viene soprattutto utilizzato.\nOrigine.\nIl basco divenne popolare tra i contadini dei Paesi Baschi, regione da cui, in italiano, ha preso tale nome, ed in cui \u00e8 il copricapo tradizionale nazionale. In Italia, dove, sino al secondo dopoguerra, era comunissimo come copricapo della classe operaia, era celebre quello indossato dal leader socialista Pietro Nenni che raramente se ne separava, tanto che nel 1982 a qualche mese dalla rielezione di Craxi per acclamazione alla segreteria del PSI dette lo spunto per il titolo di un celebre editoriale di Francesco De Martino per Repubblica :\" Dal basco di Nenni all'elmo di Craxi\".\nUso militare.\nNel vestiario militare fu utilizzato per la prima volta dagli Chasseurs Alpins francesi, costituiti nel 1888. In Spagna tuttavia gi\u00e0 dalla prima met\u00e0 dell'800, il basco rosso era il segno distintivo delle milizie Requet\u00e9 ovvero i sostenitori di Carlo di Borbone durante le Guerre Carliste che, a causa del loro copricapo, erano noti anche come \"boinas rojas\".\nDivenne comune il suo utilizzo durante la guerra civile spagnola, quando cominci\u00f2 ad essere usato dagli anarchici italiani in forza agli schieramenti antifranchisti. Tuttavia il basco non era esclusiva del fronte repubblicano, poich\u00e9 durante la guerra civile i Carlisti ripresero le armi e con il loro caratteristico basco rosso combatterono al fianco dei nazionalisti di Franco.\nDurante la Seconda guerra mondiale venne utilizzato dai carristi inglesi operanti in Africa.\nDurante la resistenza fu largamente utilizzato dagli antifascisti e dai partigiani italiani e francesi, in omaggio alle brigate internazionali intervenute nella Guerra di Spagna.\n\u00c8 da dire che venne velocemente adottato anche da forze fasciste della Repubblica Sociale come la X\u00aa Flottiglia MAS del Principe Borghese.\nStorica rimane la figura di Ernesto Che Guevara perennemente con il basco nero, con stella argentata, calcato in testa. Oggi questo copricapo, per la sua praticit\u00e0, \u00e8 in uso presso la quasi totalit\u00e0 degli eserciti regolari.\nCaratteristiche e fortuna.\nViene fabbricato con panno di diversi colori per identificare le unit\u00e0 militari che lo adottano, solitamente \u00e8 sormontato da un fregio in metallo o in panno ricamato. Spesso viene leggermente calcato in cima al capo, e schiacciato solo da un lato, a destra, fino quasi ad arrivare a contatto con l'orecchio.\nL'economicit\u00e0 della sua produzione, la possibilit\u00e0 di differenziazione dei colori e la praticit\u00e0 di utilizzo hanno concorso al suo grande successo in ambito militare. Pu\u00f2 essere arrotolato e infiliato in una tasca o sotto i tubolari della spalla senza subire danni.\nPresso le Forze Armate.\nAfghanistan.\nIl basco \u00e8 indossato prevalentemente da ufficiali e sottufficiali anziani.\n Generico esercito\n Commandos\n Forze Speciali\n Polizia\nAlgeria.\n Commandos Paracadutisti\nAngola.\n Generico esercito\n Paracadutisti\nCommandos\n Marina e Fanteria di marina\n Aeronautica\nArgentina.\n Generico esercito\n Commandos dell'esercito e della marina, Truppe da giungla\n Carristi e Fanteria meccanizzata\nParacadutisti\n Fanteria elitrasportata\n Cacciatori di montagna\n Aviazione dell'esercito\n Sommozzatori dell'esercito e della marina\n Fanteria di marina\n Commandos dell'aeronautica\n Gendarmeria nazionale\n Istituto antartico argentino\nArmenia.\nVengono utilizzati baschi di taglio russo piegati verso destra nell'impiego operativo, e verso sinistra in occasione di parate, cerimonie etc.\n Paracadutisti\nTruppe del Ministero dell'interno\n Truppe speciali del Ministero dell'interno\n Guardie di confine\nAustralia.\n Fanteria\n Truppe corazzate\n Paracadutisti\n Commandos\n Forze Speciali\n Aviazione dell'esercito\n Polizia militare\n Sanit\u00e0 militare\n Marina Militare\n Aeronautica Militare (Guardie aeroportuali)\nAustria.\n Fanteria\n Forze speciali\n Paracadutisti\n Fanteria meccanizzata, Artiglieria, Truppe da ricognizione\n Guardia d'onore\n Polizia militare\n Centro sportivo dell'Esercito\n Trasmissioni\n Difesa NBC\n Unit\u00e0 logistiche\nAzerbaijan.\n Unit\u00e0 speciali della Polizia\n Divisione mobile delle Guardie di Confine\n Divisione mobile della Guardia Nazionale\n Forze speciali\nBahrain.\n Generico esercito e marina\n Generico aeronautica\n Polizia militare\n Forze speciali\n Guardia reale\n Guardia Nazionale\n Forze di pubblica sicurezza\n Guardia costiera\nBangladesh.\n Generico esercito e marina\n Fanteria\n Truppe corazzate\n Sanit\u00e0 militare\n Polizia militare\n Commandos\n Genio e Servizi\nBelgio.\n Paracadutisti\n Commandos\n Cacciatori delle Ardenne\n Fanteria e Cacciatori\n Artiglieria\n Unit\u00e0 logistiche ed Amministrative\n Genio e Trasmissioni\n Polizia militare\n Aviazione\n Marina\n Sanit\u00e0 militare (interforze)\nBenin.\n Generico esercito\n Truppe corazzate\n Paracadutisti\n Gendarmeria\nBolivia.\n Paracadutisti e Truppe corazzate\nCommandos\n Forze speciali\n Truppe da montagna\n Genio\n Aeronautica\nBrasile.\n Generico esercito\n Forze speciali (BOPE)\n Truppe corazzate, Fanteria meccanizzata, Polizia militare\n Scuole militari inferiori\n Scuole militari superiori\n Truppe da montagna\n Truppe elitrasportate\n Truppe da giungla\n Paracadutisti\n Aviazione dell'esercito\nBulgaria.\n Generico esercito, Unit\u00e0 antiterrorismo\n Paracadutisti, Forze speciali dell'esercito\n Gendarmeria, Forze speciali della marina\n Polizia militare\nCambogia.\n Paracadutisti\n Polizia militare\nCamerun.\n Paracadutisti\n Truppe anfibie, Battaglione d'intervento rapido\n Fucilieri dell'aeronautica\n Fanteria di marina\n Guardia presidenziale\nCanada.\n Generico esercito\n Truppe corazzate, Marina\n Aeronautica\n Polizia militare\n Paracadutisti\n Unit\u00e0 di soccorso\n Forze speciali\nCile.\n Paracadutisti, Commandos e Forze speciali (esercito ed aeronautica)\n Truppe corazzate\n Truppe da montagna, Sommozzatori della marina, Commandos della marina\n Aeronautica\nCina.\nDal 5 maggio 2005 l'esercito cinese ha adottato, per l'intero organico, il basco.\n Generico esercito\n Aeronautica\n Generico marina, Polizia\n Fanteria di Marina\n Corpo speciale della polizia provinciale femminile\nColombia.\n Fanteria di marina, Istruttori truppe corazzate\n Truppe da controguerriglia\n Truppe elitrasportate, Forze speciali\n Unit\u00e0 antiterrorismo\n Unit\u00e0 contro il narcotraffico\n Istruttori di paracadutismo\nCroazia.\n Guardia presidenziale; 2\u00baBn.Mot. della Brigata Motorizzata\n Forze speciali; 2\u00baBn.Mecc. della Brigata Motorizzata\n Polizia militare; 1\u00baBn.Mecc. e Bn.Carri della Brigata Meccanizzata; 1\u00baBn.Mecc. e 1\u00baBn.Mot. della Brigata Motorizzata\n 2\u00baBn.Mecc.della Brigata Meccanizzata\n Marina militare\nDanimarca.\n Generico esercito\n Genio, Intelligence, Milizia territoriale\n Forze speciali\n Polizia militare\n Trasmissioni e Marina\n Aeronautica\nEgitto.\n Paracadutisti\n Truppe corazzate\n Guardia presidenziale e Fanteria\n Artiglieria\n Polizia militare\n Genio\nEritrea.\n Esercito\n Aeronautica\n Marina\n Guardie di confine\nFrancia.\nGli Chasseurs Alpins francesi furono i primi, gi\u00e0 dalla loro formazione, nel 1888, ad adottare il basco, ripreso dalla tradizione basca pirenaica. Tuttora questo corpo porta lo stesso tradizionale modello, differente da quelli moderni. Tra la prima guerra mondiale, quando fu adottato dalle truppe corazzate, e gli anni '60, quasi tutti i corpi delle forze armate francesi si munirono di tale copricapo. Esso viene indossato piegandolo a sinistra, con l'insegna in alto sopra la tempia destra.\n Legione Straniera, Incursori\n Chasseurs Alpins, Truppe di montagna, Esercito\n Paracadutisti\n Aeronautica militare, Troupes de marine\nAviazione leggera dell'esercito\nGermania.\n Artiglieria,Genio, Trasmissioni, Trasporti e Materiali, Polizia Militare, Banda dell'Esercito\n Paracadutisti, Aviazione leggera dell'esercito\n Granatieri, Cacciatori, Banda dell'Esercito, Fanteria della Guardia rappresentativo\n Brigata tedesco-francesi, I. Korps, (Korps tedesco-olandese)\n Sanit\u00e0 e Veterinari\n Truppe corazzate\nIsraele.\nLe Forze Armate Israeliane indossano il basco, usualmente, solo in occasioni speciali, come apparizioni formali, decorazioni, parate e processi presso la corte marziale.\n Aeronautica Militare\n Paracadutisti\n Brigata Golani\n Brigata Nahal\n Brigata Givati\n Polizia Militare\n Truppe corazzate\n Artiglieria\n Genio Militare\n Corpo Generali\n Intelligence militare\n Marina Militare\n Polizia di Frontiera\nItalia.\nDurante la Guerra civile spagnola (1936-1939) il personale del Corpo truppe volontarie italiano fece un uso generalizzato del basco blu.\n (blu notte): Corpo truppe volontarie (1936-1939)\nLa Regia Marina introdusse l'uso del basco grigioverde e cachi per le uniformi tropicali; per le uniformi di marcia del battaglione (poi Reggimento) \"San Marco\" gi\u00e0 dal 1936, seguita nel 1942 dal Regio Esercito per le unit\u00e0 di paracadutisti e sabotatori.\n (grigioverde):\n (cachi):\nAnche la Regia Aeronautica fece lo stesso per le proprie unit\u00e0 di paracadutisti e fanti dell'aria, ma in colore azzurro aeronautica.\n (azzurro aeronautica): per i paracadutisti e fanti dell'aria della Regia Aeronautica (1942-1945)\nDopo l'Armistizio dell'8 settembre 1943 prosegu\u00ec l'uso dei baschi per le unit\u00e0 di paracadutisti ed arditi del Regio Esercito (in colore cachi, dopo che furono riequipaggiati con uniformi britanniche), e per la fanteria della Regia Marina (in colore blu-nero).\n (cachi): per i paracadutisti e gli arditi del Regio Esercito (1943-1945)\n (blu-nero): per i fanti di marina della Regia Marina (1943-1945)\nAnche tra le forze della Repubblica Sociale Italiana prosegu\u00ec l'uso dei baschi:\n (grigioverde) (1943-1945): o\n (azzurro aeronautica): per i paracadutisti (1943-1945)\n (grigioverde): per la fanteria di marina (1943-1945)\n (blu navy): per la marina ed alcune unit\u00e0 della Guardia Nazionale Repubblicana (1943-1945)\n (nero): per le Brigate Nere (1943-1945)\nDopo la guerra il basco fu adottato ufficialmente dal 1948 (anche se tra il 1946 ed il 1948, in continuit\u00e0 con i Gruppi di Combattimento, alcune specialit\u00e0 continuarono a portarlo), era prerogativa dei reggimenti inquadrati nella Divisione di fanteria \"Folgore\", per i R.E.D. (reparti esploranti divisionali) e per il Centro di Paracadutismo Militare, che lo avevano cachi, e per i Lagunari e i reparti Corazzati, che lo portavano nero.\n (cachi):\n (nero):\nSubentr\u00f2, nel suo uso estensivo presso le Forze Armate, alla bustina nel 1965, in colore cachi, mentre le unit\u00e0 corazzate mantennero il colore nero come identificativo della specialit\u00e0.\n (cachi): per le Forze Armate Italiane (1965-1981)\n (nero): per i reparti Corazzati (1965-oggi)\nDalla riforma delle forze armate del 1976 il colore nero sar\u00e0 esteso ai reparti meccanizzati.\n (nero): per i reparti Meccanizzati (1976-oggi)\nIl colore nero verr\u00e0 adottato per tutto l'esercito, abbandonando il cachi, nel 1981.\n (nero): per l'Esercito Italiano (1981-oggi)\nPer i reparti paracadutisti il basco fu cachi dal 1948 al 1959, quando ne venne adottato uno color grigioverde con tradizionale giro di bitta (un occhiello di tessuto sulla sommit\u00e0 del basco), nel 1968 questo venne sostituito dal basco color amaranto, ancora oggi in uso.\n (cachi): per i paracadutisti (1948-1959)\n (grigioverde): per i paracadutisti (1959-1968)\n (amaranto): per i paracadutisti (1968-oggi)\nFu prescritto nel 1968 il suo uso regolamentare all'Arma dei Carabinieri: \"\u00abViene calzato con l'alluda orizzontale e la parte superiore inclinata a destra; ha il fregio applicato sulla regione temporale sinistra; \u00e8 privo di gradi\u00bb\".\nL'unico corpo dell'Esercito Italiano a non indossare il basco \u00e8 quello degli alpini.\nEsercito Italiano.\n (nero):\n (amaranto):\n (grigioverde): 9\u00ba Reggimento d'Assalto Paracadutisti \"Col Moschin\" (2019-oggi)\n (verde laguna): Reggimento Lagunari \"Serenissima\" (2011-oggi)\n (azzurro \"Aves\"):\nMarina Militare.\n (blu navy):\n (verde marino): Arditi ed Incursori del G.O.I. - Gruppo Operativo Incursori del COMSUBIN Raggruppamento Subacquei e Incursori \"Teseo Tesei\"\n (blu reale): Palombari del G.O.S. - Gruppo Operativo Subacquei del COMSUBIN Raggruppamento Subacquei e Incursori \"Teseo Tesei\"\n (amaranto): Servizio Difesa Installazioni (S.D.I.) (1999-2006)\nAeronautica Militare.\n (ceruleo):\n (blu navy): 16\u00ba Stormo \"Protezione delle Forze\" (Fucilieri dell'Aria) della 1\u00aa Brigata Aerea \"Operazioni Speciali\" (2004-oggi)\n (kaki): 17\u00ba Stormo Incursori della 1\u00aa Brigata Aerea \"Operazioni Speciali\"\nCarabinieri.\n (blu turchino):\n (cachi):\n (amaranto):\n (nero):\n (rosso):\n (verde foresta):\nAltri Corpi Armati dello Stato.\n (grigio): Corpo Forestale dello Stato (1968-2016)\n (grigio): Guardia di Finanza (1968-2011)\n (grigio scuro): Guardia di Finanza (2011-oggi)\n (verde foresta): AntiTerrorismo - Pronto Impiego (A.T.P.I.) (1977-oggi) e Istruttori di Tiro (AGT, ITO, ICTO) della Guardia di Finanza\n (blu notte): Polizia di Stato\n (amaranto): Polizia di Stato NOCS\n (azzurro) Polizia Penitenziaria\nCorpi ausiliari, speciali e volontari.\n (cachi):\n (nero):\nOrganizzazioni Internazionali.\n (celeste): Forze Armate, Forze dell'Ordine e Corpi Ausiliari, Speciali e Volontari Italiani aggregati alle Missioni dell'O.N.U. (Caschi Blu) (1948-oggi)\n (blu reale): Forze Armate, Forze dell'Ordine e Corpi Ausiliari, Speciali e Volontari Italiani aggregati all'U.E.O. (1948-2011)\n (giallo): Forze Armate, Forze dell'Ordine e Corpi Ausiliari, Speciali e Volontari Italiani aggregati all'O.S.C.E. (1973-oggi)\n (arancione): Forze Armate, Forze dell'Ordine e Corpi Ausiliari, Speciali e Volontari Italiani aggregati alla M.F.O. (1982-oggi)\n (blu): Forze dell'Ordine Italiane aggregate all'E.G.F. - Eurogendfor (2004-oggi)\nAltri Corpi.\n (rosso): Croce Rossa Italiana (C.R.I.)\n (rosso): Corpo Italiano di Soccorso dell'Ordine di Malta (C.I.S.O.M.)\n (azzurro): City Angels\n (giallo): Servizio Vigilanza Ambientale (S.V.A.) di Legambiente\nPaesi Baschi.\nI terroristi dell'ETA indossano il tradizionale basco nero sopra il cappuccio, che li mantiene in incognito, durante le apparizioni in pubblico. Le forze di sicurezza basche dell'Ertzaintza indossano invece un basco rosso.\nPaesi Bassi.\nNei Paesi Bassi, il basco \u00e8 indossato \"all'inglese\", vale a dire con il distintivo d'arma a sinistra.\nMarina Militare Reale\n (blu notte) Fanteria di Marina, l\u2019emblema \u00e8 un'ancora dorata su un quadrato rosso (con tenuta da combattimento un'ancora nera viene indossata)\n (verde erba) Forze speciali del Fanteria di Marina, l\u2019emblema \u00e8 un'ancora dorata su un quadrato rosso\n (blu scuro) Guardiani della Marina Militare Reale, l\u2019emblema \u00e8 un'ancora d'argento su un quadrato blu\n (blu scuro) Altro personale della Marina Militare Reale, l\u2019emblema \u00e8 un'ancora dorata o d'argento su un quadrato nero\nEsercito RealeNell\u2019esercito il colore del basco e l\u2019emblemi oro o argento su sfondo (pezzo rettangolare di lino o velluto (ufficiali)) colorato diversi distinguono ulteriormente tra armi e unit\u00e0 (non c'\u00e8 nessun emblema indossato sul basco con tenuta da combattimento)\n (verde erba) Forze Speciali dell\u2019Esercito\n (rosso bordeaux) 11. Brigata aeromobile\n (nero) Truppa di Carro armato da combattimento e Truppa di Ricognizione blindata \n (blu scuro) 1. Corpo d'armata Tedesco-Olandese\n (blu-verde (\u2018\"petrol\"\u2019)) (dal 2005) altro personale della dell'Esercito Reale dei Paesi Bassi\n (marrone) \u00e8 stato sostituito nel 2005 da basco blu-verde (\u2018petrol\u2019). Ora solo indossato da veterani, unit\u00e0 studentesche universitario di riserva e qualche volta con l'uniforme del servizio\nAeronautica Militare Reale\n (blu-grigio). L'emblema \u00e8 un'aquila coronata in una corona d\u2019alloro d\u2019oro. Uomini, graduati e sottufficiali indossano una corona d\u2019alloro mezza, gli ufficiali una corona d\u2019alloro piena.\nPolizia Militare Reale\n (blu scuro), \u00e8 stato indossato fino al 1998.\n (blu reale), \u00e8 stato indossato dal 1998. L'emblema \u00e8 una granata infiammata. Gli Uomini e graduati non indossano una corona d\u2019alloro sull'emblema, gli sottufficiali indossano una corona d\u2019alloro mezza e gli ufficiali una corona d\u2019alloro piena.\nOrganizzazioni Internazionali\n (celeste) truppe dei Paesi Bassi aggregate a Missioni della ONU (Caschi Blu)\n (rosso mattone) truppe dei Paesi Bassi aggregate alla MFO\n (blu reale) truppe dei Paesi Bassi aggregate alla UEO\n (giallo) truppe dei Paesi Bassi che lavorano per l'OSCE\nPolizia\n (blu fiordaliso) con l'emblema della polizia d'oro. Indossato da unit\u00e0 speciali di polizia destinate a compiti ad alto rischio, come operazioni anti-terrorismo, salvataggio di ostaggi (\u201c\"arrestatieteams\"\u201d).\nGalleria fotografica con baschi dei Paesi Bassi\nRepubblica Ceca.\n Generico esercito\n Protezione civile\n Brigata schieramento rapido, Forze speciali\n Truppe da ricognizione\n Logistica e Sanit\u00e0 Militare\n Polizia militare\n Aeronautica\nSpagna.\nI requet\u00e9, le truppe carliste che lottarono nella guerra di successione, indossarono un basco rosso con un ponpon dorato o una nappa dorata.\nMolti corpi dell'esercito spagnolo hanno in dotazione il basco, tranne la Legione Spagnola (che indossa una bustina verde con una nappa rossa), l'antico Corpo di Polizia Armata e Traffico, le forze di polizia del periodo franchista (che indossava un cappello grigio con una banda rossa) e la banda del Reggimento Inmemorial del Rey N\u00b01 dell'Esercito Spagnolo, che usa un cappello bianco o rosso con una piuma bianca.\nRegno Unito.\nI primi approcci dell'esercito britannico con il basco risalgono al 1918, quando, durante la prima guerra mondiale, sul fronte francese, il Royal Tank Regiment combatteva a fianco degli Chasseurs Alpins, i quali indossavano gi\u00e0 tale copricapo. Il generale sir Hugh Elles pens\u00f2 che esso potesse esser utilizzato, data la praticit\u00e0, dai suoi carristi. Il primitivo basco venne poi modificato, rendendolo simile al berretto tam o'shanter, ed entr\u00f2 ufficialmente in servizio nel marzo 1924.\nAttualmente tutti i corpi dell'esercito britannico hanno in dotazione il basco, con la sola eccezione del Royal Regiment of Scotland, che indossa il Tam o'shanter, e del Royal Irish Regiment, che indossa il Caubeen.\n Fanteria, Foot Guards, Honourable Artillery Company\n Royal Tank Regiment\n Royal Gurkha Rifles, The Rifles\n Paracadutisti\n Special Air Service\n Royal Military Police\n Army Air Corps\n Intelligence militare\nRussia.\n Paracadutisti\n Fanteria Navale\n Guardia Nazionale\n Protezione civile\n Polizia Federale\n Truppe di Frontiera\nIl basco fuori dall'uso militare.\nIl basco \u00e8, anche se in minima parte, utilizzato al di fuori del campo militare. Molte persone anziane indossano baschi di solito di un colore solo; ma \u00e8 anche utilizzato dai giovani, spesso ruotato a 20\u00b0. \u00c8 compreso anche nella uniforme ufficiale della FSE (federazione scout d'Europa). Il basco civile ha spesso un abbellimento, detto purillo, una sorta di \"picciuolo\" posto al centro del copricapo che \u00e8 il capo finale del filato con cui si \u00e8 prodotta la maglia poi infeltrita con un procedimento simile alla lana cotta. Talvolta, per sineddoche, viene gergalmente chiamato lo stesso basco con questo nome. Severino Varela, uno dei pi\u00f9 prolifici attaccanti sudamericani degli anni trenta e quaranta, giocava spesso indossando un basco."}
{"id": "1437984", "revid": "124928705", "url": "https://it.wikipedia.org/wiki?curid=1437984", "title": "1. deild 1991 (F\u00e6r \u00d8er)", "text": "Ledizione 1991 della 1. deild, la prima riconosciuta dalla UEFA, vide la vittoria finale del K\u00cd Klaksv\u00edk.\nCoppe Europee.\nIl 18 aprile 1990 la FSF divenne associata UEFA. La stagione della 1. deild del 1991 fu la prima ad assegnare posti per competizioni per club europee a club faroensi."}
{"id": "1437986", "revid": "150809", "url": "https://it.wikipedia.org/wiki?curid=1437986", "title": "Nazionale di calcio a 5 jugoslava", "text": ""}
{"id": "1437993", "revid": "78273", "url": "https://it.wikipedia.org/wiki?curid=1437993", "title": "Vincenzo Maria Orsini di Gravina", "text": ""}
{"id": "1438003", "revid": "16758", "url": "https://it.wikipedia.org/wiki?curid=1438003", "title": "Bob Nardella", "text": "Carriera.\nClub.\nNardella, nella sua lunga carriera, gioc\u00f2 in diverse leghe minori nordamericane, in Italia ed in Germania, oltre ad alcune brevi esperienze in un campionato di hockey in-line nordamericano, il \"Roller Hockey International\".\nDa giovane milit\u00f2 nel campionato NCAA con la Ferris State University (dal 1988 al 1991), prima di approdare in Italia, voluto dall'HC Alta Badia, squadra che all'epoca militava in serie B. Con 105 punti in 45 incontri si mise talmente in luce da essere richiesto dall'allenatore dell'Alleghe HC, Paul Theriault.\nCon le civette vinse subito, nel 1992-93, l'Alpenliga (mentre il campionato venne chiuso al terzo posto). Nel 1993-94 la squadra fu estromessa dai play-off gi\u00e0 ai quarti. Le tensioni con la dirigenza si acuirono, e Nardella fece ritorno a Chicago, prima nell'hockey in-line (Chicago Cheetahs, 22 incontri nella stagione 1993-94), poi di nuovo nell'hockey su ghiaccio, coi Chicago Wolves, all'epoca appartenente alla IHL.\nNel 1995-96 torn\u00f2 di nuovo in Italia, questa volta al Milano 24, dove rimase una sola stagione prima di passare agli Adler Mannheim in Germania, con cui si aggiudic\u00f2 il titolo.\nNel 1997 fece ritorno ai Chicago Wolves, con cui disput\u00f2 cinque stagioni consecutive e parte di una sesta (le prime quattro in IHL, le altre due - dopo la scomparsa di questa lega, in AHL), durante le quali si aggiudic\u00f2 due Turner Cup (il titolo della IHL, 1998 e 2000) ed una Calder Cup (il titolo della AHL, 2002).\nA met\u00e0 stagione 2002-03, Nardella lasci\u00f2 Chicago prima per i Quad City Mallards in UHL (2 incontri), poi per il suo ultimo ritorno in Italia, ancora a Milano, ai Vipers. I rossoblu vinsero lo Scudetto e la Coppa Italia (avevano anche vinto la Supercoppa, ma prima del suo arrivo).\nNelle tre successive stagioni, le ultime due prima del ritiro inframmezzate da una stagione di stop, si divise tra Rockford Icehogs (UHL) e Chicago Wolves, dove chiuse la carriera nel 2006. Dal 2014 \u00e8 assistente allenatore degli stessi Chicago Wolves.\nNazionale.\nNardella esord\u00ec nella Nazionale italiana nel 1995, ai Mondiali. Da allora entr\u00f2 stabilmente a fare parte del club azzurro: gioc\u00f2 i mondiali 1995, 1996 e 1997, ed i giochi olimpici del 1998 e 2006 (dove, con i suoi 38 anni, era il terzo atleta pi\u00f9 anziano dell'intera spedizione, dopo il Nazionale di curling Fabio Alver\u00e0 e l'altro hockeista Lucio Topatigh)."}
{"id": "1438004", "revid": "16758", "url": "https://it.wikipedia.org/wiki?curid=1438004", "title": "Robert Nardella", "text": ""}
{"id": "1438006", "revid": "16758", "url": "https://it.wikipedia.org/wiki?curid=1438006", "title": "Robert John Nardella", "text": ""}
{"id": "1438008", "revid": "287204", "url": "https://it.wikipedia.org/wiki?curid=1438008", "title": "Metossamina", "text": "La metossamina \u00e8 un agonista-adrenergico con azione alfa1 selettiva usato sotto forma di sale cloridrato come vasopressore per somministrazione endovenosa."}
{"id": "1438012", "revid": "327773", "url": "https://it.wikipedia.org/wiki?curid=1438012", "title": "Nicopoli d'Epiro", "text": "Nicopoli \u00e8 una citt\u00e0 dell'antico Epiro, sul promontorio settentrionale del golfo di Ambracia, oggi presso Prevesa.\nVenne fondata nel 31 a.C. da Augusto, dopo la vittoria riportata ad Azio su Marco Antonio e Cleopatra, e dal 28 a.C. divenne sede dei solenni Ludi Actiaci, celebrati ogni cinque anni nell'anniversario della battaglia.\nLa citt\u00e0 era, infatti, divisa in due quartieri: nella parte superiore sorgeva il tempio di Apollo dove, secondo la tradizione, Augusto si accamp\u00f2 prima della battaglia di Azio."}
{"id": "1438013", "revid": "1543377", "url": "https://it.wikipedia.org/wiki?curid=1438013", "title": "Stazione meteorologica di Decimomannu Aeroporto", "text": "La stazione meteorologica di Decimomannu Aeroporto \u00e8 la stazione meteorologica di riferimento per il servizio meteorologico dell'Aeronautica Militare e per l'Organizzazione meteorologica mondiale, relativa alla localit\u00e0 di Decimomannu e all'area del Campidano meridionale.\nCaratteristiche.\nLa stazione meteorologica si trova nell'Italia insulare, in Sardegna, nella citt\u00e0 metropolitana di Cagliari, nel comune di Decimomannu, presso l'aeroporto militare, a 28 metri s.l.m. e alle coordinate geografiche .\nDal febbraio 2012 \u00e8 stato trasferito anche il servizio dei radiosondaggi che precedentemente venivano effettuati presso la stazione meteorologica di Cagliari Elmas.\nMedie climatiche ufficiali.\nDati climatologici 1971-2000.\nIn base alle medie climatiche del periodo 1971-2000, la temperatura media del mese pi\u00f9 freddo, gennaio, \u00e8 di +9,3\u00a0\u00b0C, mentre quella del mese pi\u00f9 caldo, agosto, \u00e8 di +25,5\u00a0\u00b0C; mediamente si contano 8 giorni di gelo all'anno e 65 giorni con temperatura massima uguale o superiore ai +30\u00a0\u00b0C. I valori estremi di temperatura registrati nel medesimo trentennio sono i -5,0\u00a0\u00b0C del dicembre 1973 e del febbraio 1999 e i +44,0\u00a0\u00b0C del luglio 1983.\nLe precipitazioni medie annue si attestano a 512\u00a0mm, mediamente distribuite in 67 giorni di pioggia, con minimo in estate e picco massimo in autunno.\nL'umidit\u00e0 relativa media annua fa registrare il valore di 70,6 % con minimo di 61 % a luglio e massimo di 79 % a dicembre; mediamente si contano 28 giorni di nebbia all'anno.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trantennio 1971-2000 e pubblicati nell'Atlante Climatico d'Italia del Servizio meteorologico dell'Aeronautica Militare relativo al medesimo trentennio.\nDati climatologici 1961-1990.\nIn base alla media trentennale di riferimento (1961-1990) per l'Organizzazione meteorologica mondiale, la temperatura media del mese pi\u00f9 freddo, gennaio, si attesta a +9,3\u00a0\u00b0C; quella del mese pi\u00f9 caldo, agosto, \u00e8 di +24,9\u00a0\u00b0C. Nel medesimo trentennio, la temperatura minima assoluta ha toccato i -5,0\u00a0\u00b0C nel dicembre 1973 (media delle minime assolute annue di -2,5\u00a0\u00b0C), mentre la massima assoluta ha fatto registrare i +44,0\u00a0\u00b0C nel luglio 1983 (media delle massime assolute annue di +39,0\u00a0\u00b0C).\nLa nuvolosit\u00e0 media annua si attesta a 3,6 okta, con minimo di 1,4 okta a luglio e massimo di 4,8 okta a febbraio.\nLe precipitazioni medie annue sono inferiori ai 500\u00a0mm, distribuite mediamente in 68 giorni, con minimo in primavera-estate e picco autunnale.\nL'umidit\u00e0 relativa media annua fa registrare il valore di 71,1 % con minimo di 62 % a luglio e massimo di 80 % a dicembre.\nValori estremi.\nTemperature estreme mensili dal 1961 ad oggi.\nNella tabella sottostante sono riportate le temperature massime e minime assolute mensili, stagionali ed annuali dal 1961 ad oggi, con il relativo anno in cui si queste si sono registrate. La massima assoluta del periodo esaminato di +45,0\u00a0\u00b0C \u00e8 del luglio 2009, mentre la minima assoluta di -5,0\u00a0\u00b0C risale al dicembre 1973 e del febbraio 1999."}
{"id": "1438016", "revid": "633110", "url": "https://it.wikipedia.org/wiki?curid=1438016", "title": "Classe Barbaros", "text": "Le fregate MEKO 200TN II sono seguite dopo quasi dieci anni alle Meko 200TN I \"Yavuz\" con un secondo contratto che venne stabilito in altre quattro navi migliorate o MEKO 200TN II, in due sottoclassi Track IIA o Classe Barbaros e Track IIB o Classe Salih Reis.\nLe Meko 200TN II sono state ordinate con contratto firmato il 19 gennaio 1990, per le prime due che costituiscono il \"Lotto II A\", ma una lettera di intenti per altre due unit\u00e0 \u00e8 stata emessa il 14 dicembre 1992 e si \u00e8 concretizzata in un ordine per il \"Lotto IIB\" emesso il 25 novembre 1994. Le MEKO 200 TN II sono state costruite due ad Amburgo e due all'arsenale navale turco di G\u00f6lc\u00fck e sono state molto rimaneggiate rispetto alle precedenti, con una lunghezza maggiore di 6 metri e un diverso apparato motore. L'entrata in servizio ha avuto date tra il 1995 e il 2000.\nClasse Barbaros.\nLa principale differenza tra le MEKO 200TN II Lotto II A e le precedenti MEKO 200TN I \u00e8 l'apparato motore. Le MEKO 200TN II Lotto II A sono equipaggiate con motorizzazione CODOG, diesel per la velocit\u00e0 di crociera e turbina a gas per avere uno spunto di velocit\u00e0 maggiore. I motori diesel sono MTU 16V 11163 da 6530hp, con una potenza minore essendo a 16 cilindri e non a 20 cilindri. Le turbine LM 2500 entrano in funzione in alternativa ai diesel per rendere meno complessa la trasmissione a scapito di qualche nodo di velocit\u00e0.\nL'autonomia \u00e8 leggermente minore rispetto alle \"Yavuz\", mentre l'armamento e le apparecchiature elettroniche sono per lo pi\u00f9 rimaste uguali, in versione migliorata ad eccezione del sistema ECM dove i cambiamenti sono stati pi\u00f9 significativi.\nL'armamento artiglieresco \u00e8 costituito come sulle \"Yavuz\" da un cannone Mk. 45 Mod. 2 e tre CIWS Seaguard, ciascuno con 4 cannoni singoli Oerlikon 25mm ognuno da 800 colpi al minuto che hanno una considerevole efficacia, con un affusto molto agile e veloce per gli ingaggi ravvicinati e un radar di tiro disgiunto dall'affusto; questi sistemi sono presenti uno a prua dietro il cannone principale e gli altri due ai lati dell'hangar a poppa e insieme ai missili Sea Sparrow rendono possibile a 360\u00b0 la difesa contro minacce aeree.\nClasse Salih Reis.\nLe unit\u00e0 \"Lotto IIB\" costituiscono la sottoclasse \"Salih Reis\" e sono identiche alle unit\u00e0 del \"Lotto II A\" ad eccezione dei missili antiaerei a lungo raggio con le celle a lancio verticale Mk 41 per missili ESSM che sostituiscono il lanciamissili Mk 29 per missili Sea Sparrow.\nLa dotazione missilistica \u00e8 completata nelle due sottoclassi da otto missili antinave Harpoon.\nServizio.\nLe otto MEKO 200 turche hanno potenziato le capacit\u00e0 della Marina Turca in maniera notevole. Assieme alle nove fregate ex-USA della classe Perry, meglio armate in termini di difesa aerea a lungo raggio ma pi\u00f9 vulnerabili per la difesa aerea ravvicinata, costituiscono un'accoppiata di considerevole efficacia. Se le navi americane assicurano la difesa aerea alle quote elevate e a distanze medie, interdicendo lo spazio aereo ad apparecchi altrimenti capaci di operare liberamente, le MEKO 200 hanno una funzione di difesa ravvicinata elevata e una potente capacit\u00e0 di attacco. L'insieme offre mutua copertura in formazioni miste, anche se il coordinamento, come dimostrato dalle battaglie aeree nella Guerra delle Falkland, non sempre \u00e8 capace di impedire un intralcio reciproco."}
{"id": "1438019", "revid": "12188424", "url": "https://it.wikipedia.org/wiki?curid=1438019", "title": "\u0160arengradska ada", "text": ""}
{"id": "1438021", "revid": "117388409", "url": "https://it.wikipedia.org/wiki?curid=1438021", "title": "Pia Tassinari", "text": "Biografia.\nAllieva di Alessandro Vezzani a Bologna, debutt\u00f2 come soprano nel 1927 a Casale Monferrato nel ruolo di Mim\u00ec de \"La boh\u00e8me\" di Giacomo Puccini. Dal 1932 al 1937 cant\u00f2 alla Scala, tornandovi nelle stagioni 1945-46. Fu all'Opera di Roma negli anni 1933-43 e 1951-52, e al Metropolitan di New York tra il 1947 e il 1948.\nNel 1941 spos\u00f2 il tenore Ferruccio Tagliavini, che aveva incontrato nei concerti per le truppe durante la guerra, e con il quale cant\u00f2, tra l'altro, in \"Tosca\", \"La boh\u00e8me\", \"Faust\", \"Werther\", \"L'amico Fritz\" e \"Manon\".\nNegli anni trenta fu considerata uno dei migliori soprani lirici italiani. In seguito, a causa del progressivo scurirsi della voce, inizi\u00f2 ad esibirsi come mezzosoprano (inequivocabilmente dal '52), ottenendo particolare successo come Carmen e Carlotta.\nEra prozia della senatrice Michela Montevecchi."}
{"id": "1438028", "revid": "436907", "url": "https://it.wikipedia.org/wiki?curid=1438028", "title": "Mod revival", "text": "Il mod revival, conosciuto anche come Mod 79, rappresenta la nuova ondata modernista esplosa a cavallo tra il 1978 e il 1979 in Inghilterra e successiva a quella fondante dei due decenni precedenti.\nDi breve impatto temporale (1979-1982 \"circa\"), ma di grande impatto sociale, l'ondata mod revival, che univa modo di vestirsi e musica, incontr\u00f2 molto successo tra i giovani inglesi dell'epoca, per poi espandersi successivamente in tutta Europa e negli Stati Uniti, pi\u00f9 precisamente in California, dove dur\u00f2 fino a met\u00e0 inoltrata degli anni ottanta.\nStoria.\nGli anni settanta.\nCon la divisione tra psichedelia e hard mod, la crescente popolarit\u00e0 del funk, altro fattore di svolta che porta molti appassionati di musica black ad abbandonare i ritmi soul e R&amp;B delle etichette americane anni sessanta a favore della loro naturale evoluzione, il movimento mod, cuore pulsante dell'ambiente londinese durante tutti i sessanta, subisce una brusca battuta d'arresto; anche se ad onor del vero nel booklet di Quadrophenia, album degli Who uscito nel 1974 da cui viene tratto l'omonimo film, sono presenti immagini di mod della scena londinese dell'epoca, a testimonianza che la cultura mod ha continuato ad esistere nella capitale durante la decade successiva seppur in tono minore. \nSe a Londra il modernismo sopravvive come fenomeno underground, al contrario, nel nord dell'Inghilterra molti giovani che avevano vissuto la prima ondata modernista della \"city\" rimangono \"fedeli\" allo stile distintivo dei predecessori, soprattutto in campo musicale, spingendosi nella ricerca ossessiva di rarit\u00e0 e b-side di vecchi dischi soul, per riproporli durante i fine settimana in club sempre pi\u00f9 affollati di appassionati.\nNasce quindi il northern soul, movimento che accompagna e si mischia alla storia del modernismo lungo tutto il decennio, pur mantenendo una sottilissima linea di confine che si allargher\u00e0 solo qualche anno pi\u00f9 avanti. Le caratteristiche stilistiche mutano abbandonando lo \"smart look\" tipico della swinging London a favore di quello \"working class\" dei primi skin e suedehead; perdono fascino completi sartoriali e scooter a favore di uno stile casual e funzionale al ballo acrobatico nei dancefloor del nord del paese.\nIl revival.\nIn questo scenario il punto di partenza fu dato dai The Jam, gruppo inglese capitanato da Paul Weller, che abbina un look fortemente mod all'energia del punk con inequivocabili riferimenti al suono tipico dei gruppi mod anni sessanta (The Who, Small Faces e Kinks in primis); l'anno successivo (1979) con all'uscita del film Quadrophenia di Franc Roddam, narrante le vicissitudini di Jimmy un mod degli anni sessanta, si torna nuovamente a parlare di modernismo.\nIn tutto il paese scatta la frenesia di emulare le gesta di Jimmy, in contemporanea i The Jam, entrati prepotentemente in classifica con i loro primi singoli \"In the City\" ed \"All Around the World\", si esibiscono nelle pi\u00f9 famose trasmissioni televisive nazionali, seguite da moltissimi giovani.\nRapidamente grazie al cinema, alla televisione ed alla musica nascono nuovi mod, in seguito ribattezzati \"revivalisti\" per distinguerli dai predecessori \"original\", principalmente adolescenti e provenienti quasi sempre dalla classe operaia inglese, anch'essi legati alle icone tipiche della cultura mod; il completo tre bottoni, a volte dalle fantasie decisamente pi\u00f9 vivaci ed eccentriche, il tipico giaccone parka, l'utilizzo dello scooter italiano debitamente accessoriato con specchietti e fari.\nPur mantenendo le attitudine stilistico-musicali e limitandosi ad attualizzare e contestualizzare il bagaglio culturale lasciato dagli antecessori, i mod revivalisti si dimostrano propensi all'aggregazione dando vita a vari gruppi in base alla citt\u00e0 di provenienza, o addirittura dei quartieri di esse. Cercando di imitare lo stile di vita dei mod ritratti nel film Quadrophenia sono soliti scorrazzare per le strade con i loro scooter italiani spostandosi lungo le vie cittadine, affollare nuovamente le spiagge del sud ed organizzare eventi musicali ricorrenti abbinando l'ascolto dei gruppi mod revival, nati sulla scia del trio di Woking, e veri e propri \"allnighter\" dove proporre dischi soul, northern soul, ska e rhythm &amp; blues.\nCirca un anno dopo l'esplosione del revival inglese il film Quadrophenia, unitamente alla musica dei Jam e dei gruppi 2 tone ska, contribuisce all'esportazione definitiva del modernismo in tutta Europa e nel mondo; il fenomeno fino ad allora tipicamente Inglese si propaga rapidamente in tutta Europa, Stati Uniti ed Australia favorendo la nascita di vere e proprie scene locali, alcune attive fino ai nostri giorni.\nLa musica.\nDopo gli anni sessanta, con lo scioglimento o il cambio radicale dei maggiori gruppi che hanno contraddistinto l'epoca iniziale, l'attenzione per i gruppi musicali scema a favore dei dj-set northern soul, eccezion fatta per alcuni mod attratti da gruppi musicali le cui sonorit\u00e0 sono estranee al \"modernismo canonico\", ma che traggono spunto, o per certi versi ricordano i fasti passati, ispirandosi palesemente alla decade precedente; la neonata scena powerpop \u00e8 un classico esempio.\nGruppi come Eddie &amp; the Hot Rods, Dr. Feelgood, The Records, Kilburn &amp; the High Roads, esponenti della ribattezzata onda pub rock, misto tra rock &amp; roll, glam, blues e powerpop, e successivamente anche Buzzcocks, Undertones e Squeeze, band legate al punk rock, sono tra le band pi\u00f9 seguite; anche se Dennis Greaves e i suoi Nine Below Zero sono considerati dai mod puristi l'unica e vera band a mantenere le radici col passato.\nDal 1978 al 1982.\nI The Jam nascono a Woking nel 1976 come cover band di vecchi pezzi rock &amp; roll, adottando successivamente un look mod approcciandosi a cover motown soul ed alla composizione di pezzi dal suono decisamente punk rock ma fortemente influenzati da gruppi sixties mod come Who, Kinks e Small Faces. L'anno successivo esce il primo album della band In the City che anticipa di otto mesi l'uscita del secondo All Mod Cons, in cui Paul Weller, Bruce Foxton e Rick Buckler dichiarano inequivocabilmente il loro essere mod. In contemporanea gli scozzesi The Jolt cos\u00ec come i Jam, con i quali condivisero i palcoscenici degli esordi come gruppo d'apertura, propongono un connubio tra suoni punk rock ed un look mod, visti per\u00f2 sfavorevolmente dalla critica musicale, in quanto considerati cloni di Weller e compagni, si sciolgono in concomitanza proprio con l'esplosione del revival.\nLa scalata nelle classifiche con conseguente aumento di popolarit\u00e0, consente ai Jam a diverse trasmissioni e festival musicali, dando spunto alla nascita di moltissime band nel biennio 1978-79. \nGruppi musicali punk rock come i Purple Hearts o come i Secret Affair, abbracciano questo \"nuovo stile\"; nascono i The Chords, gruppo londinese ispirato dai primi dischi dei Jam ed attratta dell'estetica mod dei primi Who e dal loro album \"Quadrophenia\", da cui viene tratto l'omonimo film nel 1978, vero e proprio collante del primo revival. Affascinati di questa nuova esplosione modernista, in tutta l'isola si assiste alla nascita di una miriade di gruppi musicali pi\u00f9 o meno improvvisati di giovani adolescenti spesso autori appena di un EP o di un singolo, ma anche artisti che entrano a far parte della storia della musica inglese di quegli anni; tra questi i Merton Parkas, dei fratelli Danny e Mick Talbot, The Lambrettas, i Long Tall Shorty, The Circles e i Killermeters.\nIl primissimo mod revival si pu\u00f2 quindi riassumere in senso stretto come quel ramo del punk rock, derivante dalle origini, che grazie ai The Jam sub\u00ec notevoli influenze di \"musica nera\". Le sonorit\u00e0 che scaturiscono, e che ne contraddistinguono i confini, sono un misto tra punk e powerpop con chiari rimandi a soul e rhythm &amp; blues, o in qualche caso sporadico ska, con una o l'altra corrente che prende il sopravvento a seconda dell'attitudine del gruppo musicale stesso. In generale la musica si presenta molto ritmata, con una batteria frenetica e chitarre che seguono accordi semplici e ripetitivi, intervallati da brevi assoli. Spesso sono presenti, oltre agli originali, strumenti come il sassofono e la tromba e di solito tastiere (o organi).\nNel medesimo periodo di diffusione del mod revival, esplode anche il 2 tone ska, un fenomeno che seppur indipendente allo sviluppo di questa potente ondata di nuova musica mod, vi si affianca e spesso vi si sovrappone. Gruppi musicali come The Specials, Madness o Selecter, citando i principali, suscitano sempre pi\u00f9 interesse verso i nuovi giovani mod, inglesi prima ed europei in seguito, sia per l'affinit\u00e0 musicale ed il comune amore per lo ska tradizione, cardine del movimento originale, sia per le numerose collaborazioni artistiche che portano spesso sul medesimo palco i gruppi di entrambi i movimenti revivalistici.\nDal 1982 al 1989.\nGi\u00e0 a partire dal 1981, ma pi\u00f9 incisivamente con il proseguire degli anni ottanta, lo strascico dell'ondata revivalistica port\u00f2 alla luce una nuova corrente, dalle caratteristiche sonore meno graffianti della precedente; passando quindi da una forte influenza punk a favore di sonorit\u00e0 pi\u00f9 pop.\nDopo lo scioglimento dei The Jam Paul Weller si unisce a Mick Talbot, membro fondatore dei Merton Parkas, per dar vita ad un nuovo progetto chiamato The Style Council, caratterizzato da suoni differenti che variano dal soul bianco al pop rock passando per un primordiale acid jazz. L'attenzione del pubblico cresce di pari passo con la popolarit\u00e0 del nuovo progetto di Weller facendo diventare gli Style Council un gruppo mainstream di quel periodo, ma la sperimentazione musicale adottata li scollega quasi totalmente dal fenomeno mod che prosegue parallelamente seguendo gruppi di chiara ispirazione mod revival che in quegli anni si distinguono, come i Makin' Time di Fay Hallam, i Prisoners di Graham Day e James Taylor, i \"The Truth\" dell'ex cantante e chitarrista Nine Below Zero Dennis Greaves, ed altri.\nIl resto del mondo, rimasto ancora quasi del tutto incosciente della cultura modernista, vede nascere tra il 1981 e il 1989 una serie di gruppi musicali, ispirati agli echi britannici degli anni precedenti, che contribuiscono ad alimentare la cultura modernista fuori dai confini inglesi.\nIn Spagna si formano tantissimi gruppi mod con un folto gruppo di fan tra cui i Los Elegantes, che pubblicano due album nel biennio 84-85 trascinati dai quattro singoli lanciati tra il 1980 ed il 1984, i Brighton 64 di Barcellona, anche loro attivi principalmente tra il 1983 ed il 1987, seguiti poco pi\u00f9 tardi dai Los Flechazos, che proseguiranno l'onda modernista spagnola a cavallo del decennio. In Italia nel 1982 nascono a Milano i Four By Art e pubblicano due album ed un singolo tra il 1984 ed il 1985, gli Underground Arrows di Roma, con un album e due singoli tra il 1984 ed il 1987, e gli Statuto di Torino, prima band ska italiana, ancora oggi in attivit\u00e0. Nel resto d'Europa si affermano gli svedesi The Moderns, con all'attivo un album e due singoli, i francesi Lords, nascono gruppi attivi principalmente nelle realt\u00e0 locali in Australia, Canada e Giappone, mentre negli Stati Uniti, principalmente in California, salgono alla ribalta band, anche molto legate alla crescente scena ska, tra cui i The Untouchables, da non confondere con gli omonimi inglesi, gruppo mod attivo in Inghilterra nello stesso periodo.\nL'eredit\u00e0.\nIl mod revival, ma in senso pi\u00f9 ampio la cultura mod in generale, ha profondamente segnato la scena socio-culturale e musicale inglese.\nGi\u00e0 verso la fine degli anni ottanta, ma soprattutto durante gli anni novanta si svilupp\u00f2 una corrente musicale di chiara ispirazione modernista, pur non esplicitando mai, salvo casi sporadici, una vera e propria analogia o forma di appartenenza.\nUn caso su tutti \u00e8 la nascita del britpop, che poi dar\u00e0 il via alla terza ondata mod, con l'esplosione di gruppi quali Blur, Oasis, e Ocean Colour Scene, ma anche gruppi minori come The Boo Radleys o These Animal Men, mentre agli inizi degli anni duemila, analogie col mod revival si ritrovano nell'indie rock di gruppi come The Libertines, The Enemy, Kaiser Chiefs, Ordinary Boys e The Last Shadow Puppets.\nIl mod revival oggi.\nAd oggi si sono riunite e sono ancora attive alcune band come Secret Affair, The Lambrettas, Purple Hearts, Back to Zero, Long Tall Shorty, Paul Weller dopo aver abbandonato i The Jam e The Style Council si \u00e8 dedicato alla carriera solista, Chris Pope chitarrista insieme al batterista Brett Ascott hanno formato i \"Pope\" una band tributo al loro gruppo precedente: The Chords.\nVengono ancora organizzati in tutta Europa, ma principalmente in Gran Bretagna, eventi musicali come concerti di gruppi originali dell'epoca o dj-set all'interno di serate musicali, mentre esistono dei gruppi musicali contemporanei dichiaratamente mod revival come i russi \"The Riots\", gli svedesi \"Modesty\" e gli italiani \"Tailor Made\"."}
{"id": "1438029", "revid": "124928712", "url": "https://it.wikipedia.org/wiki?curid=1438029", "title": "1. deild 1992 (F\u00e6r \u00d8er)", "text": "Ledizione 1992 della 1. deild vide la vittoria finale del B68 Toftir."}
{"id": "1438030", "revid": "1418004", "url": "https://it.wikipedia.org/wiki?curid=1438030", "title": "Premio Stresa", "text": "Il Premio Stresa di Narrativa \u00e8 un premio letterario di narrativa fondato nel 1976 da un gruppo di intellettuali, tra i quali Mario Bonfantini, Mario Soldati, Gianfranco Lazzaro e Piero Chiara. Nei primi anni della giuria fecero parte anche scrittori e intellettuali quali Carlo Bo, Giovanni Spadolini, Giorgio Barberi Squarotti e Primo Levi.\nNon ha avuto luogo dal 1985 fino al 1995 quando \u00e8 stato ripreso dalla Associazione Turistica Pro Loco di Stresa, che lo gestisce tuttora. \u00c8 riservato ad opere in lingua italiana pubblicate in Italia e in Svizzera.\nLa selezione viene effettuata da una giuria di critici che scelgono 5 libri finalisti votati nella votazione finale anche da una giuria di lettori."}
{"id": "1438032", "revid": "1543377", "url": "https://it.wikipedia.org/wiki?curid=1438032", "title": "Mecloretamina", "text": "La mecloretamina, nota anche come chlormethinum, clormetina, mustina o HN2, \u00e8 una mostarda azotata venduta, tra gli altri, con il marchio \"Mustargen\". Il composto \u00e8 uno delle cosiddette mostarde azotate o azotipriti, agenti chemioterapici citotossici) che derivano dall'iprite dopo modificazione molecolare (sostituzione dello zolfo con l'azoto).\nChiamata anche con l'acronimo HN2, \u00e8 stata usata sotto forma di sale cloridrato insieme alla 6-mercaptopurina come antineoplastico, in particolare nel linfoma di Hodgkin diffuso. Il composto \u00e8 infatti il prototipo e capostipite degli agenti alchilanti, un gruppo di farmaci chemioterapici antitumorali\nStoria.\nMecloretamina deriva dall'iprite, un gas impiegato per la prima volta nella guerra chimica, nella localit\u00e0 di Ipres in Belgio, nel corso della prima guerra mondiale. L'iprite fu sintetizzata per la prima volta nel 1854 proprio per usi di tipo bellico.\nMecloretamina \u00e8 un analogo a base di azoto del gas mostarda (a sua volta a base di zolfo), ed \u00e8 stato derivato dalle ricerche sulla guerra chimica. Alcune sperimentazioni cliniche segrete iniziarono nel dicembre 1942 per valutare l'efficacia dell'agente contro la malattia di Hodgkin e molti altri linfomi e leucemie che colpiscono l'uomo.\nA causa delle restrizioni imposte dal segreto di stato in tempo di guerra, i risultati di questi studi furono resi pubblici solo a partire dal 1946. A partire dal 1948 in letteratura medica apparvero i risultati delle prime esperienze cliniche con queste sostanze.\nUsi.\nIl composto \u00e8 stato impiegato prima di tutto nella guerra chimica (nome in codice HN2) come gas mostarda azotata, essendo un potente vescicante, cio\u00e8 un composto in grado di formare acidi che danneggiano la pelle e l'apparato respiratorio, determinando ustioni e gravi problemi respiratori. A seguito della scoperta degli effetti prodotti dall'iprite sul corpo umano \u00e8 stato impiegato come agente alchilante (farmaco antineoplastico) di cui pu\u00f2 essere considerato il progenitrice. Dalla mecloretamina \u00e8 stata derivata l'estramustina un analogo estrogenico, usato per il trattamento del cancro alla prostata. Il farmaco \u00e8 stato utilizzato nel trattamento palliativo della malattia di Hodgkin, di molti sarcomi, della leucemia mieloide cronica o linfocitica cronica, della policitemia vera, della micosi fungoide, e del carcinoma broncogeno. \u00c8 stato anche utilizzato per il trattamento palliativo del carcinoma metastatico associato a versamento.\nL'uso clinico della molecola \u00e8 stato completamente abbandonato. alla fine degli anni '80, lasciando il posto a farmaci citotossici pi\u00f9 efficaci, quali ad esempio il (clorambucile ed il melfalan).\nMecloretamina \u00e8 stata ripresa nell'utilizzo clinico solo nella terapia di associazione, sempre per il linfoma di Hodgkin, ed \u00e8 tuttora impiegata in casi molto rari e particolari.\nMeccanismo d'azione.\nLa sua azione risulta essere molto potente.\nMecloretamina infatti \u00e8 uno dei pochi farmaci in grado di legarsi covalentamente al DNA genomico, determinando un legame a ponte tra le due catene, impedendo cos\u00ec la duplicazione dell'informazione genetica e quindi la duplicazione delle cellule. Il composto ha come punto d'azione l'azoto N7 della molecola della base guanina dell'acido desossiribonuscleico(DNA).\nMecloretamina \u00e8 un alchilante non selettivo del DNA in quanto \u00e8 stato dimostrato che pu\u00f2 reagire anche con altre molecole, tra cui diversi metaboliti e perfino molecole d'acqua. La tossicit\u00e0 e la pericolosit\u00e0 della molecola deriva proprio da questa sua tendenza a reagire chimicamente con tutte le sostanze chimiche sufficientemente nucleofile con le quali entra in contatto, incluso, come detto, DNA, RNA e proteine varie.\nDi essa \u00e8 necessaria molta cautela e attenzione nelle applicazioni per lo pi\u00f9 in situ."}
{"id": "1438036", "revid": "1543377", "url": "https://it.wikipedia.org/wiki?curid=1438036", "title": "Stazione meteorologica di Alghero Fertilia", "text": "La stazione meteorologica di Alghero Fertilia \u00e8 la stazione meteorologica di riferimento per il Servizio meteorologico dell'Aeronautica Militare e per l'Organizzazione meteorologica mondiale, relativa alla citt\u00e0 di Alghero e alla Riviera del Corallo. \u00c8 gestita dall'ENAV.\nCaratteristiche.\nLa stazione meteorologica si trova nell'Italia insulare, in Sardegna, a pochi km dalla frazione di Fertilia nel comune di Alghero, presso l'aeroporto di Alghero-Fertilia, a 23 metri s.l.m. e alle coordinate geografiche .\nMedie climatiche ufficiali.\nDati climatologici 1971-2000.\nIn base alle medie climatiche del trentennio 1971-2000, la temperatura media del mese pi\u00f9 freddo, gennaio, \u00e8 di +9,8\u00a0\u00b0C, mentre quella del mese pi\u00f9 caldo, agosto, \u00e8 di +23,9\u00a0\u00b0C; mediamente si contano 5 giorni di gelo all'anno e 40 giorni annui con temperatura massima uguale o superiore ai 30\u00a0\u00b0C. Nel trentennio esaminato, i valori estremi di temperatura sono i +41,8\u00a0\u00b0C del luglio 1983 e i -4,8\u00a0\u00b0C del gennaio 1981.\nLe precipitazioni medie annue si attestano a 573\u00a0mm, mediamente distribuite in 65 giorni, con minimo in estate e picco massimo in autunno.\nL'umidit\u00e0 relativa media annua fa registrare il valore di 75,3% con minimo di 69% a luglio e massimo di 80% a dicembre; mediamente si contano 44 giorni all'anno con episodi nebbiosi.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trentennio 1971-2000 e pubblicati nell'Atlante climatico d'Italia del Servizio meteorologico dell'Aeronautica Militare relativo al medesimo trentennio.\nDati climatologici 1961-1990.\nIn base alla media trentennale di riferimento (1961-1990) per l'Organizzazione meteorologica mondiale, la temperatura media del mese pi\u00f9 freddo, gennaio, si attesta attorno a +10,1\u00a0\u00b0C; quella del mese pi\u00f9 caldo, agosto, \u00e8 di +23,4\u00a0\u00b0C. Nel medesimo trentennio, la temperatura minima assoluta ha toccato i -4,8\u00a0\u00b0C nel gennaio 1981 (media delle minime assolute annue di -1,1\u00a0\u00b0C), mentre la massima assoluta ha fatto registrare i +41,8\u00a0\u00b0C del luglio 1983; nell'archivio NOAA \u00e8 registrato anche un improbabile +44,2\u00a0\u00b0C il 29 luglio dello stesso anno. (media delle massime assolute annue di +36,8\u00a0\u00b0C).\nLa nuvolosit\u00e0 media annua si attesta a 3,7 okta giornalieri, con minimo in luglio di 1,7 okta giornalieri e massimi di 4,7 okta giornalieri a gennaio e a febbraio.\nLe precipitazioni medie annue si attestano a 590\u00a0mm, distribuite mediamente in 71 giorni, con minimo in primavera-estate e picco autunnale.\nL'umidit\u00e0 relativa media annua fa registrare il valore di 74,8% con minimo a luglio del 66% e massimi di 80% a dicembre e a gennaio.\nL'eliofania assoluta media annua si attesta a 7,1 ore giornaliere, con massimo in luglio di 11,3 ore giornaliere e minimo di 3,7 ore giornaliere a dicembre.\nLa pressione atmosferica media annua normalizzata al livello del mare si attesta a 1016,1 hPa, con massimi di 1018 hPa a settembre e ad ottobre e minimo di 1014 hPa ad aprile.\nValori estremi.\nTemperature estreme mensili dal 1946 ad oggi.\nNella tabella sottostante sono riportati i valori delle temperature estreme mensili registrate presso la stazione meteorologica dal 1946 ad oggi. Nel periodo esaminato, la temperatura minima assoluta ha toccato i -4,8\u00a0\u00b0C nel gennaio 1981 mentre la massima assoluta ha raggiunto i +41,9\u00a0\u00b0C nell'agosto 2017. \n\u00c8 stata screditata la temperatura massima di +44,2 \u00b0C del 29/07/1983 riportata nell\u2019archivio Global Summary of the Day (GSOD) del NOAA, valore incompatibile con l\u2019andamento della temperatura giornaliera presso la stessa stazione che vide una temperatura massima oraria tra i vari METAR effettuati di +40 \u00b0C alle 15 (ora locale)."}
{"id": "1438040", "revid": "110157", "url": "https://it.wikipedia.org/wiki?curid=1438040", "title": "1. deild 1993 (F\u00e6r \u00d8er)", "text": "Ledizione 1993 della 1. deild vide la vittoria finale del G\u00cd G\u00f8ta."}
{"id": "1438041", "revid": "1652635", "url": "https://it.wikipedia.org/wiki?curid=1438041", "title": "Gonorrea", "text": "La gonorrea (dal greco \"\"gonos\":\" seme; e \"reo\" : scorro;) o blenorragia (dal greco \"\"blenos\":\" muco; e \"\"ragoo\":\" erompo;) \u00e8 una malattia a trasmissione sessuale (STI) causata dal batterio \"Neisseria gonorrhoeae\". \u00c8 popolarmente nominata \"scolo\". I termini si riferiscono al principale sintomo, ossia le perdite uretrali.\nI due termini, che nella pratica medica sono sinonimi, coprono anche tutta una serie di manifestazioni extrauretrali: difatti l'infezione pu\u00f2 riguardare anche la cervice uterina, il retto, la faringe, e per diffusione ematogena le articolazioni (artrite gonococcica), il fegato (epatite) e il miocardio (miocardite).\nEpidemiologia.\nNel 1995 l'incidenza era di 150 persone infette ogni 100.000, soprattutto in persone che hanno avuto molteplici partner. Nelle donne infette, inoltre, tale morbo \u00e8 spesso accompagnato da altri simili.\nSi \u00e8 stimato che ogni anno ci siano pi\u00f9 di 700.000 nuovi casi solo negli USA, e che tali casi siano solo la met\u00e0 di quelli dichiarati. La scarsa igiene, la mancanza di sufficiente assistenza medica, la cattiva alimentazione, la mancanza di preservativi nei paesi non industrializzati, oltre che la promiscuit\u00e0 sessuale, aumenta il rischio e di conseguenza anche il numero di casi accertati della malattia. Recenti studi effettuati in Canada hanno dimostrato che la gonorrea trova la pi\u00f9 alta incidenza in giovani donne intorno alla seconda decade di et\u00e0 (20 anni).\nLa diffusione della gonorrea, al pari delle altre malattie sessualmente trasmissibili come l'AIDS, la sifilide e l'epatite, pu\u00f2 essere associata al fenomeno descritto nella Sindrome di Samo, una patologia scarsamente conosciuta ma che sembra essere operante in una buona percentuale di adulti e adolescenti che praticano una sessualit\u00e0 promiscua e non protetta.\nDiagnostica.\nPer una diagnosi certa di gonorrea \u00e8 necessario prelevare un campione delle secrezioni mediante tampone della zona infetta. Attualmente le sonde DNA sono il metodo diagnostico preferito e si utilizzano sul campione in precedenza prelevato.\nSintomatologia.\nMolte persone non presentano sintomi, soprattutto le donne.\nNel sesso femminile.\nIn pi\u00f9 della met\u00e0 delle femmine infette da Neisseria gonorrhoeae la malattia risulta asintomatica. Nelle restanti, fra i vari sintomi che caratterizzano la gonorrea, si riscontrano: \nL'infezione pu\u00f2 diffondersi per via ematica e possono manifestarsi;\nNel sesso maschile.\nNei soggetti di sesso maschile la malattia, se contratta attraverso rapporti sessuali attivi, si manifesta dopo un periodo di 2-7 giorni di incubazione, dopo questo periodo si mostrano soprattutto sintomi quali la difficolt\u00e0 all'emissione di urine: disuria e stranguria. In assenza di trattamento i sintomi possono durare anche mesi prima di normalizzarsi. In caso di contrazione a seguito di rapporti anali passivi si pu\u00f2 riscontrare l'infezione a livello rettale.\nEziologia.\nLa gonorrea \u00e8 causata da un diplococco Gram-negativo, la Neisseria gonorrhoeae. La trasmissione avviene:\nPer studiare la Neisseria gonorrhoeae il metodo pi\u00f9 efficace \u00e8 costituito dalla coltura di tale organismo in un laboratorio di microbiologia.\nTerapie.\nLa terapia maggiormente utilizzata in passato (dopo l'uso del protargolo) \u00e8 stata la somministrazione di penicillina, gi\u00e0 in uso dal 1940. In alternativa si possono usare diversi tipi di antibiotici.\nNegli anni scorsi nella gonorrea non complicata, si preferiva utilizzare un'unica dose di spectinomicina, perch\u00e9 nell'evenienza di co-infezione con la sifilide permette di evitare che si instauri la cosiddetta \"sifilide mascherata\", nel quale il sifiloma primario o \"cancro\" sulla pelle non si forma, ma comunque la sifilide si estende al resto dell'organismo, e si scoprir\u00e0 dopo anni sotto forma di sifilide secondaria.\nOggigiorno data l'insorgenza di ceppi resistenti, per determinare la migliore scelta terapeutica \u00e8 consigliabile la scelta degli antibiotici dopo l'esecuzione di apposito antibiogramma. Le linee guida attuali suggeriscono l'utilizzo combinato di ceftriaxone oppure cefixima in aggiunta all'azitromicina.\n\u00c8 da considerare che spesso, senza accertamenti di laboratorio, la gonorrea non \u00e8 distinguibile da una uretrite non gonococcica da clamidia, per cui viene anche utilizzata la doxiciclina in combinazione con gli altri antibiotici sopra nominati."}
{"id": "1438044", "revid": "1573940", "url": "https://it.wikipedia.org/wiki?curid=1438044", "title": "Te (kana)", "text": "\u3066 in hiragana o \u30c6 in katakana \u00e8 un kana giapponese che rappresenta una mora. \u00c8 pronunciato . Occupa la 19\u00aa posizione nel sillabario, tra \u3064 e \u3068.\nSia il simbolo hiragana \u3066 che il katakana \u30c6 provengono, tramite il man'y\u014dgana, dal kanji \u5929.\nScrittura.\nHiragana.\n\u3066 \u00e8 composto da un solo tratto:\nKatakana.\n\u30c6 \u00e8 composto da tre tratti:"}
{"id": "1438045", "revid": "186283", "url": "https://it.wikipedia.org/wiki?curid=1438045", "title": "\u30c6", "text": ""}
{"id": "1438046", "revid": "110157", "url": "https://it.wikipedia.org/wiki?curid=1438046", "title": "1. deild 1994 (F\u00e6r \u00d8er)", "text": "Ledizione 1994 della 1. deild vide la vittoria finale del G\u00cd G\u00f8ta."}
{"id": "1438047", "revid": "186283", "url": "https://it.wikipedia.org/wiki?curid=1438047", "title": "\u3066", "text": ""}
{"id": "1438052", "revid": "124123", "url": "https://it.wikipedia.org/wiki?curid=1438052", "title": "Morti nel 1000", "text": ""}
{"id": "1438055", "revid": "110157", "url": "https://it.wikipedia.org/wiki?curid=1438055", "title": "Corrente debole neutra", "text": "Le interazioni tramite corrente debole neutra sono un tipo di interazione debole con cui possono interagire le particelle elementari. Questo tipo di interazioni sono mediate dal bosone Z0, e l'interazione \u00e8 chiamata neutra poich\u00e9 lo Z0 non ha carica elettrica. La scoperta delle correnti debole neutre fu un passo importante per l'unificazione della interazione elettromagnetica con l'interazione debole nella interazione elettrodebole, e port\u00f2 alla scoperta dei bosoni Z e W.\nDescrizione.\nSi ritiene spesso che l'interazione sia chiamata neutra perch\u00e9 il bosone Z non ha carica elettrica, anche se la corrente che d\u00e0 il nome all'interazione \u00e8 quella delle particelle interagenti. Un esempio \u00e8 il contributo della corrente neutra all'ampiezza dello scattering elastico \u03bde e\u2192\u03bde e: \nformula_1\ndove le correnti neutre che descrivono il flusso del neutrino e dell'elettrone sono date da:\nformula_2\nin cui formula_3 e formula_4 sono il vettore e il vettore assiale di accoppiamento per il fermione formula_5.\nIl bosone Z si pu\u00f2 accoppiare con qualsiasi particella del Modello Standard, a parte il gluone e il fotone, anche se ogni interazione tra due particelle cariche che avvenga con lo scambio di un bosone Z virtuale pu\u00f2 avvenire anche con lo scambio di un fotone virtuale. \nA meno che le particelle interagenti non abbiano energie almeno dell'ordine della massa del bosone Z (91 GeV), lo scambio di un bosone Z virtuale d\u00e0 solo piccole correzioni (formula_6) all'ampiezza del processo elettromagnetico. \nScoperta.\nL'esistenza delle correnti deboli neutre venne predetta da Abdus Salam, Sheldon Glashow e Steven Weinberg, e fu confermata nel 1973 in un esperimento con neutrini nella camera a bolle Gargamelle al CERN.\nAcceleratori di particelle con energie sufficienti per misurare la massa del bosone Z non furono disponibili fino al 1983. Le interazioni tramite il bosone Z con il neutrino hanno delle caratteristiche particolari: sono l'unico meccanismo noto per lo scattering elastico di neutrini nella materia. I neutrini possono infatti dare luogo con quasi uguale probabilit\u00e0 a scattering elastico con il bosone Z e a scattering anelastico con il bosone W."}
{"id": "1438057", "revid": "550667", "url": "https://it.wikipedia.org/wiki?curid=1438057", "title": "Giardino d'inverno", "text": "Il giardino d'inverno , conosciuto anche come aranciera, limonaia, citroneria o cedraia, \u00e8 uno spazio adibito ad accogliere gli agrumi e altre piante da frutto e/o esotiche durante il periodo invernale nelle regioni in cui il clima non consentirebbe la sopravvivenza degli esemplari all'esterno. Dal punto di vista storico \u00e8 tipicamente l'annesso di una villa.\nContesto.\nGli agrumi, piante da frutto e ornamentali, contenuti in grossi vasi venivano riposti d'inverno all'interno di locali progettati per mantenere una temperatura costante e temperata. Le orangerie sono nella fattispecie delle serre o a volte degli spazi chiusi attigui e connessi attraverso piccole aperture alla stalla (per sfruttare il riscaldamento dell'aria)."}
{"id": "1438058", "revid": "1543377", "url": "https://it.wikipedia.org/wiki?curid=1438058", "title": "Stazione meteorologica di Capo San Lorenzo", "text": "La stazione meteorologica di Capo San Lorenzo \u00e8 la stazione di riferimento per il servizio meteorologico dell'Aeronautica Militare e per l'Organizzazione meteorologica mondiale, relativa all'omonima localit\u00e0 lungo la costa orientale della Sardegna.\nCaratteristiche.\nLa stazione si trova nell'Italia insulare, in Sardegna, nella provincia del Sud Sardegna, nel comune di Villaputzu, presso il poligono a mare del Salto di Quirra situato nella localit\u00e0 di capo San Lorenzo a 22 metri s.l.m. e alle coordinate geografiche .\nMedie climatiche ufficiali.\nDati climatologici 1961-1990.\nIn base alla media trentennale di riferimento (1961-1990) per l'Organizzazione meteorologica mondiale, la temperatura media del mese pi\u00f9 freddo, gennaio, si attesta a +10,2\u00a0\u00b0C; quella del mese pi\u00f9 caldo, agosto, \u00e8 di +24,5\u00a0\u00b0C.\nLe precipitazioni medie annue si attestano a 578\u00a0mm, mediamente distribuiti in 45 giorni, con accentuato minimo in estate, picco in inverno e massimo secondario in autunno.\nValori estremi.\nTemperature estreme mensili dal 1964 ad oggi.\nNella tabella sottostante sono riportate le temperature massime e minime assolute mensili, stagionali ed annuali dal 1964 ad oggi, con il relativo anno in cui queste sono state registrate. La minima assoluta di -2,4\u00a0\u00b0C \u00e8 del gennaio 1979 e del gennaio 1981, mentre la massima assoluta del periodo esaminato di +46,2\u00a0\u00b0C \u00e8 del giugno 1982, valore che risulta essere il secondo pi\u00f9 alto a livello nazionale di una stazione ufficiale italiana."}
{"id": "1438059", "revid": "1632387", "url": "https://it.wikipedia.org/wiki?curid=1438059", "title": "Filippo Alberti", "text": "Biografia.\nLa sua opera principale \u00e8 \"Elogi degli uomini illustri perugini\".\nFu amico di altri letterati contemporanei, in particolare di Torquato Tasso, che lo conobbe alla corte di Ferrara e lo ricorda nelle sue poesie."}
{"id": "1438064", "revid": "32698", "url": "https://it.wikipedia.org/wiki?curid=1438064", "title": "Corrente neutra", "text": ""}
{"id": "1438066", "revid": "125287969", "url": "https://it.wikipedia.org/wiki?curid=1438066", "title": "Cattedrale di Durham", "text": "La cattedrale di Cristo, della Beata Vergine Maria e di San Cutberto di Durham (in inglese: \"Cathedral Church of Christ, Blessed Mary the Virgin and St Cuthbert of Durham\"), pi\u00f9 semplicemente nota come cattedrale di Durham, sita nella citt\u00e0 di Durham, Inghilterra, venne fondata nel 1093 ed \u00e8 tuttora un importante centro del Cristianesimo. Solitamente indicata come uno dei migliori esempi di cattedrale normanna dell'Europa, \u00e8 stata infatti nominata patrimonio dell'umanit\u00e0 dall'UNESCO insieme con il castello di Durham, che fronteggia il Palazzo Green sopra il fiume Wear.\nLa cattedrale ospita il santuario e le reliquie di san Cutberto, un santo del settimo secolo. Al suo interno si trova anche la testa di sant'Osvaldo di Northumbria ed i resti di san Beda il Venerabile. \u00c8 possibile salire lungo i 325 gradini fino alla cima del campanile di 66 metri per godere di una vista di tutta Durham e dell'area circostante.\nLa chiesa ospita le messe cantate dal coro della cattedrale. A parte il luned\u00ec, ed alcune ferie, il coro canta ogni giorno.\nI vescovi di Durham erano dei principi-vescovi molto potenti fino alla met\u00e0 del XIX secolo. Il titolo di vescovo di Durham \u00e8 anche oggi il quarto pi\u00f9 importante della Chiesa anglicana, ed i cartelli stradali dell'odierna contea di Durham contengono la scritta \"Land of the Prince Bishops\" (terra dei principi vescovi).\nNella cripta della cattedrale di Durham si trova una reliquia della battaglia tra John Conyers e il drago di Sockburn, una spada a una mano secondo la tradizione \u00e8 stata usata da Ser Johan Conyers per uccidere il drago.\nStoria.\nSassoni.\nLa sede vescovile di Durham nasce dalla diocesi di Lindisfarne, fondata da Sant'Aidan per conto di Sant'Osvaldo di Northumbria intorno al 635. La sede resse fino al 664, anno in cui venne spostata a York. La sede venne ripristinata nel 678 dall'arcivescovo di Canterbury. A Lindisfarne nacquero numerosi santi, in particolare San Cutberto fu fondamentale per lo sviluppo della cattedrale di Durham.\nIn seguito a numerose incursioni dei vichinghi i monaci lasciarono Lindisfarne nell'875, portando con s\u00e9 le reliquie di San Cuberto. La diocesi di Lindisfarne rimase itinerante fino all'882, quando una comunit\u00e0 si ristabil\u00ec a Chester-le-Street. Questo luogo ospit\u00f2 la sede vescovile fino al 995 quando altre incursioni fecero fuggire di nuovo i monaci con le reliquie. Secondo una leggenda locale i monaci seguirono due inservienti che cercavano una mucca marrone, arrivando ad una penisola formata da un'ansa del fiume Wear. In questo luogo la bara di San Cuberto divenne immobile, e venne preso come un segno che il nuovo santuario potesse essere costruito in quel luogo. Esistono ragioni pi\u00f9 logiche per la scelta della penisola, tra cui la posizione facilmente difendibile ed il fatto che la terra era sotto la protezione dello Jarl di Northumberland dal momento che il vescovo dell'epoca, Aldhun, aveva forti legami familiari con il duca. Ciononostante la strada che conduce dal Bailey alla cattedrale si chiama \"Dun Cow Lane\" (\"dun cow\" significa \"mucca marrone\").\nAll'inizio venne eretta una struttura molto semplice usando il legname del posto per ospitare le reliquie di Cuberto. Il santuario venne trasformato in un'opera pi\u00f9 resistente (probabilmente in legno) noto come \"Chiesa Bianca\" (White Church). Questa chiesa venne a sua volta rimpiazzata tre anni dopo, nel 998, da un edificio in pietra a cui venne assegnato lo stesso nome; nel 1018 mancava da completare solo la torre occidentale. Durham divenne presto un luogo di pellegrinaggio, incoraggiato dal culto crescente di San Cuberto. Re Canuto fu uno dei primi pellegrini, e don\u00f2 molti privilegi e terre alla comunit\u00e0 di Durham. La posizione difendibile, i soldi portati dai pellegrini e la potenza insita nella chiesa fecero in modo che attorno alla cattedrale nascesse un centro abitato che ora \u00e8 il nucleo della citt\u00e0 moderna.\nMedioevo.\nL'attuale cattedrale venne progettata e costruita sotto il primo principe vescovo, Guglielmo di San Calais. La costruzione inizi\u00f2 nel 1093, nonostante Guglielmo mor\u00ec prima del completamento della prima fase, nel 1135, passando la responsabilit\u00e0 al successore Ranulf Flambard L'edificio \u00e8 famoso per le volte a coste del soffitto della navata, con archi traversi sostenuti da pilastri relativamente sottili e da possenti colonne, e per gli archi rampanti ed il triforio sopra le navate. Queste caratteristiche precorrevano l'architettura gotica che avrebbe invaso la Francia settentrionale pochi decenni dopo, sicuramente dovute ai mastri edili normanni, nonostante l'edificio sia considerato in stile romanico. Fu il sapiente uso di archi rampanti e volte a coste che permise di coprire un edificio con una pianta di una complessit\u00e0 mai vista prima di quel momento. Il contrafforte rese possibile la costruzione di edifici alti e l'uso di ampie finestre.\nLa tomba di San Cutberto si trova ad est e ai tempi era uno splendido monumento in marmo e oro.\nNel dodicesimo secolo il vescovo Hugh de Puiset aggiunse la \"Galilee Chapel\" sul lato occidentale della cattedrale. Questa cappella \u00e8 nota anche con il nome di \"Lady Chapel\" e contiene i resti di Beda il Venerabile e del vescovo Langley, la cui tomba mura la Grande Porta Occidentale (Great West Door) della cattedrale.\nGuglielmo di San Calais, Ranulf Flambard e Hugh de Puiset sono stati tutti seppelliti nella \"Chapter House\" della cattedrale, che si trova nella zona opposta ai chiostri e pu\u00f2 essere datata al 1140.\nIl tredicesimo secolo vide la costruzione della \"Cappella dei Nove Altari\" (Chapel of the Nine Altars), sul lato orientale, iniziata sotto Richard le Poore (1228-1237). La torre principale di quel periodo venne distrutta da un fulmine, e quella attuale \u00e8 quindi databile al quindicesimo secolo.\nDissoluzione.\nLa tomba di Cutberto venne distrutta per ordine di Enrico VIII nel 1538, ma sopravvisse sotto forma di modesta lapide in pietra. Due anni dopo, nel 1540, il monastero benedettino di Durham venne dissolto, nonostante i chiostri si siano ben conservati, ed il suo ultimo priore, Hugh Whitehead, divenne il primo decano della cattedrale.\n1600-1900.\nNel 1650 la cattedrale di Durham venne convertita in campo per i prigionieri di guerra ed ospit\u00f2 i prigionieri scozzesi dopo la battaglia di Dunbar (3 settembre 1650). Molti dei 5000 prigionieri morirono sulla strada per la cattedrale o al suo interno. I loro corpi vennero sepolti in tombe anonime. I sopravvissuti vennero spediti nelle Indie Occidentali, in Virginia e in Massachusetts. Circa 150 prigionieri scozzesi vennero mandati a Berwick nel dicembre 1650.\nLa Cappella dei Nove Altari vanta un grande rosone seicentesco, ricostruito nel diciottesimo secolo, ed una statua di William Van Mildert, ultimo principe-vescovo (1826-1836) nonch\u00e9 una delle persone che pi\u00f9 contribuirono alla nascita della Durham University.\nVentesimo secolo ed oltre.\nNel 1986 la cattedrale ed il vicino castello divennero patrimonio dell'umanit\u00e0. Il comitato dell'UNESCO dichiar\u00f2 che \"La Cattedrale di Durham \u00e8 l'esempio pi\u00f9 grande e perfetto di monumento di stile Normanno dell'Inghilterra\".\nOggi la cattedrale \u00e8 sede del vescovo di Durham. La cattedrale \u00e8 stata anche mostrata nei film di \"Harry Potter\" quale Scuola di Magia e Stregoneria di Hogwarts, dove \u00e8 stata aggiunta una guglia in cima alla famosa torre in modo da farla sembrare ancora pi\u00f9 imponente. Gli interni della cattedrale vennero usati nel film del 1998 \"Elizabeth\". Nel 1996 la Great Western Doorway fu il set del video di Bill Viola, \"The Messenger\".\nMusica.\nOrgani a canne.\nL'organo a canne principale della cattedrale \u00e8 stato costruito nel 1877 da Henry Willis e poi pi\u00f9 volte restaurato e modificato dalla ditta organaria Harrison &amp; Harrison nel corso del XX secolo. Lo strumento, a trasmissione elettro-pneumatica, si compone di due corpi, collocati, contrapposti, nella seconda campata del coro, al disopra degli stalli lignei. Le facciate anteriori dei due corpi sono gemelle: la cassa, riccamente scolpita, \u00e8 limitata al basamento e la mostra \u00e8 composta da 29 canne di principale dipinte e disposte in cuspide con ali laterali. La consolle, a finestra, \u00e8 situata nel corpo di destra; essa possiede quattro tastiere di 58 note ciascuna ed una pedaliera concavo-radiale di 32.\nNella cattedrale si trova anche l'organo positivo Lammermuir \"opus 45\", realizzato nel 2003, a 4 registri."}
{"id": "1438069", "revid": "287204", "url": "https://it.wikipedia.org/wiki?curid=1438069", "title": "Atelidae", "text": "Gli Atelidi (Atelidae Gray, 1825) sono una famiglia di primati aplorrini, diffusa in America centrale e Sud America.\nSi tratta di animali di taglia medio-piccola (35\u201370\u00a0cm), ma ci\u00f2 non toglie che a questa famiglia appartengano gli esponenti di maggiori dimensioni delle scimmie del Nuovo Mondo. Le scimmie urlatrici (sottofamiglia Alouattinae) raggiungono le dimensioni maggiori e sono pi\u00f9 robuste, mentre le scimmie ragno (sottofamiglia Atelinae) sono pi\u00f9 piccole ed esili.\nTutti gli Atelidi possiedono lunghe code prensili dotate di una parte terminale glabra ed assai sensibile nella zona inferiore. Tali code vengono utilizzate, in particolare dalle scimmie ragno, a mo' di quinto arto per agevolarsi nei movimenti fra le fronde degli alberi, di cui tutti gli esponenti della famiglia sono abitatori.\nSi tratta perlopi\u00f9 di animali diurni ed arboricoli, dai colori a tinte scure (nero, bruno, rossastro). La maggior parte delle specie preferisce la foresta pluviale, ma non \u00e8 raro trovare popolazioni in foreste a carattere pi\u00f9 secco o nella savana alberata: questo \u00e8 vero in particolare per le scimmie urlatrici.\nLa loro dieta \u00e8 costituita principalmente da foglie e frutti, ma le specie pi\u00f9 piccole sono state osservate mentre si nutrivano anche di insetti.\nLe femmine, dopo una gestazione di 6-7 mesi, partoriscono un unico cucciolo. I parti avvengono al ritmo di uno ogni 3 anni circa. Non c'\u00e8 un periodo degli amori.\nSi tratta di animali poligami, che vivono in gruppi che possono contare fino a venti e pi\u00f9 adulti, organizzati in una rigida gerarchia: laddove i gruppi sono composti da pochi individui, un singolo maschio tende ad imporsi e scacciare gli altri, formando un \"harem\".\nTassonomia.\nLa famiglia si articola in due sottofamiglie: le Alouattine, note come \"scimmie urlatrici\", e le Atelinae, note come \"scimmie ragno\".\n "}
{"id": "1438070", "revid": "767487", "url": "https://it.wikipedia.org/wiki?curid=1438070", "title": "Sulla collina nera", "text": "Sulla collina nera \u00e8 un romanzo di Bruce Chatwin del 1982.\nIn quest'opera Chatwin abbandona la trattazione a lui consueta del tema del viaggio, tratteggiando una ambientazione pi\u00f9 intimistica, lasciandosi andare alla rievocazione nostalgica di un'epoca e di una terra (l'Inghilterra e il Galles) attraverso un'operazione di regressione sotto certi aspetti simile a quella proustiana.\nIl romanzo \u00e8 stato premiato con il James Tait Black Memorial Prize del 1982.\nTrama.\nIl romanzo ha per protagonisti due fratelli gemelli, legati da un fortissimo rapporto di amore-odio, e narra delle loro vicende, che si collocano prevalentemente in una fattoria. Le loro vicissitudini, seppur influenzate dal corso della storia, non risentono che in misura minima dei grandi eventi che la caratterizzano. La dimensione delle loro esistenze, circoscritta alle mura domestiche, viene solo superficialmente scalfita dalla Prima guerra mondiale, e dall'arruolamento di uno dei fratelli. La loro separazione dal mondo non verr\u00e0 da allora interrotta. \nIl fluire della loro esistenza li vedr\u00e0, incontaminati, volgere lo sguardo al passato, dove ancora li attendono i loro sogni e le loro aspirazioni non realizzate. Questo tuttavia non \u00e8 per loro motivo di rimpianti, quanto piuttosto un termine di paragone tra l'alternativa di un'esistenza turbolenta ed incerta, e la solidit\u00e0 della loro vita reale."}
{"id": "1438072", "revid": "2143966", "url": "https://it.wikipedia.org/wiki?curid=1438072", "title": "Stazione meteorologica di Olbia Costa Smeralda", "text": "La stazione meteorologica di Olbia Costa Smeralda \u00e8 la stazione meteorologica di riferimento per il Servizio meteorologico dell'Aeronautica Militare e per l'Organizzazione meteorologica mondiale, relativa alla citt\u00e0 di Olbia e alla Costa Smeralda.\nCaratteristiche.\nLa stazione meteorologica, gestita dall'ENAV, si trova nell'Italia insulare, in Sardegna, in provincia di Sassari, nel comune di Olbia, presso l'aeroporto di Olbia-Costa Smeralda, a 13 metri s.l.m. e alle coordinate geografiche .\nMedie climatiche ufficiali.\nDati climatologici 1961-1990.\nIn base alla media trentennale di riferimento (1961-1990) per l'Organizzazione meteorologica mondiale, effettivamente calcolata dal 1969 (anno di attivazione della stazione meteorologica), la temperatura media del mese pi\u00f9 freddo, gennaio, si attesta a +9,9\u00a0\u00b0C; quella del mese pi\u00f9 caldo, agosto, \u00e8 di circa +24,7\u00a0\u00b0C.\nLe precipitazioni medie annue sono di 582\u00a0mm, distribuite mediamente in 67 giorni, con minimo in primavera-estate e picco invernale.\nL'umidit\u00e0 relativa media annua si attesta al valore di 66,1 % con minimo 58 % in giugno e massimo di 72 % a novembre e a dicembre.\nL'eliofania assoluta media annua fa registrare il valore di 7,2 ore giornaliere, con minimo di 3,8 ore giornaliere in dicembre e massimo di 11,6 ore giornaliere in luglio.\nValori estremi.\nTemperature estreme mensili dal 1969 ad oggi.\nNella tabella sottostante sono riportate le temperature massime e minime assolute mensili, stagionali ed annuali dal 1969 ad oggi, con il relativo anno in cui si queste si sono registrate. La massima assoluta del periodo esaminato di +42,8\u00a0\u00b0C risale al 20 agosto 1999, mentre la minima assoluta di -4,2\u00a0\u00b0C \u00e8 del dicembre 2001."}
{"id": "1438074", "revid": "469589", "url": "https://it.wikipedia.org/wiki?curid=1438074", "title": "Distretto di Punakha", "text": "Punakha \u00e8 uno dei 20 distretti (dzongkhag) che costituiscono il Bhutan. Il distretto appartiene al dzongdey centrale.\nMunicipalit\u00e0.\nIl distretto consta di undici gewog (raggruppamenti di villaggi):\n&lt;br&gt;"}
{"id": "1438076", "revid": "118733", "url": "https://it.wikipedia.org/wiki?curid=1438076", "title": "Kind of magic", "text": ""}
{"id": "1438077", "revid": "52076", "url": "https://it.wikipedia.org/wiki?curid=1438077", "title": "Steuermann! La\u00df die Wacht!", "text": ""}
{"id": "1438078", "revid": "1605525", "url": "https://it.wikipedia.org/wiki?curid=1438078", "title": "Che ci faccio qui?", "text": "Che ci faccio qui? (\"What Am I Doing Here\", 1988) \u00e8 un libro dell'autore inglese Bruce Chatwin e consiste di una serie di saggi e racconti di viaggi della sua vita. Fu l'ultimo libro pubblicato mentre Chatwin era in vita, e proprio dalla sua vita prende molti spunti, quali il trekking in Nepal, l'andare in barca a vela per il Volga e l'aver fatto un film con Werner Herzog.\nQuesto libro costituisce la sintesi della produzione letteraria di Bruce Chatwin. Ritroviamo al suo interno l'intera gamma dei temi tipici della trattazione a lui cara, prima tra tutte quelli del viaggio e della migrazione, che vengono affrontati in tutti i loro aspetti (sociologici e scientifici oltre che naturalmente artistico-letterari). Il nucleo principale dell'opera affronta il tema dell'Africa, uno dei \"t\u00f2poi\" prediletti di Chatwin, vista attraverso le sue contraddizioni e le difficolt\u00e0 ad emergere dalla sua situazione endemica di sottosviluppo; tuttavia l'analisi dell'autore non \u00e8 affatto quella di un freddo cronista, quanto piuttosto la testimonianza partecipe e sempre pronta a stupirsi di un viaggiatore antico (tant'\u00e8 che spesso Chatwin parla di Montaigne e di Ibn Battuta come dei suoi imprescindibili modelli). Un'altra componente significativa del romanzo \u00e8 riferita alle interviste dell'autore a vari personaggi pubblici, appartenenti ai pi\u00f9 svariati ambiti (politici, culturali, ecc..), del calibro Charles de Gaulle e Nadezda Mandelstam, risalenti al periodo in cui Chatwin collaborava con la rivista \"Vogue\"."}
{"id": "1438080", "revid": "219110", "url": "https://it.wikipedia.org/wiki?curid=1438080", "title": "Stazione di Pisa Aeroporto", "text": "La stazione di Pisa Aeroporto era una stazione ferroviaria che serviva l'Aeroporto di Pisa-San Giusto, chiusa nel 2013. \nStoria.\nVenne attivata il 29 gennaio 1983, costituendo il primo esempio di stazione ferroviaria aeroportuale in Italia.\nDal giorno 15 dicembre 2013 la stazione ha terminato il servizio, sostituito con autobus fino a marzo 2017, per consentire la costruzione del nuovo impianto Pisa Mover che serve come collegamento tra la stazione di Pisa Centrale e l'aeroporto in sostituzione del precedente servizio ferroviario.\nStrutture e impianti.\nSi componeva di soli due binari tronchi, e si collegava alla stazione di Pisa Centrale, distante 1,445\u00a0km, da una breve linea di raccordo. Veniva impiegata principalmente da un servizio regionale proveniente da Pisa Centrale e da alcune corse, sempre regionali, provenienti dalla stazione di Firenze Santa Maria Novella.\nL'impianto era classificato da RFI nella categoria \"Silver\".\nDal punto di vista della gestione del traffico ferroviario, dall'8 dicembre 2008, a seguito dell'attivazione dell'Apparato Centrale Computerizzato (ACC) presso Pisa Centrale, entrambe le stazioni divennero \"fasci binari\" di un impianto pi\u00f9 grande, denominato \"Pisa\"."}
{"id": "1438081", "revid": "1543377", "url": "https://it.wikipedia.org/wiki?curid=1438081", "title": "Stazione meteorologica di Fonni", "text": "La stazione meteorologica di Fonni \u00e8 la stazione meteorologica di riferimento per il servizio meteorologico dell'Aeronautica Militare e per l'Organizzazione Mondiale della Meteorologia, relativa alla localit\u00e0 di Fonni nell'entroterra montano nuorese. La stazione \u00e8 attualmente dismessa.\nCoordinate geografiche.\nLa stazione meteorologica si trovava nell'Italia insulare, in Sardegna, in provincia di Nuoro, nel comune di Fonni, a 1.029 metri s.l.m. e alle coordinate geografiche .\nMedie climatiche ufficiali.\nDati climatologici 1971-2000.\nIn base alle medie climatiche relative al trentennio 1971-2000, la temperatura media del mese pi\u00f9 freddo, febbraio, si attesta a +4,5\u00a0\u00b0C mentre la temperatura media del mese pi\u00f9 caldo, agosto, \u00e8 di +21,1\u00a0\u00b0C; mediamente si contano 33 giorni di gelo e 10 giorni con temperature massime uguali o superiori ai 30\u00a0\u00b0C. Nel medesimo trentennio, la temperatura minima assoluta ha toccato i -10,0\u00a0\u00b0C nel gennaio 1981 mentre la massima assoluta ha raggiunto i +36,4\u00a0\u00b0C nel luglio 1993.\nLe precipitazioni medie annue si attestano a 750,7\u00a0mm, mediamente distribuite in 88 giorni di pioggia, con minimo in estate e picco massimo in inverno.\nL'umidit\u00e0 relativa media annua fa registrare il valore di 77,4 % con minimo di 64 % a luglio e massimo di 85 % a dicembre; mediamente si contano 38 giorni con episodi di nebbia all'anno.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trentennio 1971-2000 e pubblicati nell'Atlante Climatico d'Italia del Servizio Meteorologico dell'Aeronautica Militare relativo al medesimo trentennio.\nDati climatologici 1961-1990.\nIn base alla media trentennale di riferimento (1961-1990) per l'Organizzazione Mondiale della Meteorologia, la temperatura media dei mesi pi\u00f9 freddi, gennaio e febbraio, si attesta a +4,1\u00a0\u00b0C; quella del mese pi\u00f9 caldo, luglio, \u00e8 di +21,1\u00a0\u00b0C. Nel medesimo trentennio, la temperatura minima assoluta ha toccato i -10,0\u00a0\u00b0C nel gennaio 1981 mentre la massima assoluta ha raggiunto i +36,0\u00a0\u00b0C nel luglio 1982 e nel luglio 1983.\nLa nuvolosit\u00e0 media annua si attesta a 4,2 okta, con minimo di 1,9 okta a luglio e massimo di 5,7 okta a febbraio.\nLe precipitazioni medie annue si aggirano sugli 800\u00a0mm, con minimo in estate e picco tra autunno e inverno.\nL'umidit\u00e0 relativa media annua si attesta ad 80 % con minimo di 64 % in luglio e massimi di 88 % a novembre e a febbraio. .\nDati climatologici 1951-1980.\nNel trentennio 1951-1980, in base ai dati effettivamente elaborati dal 1954 al 1980, la temperatura media del mese pi\u00f9 freddo, gennaio, \u00e8 di circa a +4,1\u00a0\u00b0C; quella del mese pi\u00f9 caldo, agosto, \u00e8 di +20,6\u00a0\u00b0C.\nNel medesimo trentennio, la temperatura minima assoluta ha toccato i -9,4\u00a0\u00b0C nel febbraio 1956, mentre la massima assoluta ha fatto registrare i +36,0\u00a0\u00b0C nell'agosto 1952.\nValori estremi.\nTemperature estreme mensili dal 1946 al 2006.\nNella tabella sottostante sono riportati i valori delle temperature estreme mensili dal 1946 al 2006, con il relativo anno in cui sono state registrate. Nel periodo esaminato, la temperatura minima assoluta ha toccato i -10,0\u00a0\u00b0C nel gennaio 1981, mentre la massima assoluta di +36,4\u00a0\u00b0C risale al luglio 1993."}
{"id": "1438082", "revid": "118733", "url": "https://it.wikipedia.org/wiki?curid=1438082", "title": "A night at the opera", "text": ""}
{"id": "1438085", "revid": "1305772", "url": "https://it.wikipedia.org/wiki?curid=1438085", "title": "Artrite settica", "text": "Lartrite settica \u00e8 una alterazione infiammatoria di un'articolazione, conseguente alla localizzazione articolare di un determinato batterio. Colpisce soprattutto le grandi articolazioni come anca, ginocchio e spalla. Generalmente \u00e8 monoarticolare (quella gonococcica pu\u00f2 essere poliarticolare).\nNon \u00e8 raro che la persona affetta da tale artrite sia un bambino con et\u00e0 inferiore ai tre anni: qui il luogo interessato risulta essere soprattutto l'Anca, mentre nell'adulto prevale la localizzazione sul Ginocchio. I soggetti interessati a tale infezione hanno un aumentato rischio di comorbilit\u00e0 (ovvero si possono manifestare altre infezioni con possibili gravi conseguenze per l'organismo).\nSintomatologia.\nFra i vari sintomi e segni clinici tumefazione articolare, febbre, dolore intenso, mancanza di controllo dell'articolazione interessata sia in forma attiva sia passiva.\nL'artrite settica normalmente riguarda un unico arto, a differenza di quella multiarti gonococcica.\nFattori di rischio.\nL'artrite \u00e8 favorita da preesistenti patologie articolari. Esse possono suddividersi in:\nDiagnosi.\nLa diagnosi si basa sull'aspetto dell'articolazione colpita (\u00e8 spesso una monoartrite) che \u00e8 arrossata, gonfia e dolente; sulla presenza di sintomi sistemici come febbre e aumento degli indici di flogosi (VES e proteina C reattiva) e sull'analisi del liquido sinoviale prelevato tramite artrocentesi che si mostrer\u00e0 purulento. \u00c8 importante fare cos\u00ec diagnosi differenziale con la gotta, la condrocalcinosi, la malattia di Lyme, le forme virali e la Sindrome di Reiter.\nTerapie.\nLa patologia \u00e8 seria in quanto oltre ai problemi articolari di anchilosi e fibrosi pu\u00f2 avvenire una diffusione sistemica dell'infezione (sepsi) che pu\u00f2 anche essere mortale. Se \u00e8 concomitante l'artrite reumatoide anche l'esito di quest'ultima patologia viene aggravato."}
{"id": "1438086", "revid": "110157", "url": "https://it.wikipedia.org/wiki?curid=1438086", "title": "1. deild 1995 (F\u00e6r \u00d8er)", "text": "Ledizione 1995 della 1. deild vide la vittoria finale del G\u00cd G\u00f8ta.\nClassifica finale.\nSpareggio.\nLo spareggio tra la penultima di 1. deild e la seconda di 2. deild fu vinto dal Sumba/VB, che conserv\u00f2 il posto nella massima divisione.\nScissione del Sumba/VB.\nIl Sumba/VB fu formato al termine della stagione 1994 dalla fusione di VB V\u00e1gur (che vinse il campionato 1994 di 2. deild) e Sumba. Al termine della stagione 1995 il club si divise nuovamente: il VB V\u00e1gur continu\u00f2 a disputare la \"1. deild\", mentre il Sumba nel 1996 gioc\u00f2 in \"2. deild\"."}
{"id": "1438087", "revid": "767487", "url": "https://it.wikipedia.org/wiki?curid=1438087", "title": "Potere costituente", "text": "Il potere costituente \u00e8 il momento fondativo di un pubblico potere su una comunit\u00e0 nazionale; segna il passaggio tra due fasi storico-giuridiche e politiche diverse. Con la Costituzione, infatti, si esaurisce il potere costituente (prima del quale vi \u00e8 il caos) ed inizia il potere costituito.\nLibert\u00e0 del potere.\nEsso \u00e8 stato di frequente inteso dalla dottrina quale un potere libero, anzi quale l'unico potere libero nel diritto costituzionale generale.\nInfatti nessuna regola preesistente lo vincola, esso \u00abvive, proprio per le sue caratteristiche intrinseche, ai confini tra \"diritto\" e \"politica\": ed in esso \u00e8 presente \"un \"principio politico\" che opera in senso costituente\u00bb (Maurizio Fioravanti, ma v. anche Pietro Giuseppe Grasso).\nGenesi.\nIl suo esercizio pu\u00f2, in linea teorica, coincidere con la volont\u00e0 di un'Assemblea Costituente democraticamente eletta, oppure derivare da eventi storici di carattere rivoluzionario che determinano il sorgere di un nuovo regime politico, cio\u00e8 di una nuova forma di Stato, o, anche, da un colpo di Stato.\nSi discute se la convocazione di una nuova Assemblea costituente possa far recedere un ordinamento giuridico, in qualche misura, nuovamente ad una situazione di potere costituente. In ogni caso, giuristi come Leopoldo Elia manifestarono sempre una grande contrariet\u00e0 all\u2019idea della convocazione di una nuova assemblea costituente: egli \"in Parlamento si pronunci\u00f2 esplicitamente in questo senso soprattutto nel discorso tenuto in Senato, il 24 luglio 1991, in occasione del dibattito parlamentare sul messaggio che il Presidente Cossiga aveva inviato alle Camere il 26 giugno di quell\u2019anno. \u00abLasciamo [...] da parte il ricorso a una assemblea costituente\u00bb, disse Elia, perch\u00e9 non ce n\u2019\u00e8 affatto bisogno per \u00abmodificare anche norme di grande rilievo in ordine alla forma di governo\u00bb (p.\u00a0193) e perch\u00e9 il momento costituente era stato gi\u00e0 vissuto subito dopo la guerra e non poteva essere ricreato (potremmo dire) \"a freddo\" e in mancanza delle condizioni storiche necessarie\".\nDibattito accademico.\nPeraltro, il problema del potere costituente ha costituito uno dei temi centrali della riflessione costituzionalistica. Nella dottrina giuridica \u00e8 possibile individuare schematicamente due diverse letture di questo concetto.\nSecondo un primo filone, di matrice gius-positivistica il problema della definizione e del significato del potere costituente \u00e8 un falso problema, non \u00e8 un problema giuridico: esso concerne i meri fatti umani e non \u00e8 qualificabile quale un fatto normativo. In altre parole, il potere costituente, in quanto non costituito, in quanto assoluto e illimitato, non \u00e8 giuridico. Esso \u00e8 invece un fatto unico e irripetibile, che sta all'origine del nuovo ordinamento. E come noto, nell'ambito della concezione positivista, il mondo dei fatti \u00e8 nettamente distinto dal mondo del diritto.\nQuanto al secondo filone, questo \u00e8 riconducibile al pensiero di Costantino Mortati, il teorico della dottrina della \"Costituzione materiale\". Secondo Mortati il potere costituente \u00e8 espressione di un insieme di forze che mirano all'ordine (v. anche sul tema i contributi di Pietro Giuseppe Grasso). Esso non \u00e8 un mero potere di fatto, ma \u00e8 l'inizio di un processo che conduce all'ordine, alla Costituzione (Carl Schmitt sul punto parlava di \"forma originaria del potere politico\"; Paolo Barile ha scritto che \"il potere costituente rientra nelle fonti di produzione del diritto obiettivo, in quanto fonte di produzione delle norme costituzionali\"). Nell'ambito di questa concezione, \u201ccostituente\u201d non \u00e8 pi\u00f9 semplicemente il contrario di \u201ccostituito\u201d, ma \u00e8 anche, e forse soprattutto, l'inizio di ci\u00f2 che si costituisce. Il potere costituente \u00e8 cos\u00ec inteso come lo Stato nascente della normativit\u00e0. Mortati - che a differenza della dottrina positivistica rigetta l'idea di una rigida separazione tra fatto e diritto - si pone pertanto il problema della permanenza all'interno della sfera giuridica del potere costituente."}
{"id": "1438088", "revid": "2039709", "url": "https://it.wikipedia.org/wiki?curid=1438088", "title": "Giocatore di calcio a 5", "text": "Il giocatore di calcio a 5 \u00e8 un atleta che pratica tale disciplina, chiamato anche \"calcettista\".\nRegolamento.\nDurante la partita, ciascuna squadra schiera 5 elementi in campo: un portiere e 4 giocatori di campo, o \"movimento\". Il numero minimo di calciatori per proseguire una gara \u00e8 di 3, pena la squalifica e la conseguente sconfitta a tavolino.\nPer quanto riguarda la panchina, il numero di riserve varia: la FIFA ne individua 7, mentre la FIFUSA 10.\nI ruoli.\nI ruoli sono simili a quelli della versione tradizionale, suddividendosi in: difensivi, intermedi e offensivi. Di seguito, una breve descrizione di ciascuno; per informazioni pi\u00f9 dettagliate, si rimanda alle singole voci.\nDifensivi.\nPortiere.\n\u00c8 l'unico giocatore cui il regolamento consente di toccare il pallone con le mani, all'interno della sua area di porta. Ha il compito di evitare i gol avversari.\nDifensore.\nViene chiamato anche \"centrale\" o \"ultimo\" e rappresenta l'ultima linea difensiva, prima del portiere stesso. Oltre alla marcatura degli avversari ed al presidio della propria met\u00e0 campo, al difensore \u00e8 anche richiesto di far ripartire l'azione una volta recuperata la palla. In virt\u00f9 dei compiti di costruzione del gioco, \u00e8 talvolta definito \"playmaker\"; pu\u00f2 inoltre andare alla conclusione verso la porta avversaria.\nIntermedi.\n\u00c8 una posizione assimilabile al centrocampista nel calcio, con funzioni di raccordo tra la difesa e l'attacco. In aggiunta al recuperare palloni nella zona mediana, \u00e8 deputato al costruire gioco e servire gli attaccanti pur andando - talvolta - al tiro per conto proprio. La duttilit\u00e0 tattica dell'intermedio pu\u00f2 portarlo a ricoprire anche altre posizioni, giocando per esempio sulle fasce esterne dove prende il nome di \"ala\" o \"laterale\". Giocatori le cui caratteristiche consentono loro di ricoprire pi\u00f9 ruoli, anche offensivi o difensivi, vengono definiti \"universali\".\nOffensivi.\nPivot.\nSvolge i compiti dell'attaccante tradizionale, essendo responsabile della segnatura dei gol. Agisce stabilmente in zona offensiva, puntando la porta avversaria."}
{"id": "1438092", "revid": "287204", "url": "https://it.wikipedia.org/wiki?curid=1438092", "title": "Pietrosani", "text": ""}
{"id": "1438096", "revid": "1543377", "url": "https://it.wikipedia.org/wiki?curid=1438096", "title": "Stazione meteorologica di Capo Bellavista", "text": "La stazione meteorologica di Capo Bellavista \u00e8 la stazione meteorologica di riferimento per il servizio meteorologico dell'Aeronautica Militare e per l'Organizzazione mondiale della meteorologia, relativa all'omonima localit\u00e0 costiera della provincia di Nuoro.\nCaratteristiche.\nLa stazione meteorologica si trova nell'Italia insulare, in Sardegna, nella provincia di Nuoro, nel comune di Tortol\u00ec, a 156 metri s.l.m. e alle coordinate geografiche . La sua ubicazione \u00e8 ad 1\u00a0km in linea d'aria dall'aeroporto di Arbatax, per il quale fornisce messaggi metar, synop e syrep finalizzati all'assistenza alla navigazione aerea.\nLa stazione meteorologica, operativa dal 1914 per la Regia Marina, entr\u00f2 a far parte della rete del Servizio Meteorologico dell'Aeronautica Militare a partire dal 1933, anno in cui venne dismessa la stazione meteorologica di Arbatax. A partire dal 1\u00ba settembre 1936 divenne ufficialmente un osservatorio meteorologico di prima classe mantenendo la sua ubicazione presso il semaforo marittimo della Marina Militare.\nOltre a rilevare i dati relativi a temperatura, precipitazioni, pressione atmosferica, umidit\u00e0 relativa, direzione e velocit\u00e0 del vento, la stazione \u00e8 collegata ad una boa situata nell'antistante settore ovest del mar Tirreno centrale, grazie alla quale \u00e8 possibile osservare lo stato del mare, l'altezza dell'onda marina, la direzione dell'onda stessa, oltre alla lunghezza e all'altezza dell'onda morta (onda non pi\u00f9 soggetta all'azione diretta del vento).\nInoltre, quella di capo Bellavista \u00e8 una delle stazioni meteorologiche ufficiali italiane aderenti al programma GCOS (Global Climate Observation System) della WMO.\nMedie climatiche ufficiali.\nDati climatologici 1981-2010.\nIn base alla media trentennale 1981-2010, la temperatura media dei mesi pi\u00f9 freddi, gennaio e febbraio, si attesta a quasi +10,3\u00a0\u00b0C; quella del mese pi\u00f9 caldo, agosto, \u00e8 di +26,3\u00a0\u00b0C. Nel trentennio esaminato, la temperatura massima assoluta di +42,0\u00a0\u00b0C \u00e8 stata registrata nel giugno 1982, mentre la temperatura minima assoluta di -2,0\u00a0\u00b0C risale al gennaio 1985. Mediamente si contano annualmente 44,1 giorni con temperatura massima eguale o superiore ai 30\u00a0\u00b0C e 0,5 giorni di gelo.\nLe precipitazioni medie annue sono di 497,9\u00a0mm, mediamente distribuite in 55 giorni di pioggia, con un picco in autunno ed un minimo tra met\u00e0 primavera ed inizio autunno, molto accentuato nella stagione estiva.\nDati climatologici 1971-2000.\nIn base alle medie climatiche del periodo 1971-2000, la temperatura media del mese pi\u00f9 freddo, gennaio, \u00e8 di +10,3\u00a0\u00b0C, mentre quella del mese pi\u00f9 caldo, agosto, \u00e8 di +25,4\u00a0\u00b0C; mediamente si contano zero giorni di gelo all'anno e 26,5 giorni con temperatura massima uguale o superiore ai +30\u00a0\u00b0C e 0,2 giorni di gelo. I valori estremi di temperatura registrati nel medesimo trentennio sono i -2,0\u00a0\u00b0C del gennaio 1985 e i +42,0\u00a0\u00b0C del giugno 1982.\nLe precipitazioni medie annue si attestano a 420\u00a0mm, mediamente distribuite in 49 giorni di pioggia, con minimo in primavera-estate e moderato picco in autunno.\nL'umidit\u00e0 relativa media annua fa registrare il valore di 68,9 % con minimi di 68 % a marzo, ad aprile, a giugno, luglio e ad agosto e massimo di 71 % a maggio; mediamente si contano 7 giorni di nebbia all'anno.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trantennio 1971-2000 e pubblicati nell'Atlante Climatico d'Italia del Servizio Meteorologico dell'Aeronautica Militare relativo al medesimo trentennio.\nDati climatologici 1961-1990.\nIn base alla media trentennale di riferimento (1961-1990) per l'Organizzazione Mondiale della Meteorologia, la temperatura media del mese pi\u00f9 freddo, gennaio, si attesta a +10,9\u00a0\u00b0C; quella del mese pi\u00f9 caldo, agosto, \u00e8 di +25,4\u00a0\u00b0C. Nel medesimo periodo, la temperatura minima assoluta ha toccato i -2,0\u00a0\u00b0C nel gennaio 1985 (media delle minime assolute annue di +1,8\u00a0\u00b0C), mentre la massima assoluta ha fatto registrare i +42,0\u00a0\u00b0C nel giugno 1982 (media delle massime assolute annue di +34,5\u00a0\u00b0C). Mediamente si contano annualmente 19 giorni con temperatura massima eguale o superiore ai 30\u00a0\u00b0C e 0,4 giorni di gelo.\nLa nuvolosit\u00e0 media annua si attesta a 3,3 okta giornalieri, con minimo in luglio di 1,4 okta giornalieri e massimo di 4,2 okta giornalieri a febbraio.\nLe precipitazioni medie annue sono di poco superiori ai 400\u00a0mm, con moderato picco in autunno.\nDati climatologici 1951-1980.\nIn base alla media trentennale 1951-1980, la temperatura media del mese pi\u00f9 freddo, gennaio, si attesta a +10,4\u00a0\u00b0C; quella del mese pi\u00f9 caldo, agosto, \u00e8 di +24,9\u00a0\u00b0C. Nel trentennio esaminato, la temperatura massima assoluta di +41,9\u00a0\u00b0C \u00e8 stata registrata nell'agosto 1957, mentre la temperatura minima assoluta di -1,6\u00a0\u00b0C risale al gennaio 1962. Mediamente si contano annualmente 15,5 giorni con temperatura massima eguale o superiore ai 30\u00a0\u00b0C e 0,2 giorni di gelo.\nLe precipitazioni medie annue sono di 478,1\u00a0mm, mediamente distribuite in 58 giorni di pioggia, con un picco in autunno ed un minimo tra met\u00e0 primavera ed inizio autunno, molto accentuato nella stagione estiva.\nValori estremi.\nTemperature estreme mensili dal 1946 ad oggi.\nNella tabella sottostante sono riportate le temperature massime e minime assolute mensili, stagionali ed annuali dal 1946 ad oggi, con il relativo anno in cui si queste si sono registrate. La massima assoluta del periodo esaminato di +42,0\u00a0\u00b0C risale al giugno 1982, mentre la minima assoluta di -2,0\u00a0\u00b0C \u00e8 del gennaio 1985."}
{"id": "1438097", "revid": "149587", "url": "https://it.wikipedia.org/wiki?curid=1438097", "title": "Lija", "text": ""}
{"id": "1438098", "revid": "1305772", "url": "https://it.wikipedia.org/wiki?curid=1438098", "title": "Isola delle rose", "text": ""}
{"id": "1438100", "revid": "767487", "url": "https://it.wikipedia.org/wiki?curid=1438100", "title": "The Everly Brothers", "text": "Gli Everly Brothers sono stati un duo musicale statunitense, formato dai fratelli Don (Isaac Donald Everly; Central City, 1\u00ba febbraio 1937Nashville, 21 agosto 2021) e Phil Everly (Philip Everly; Chicago, 19 gennaio 1939Burbank, 3 gennaio 2014). Di ragguardevole successo commerciale negli Stati Uniti, soprattutto alla fine degli anni cinquanta, il loro stile, la musica e le loro armonie vocali hanno profondamente influenzato i successivi artisti di musica country e di rock and roll. La rivista statunitense \"Rolling Stone\" li ha posti al 33\u00ba posto nella lista dei migliori artisti e al 90\u00b0 nella classifica dei pi\u00f9 grandi cantanti di sempre.\nGli esordi e il successo.\nI due fratelli esordiscono giovanissimi nello show che il padre Ike Everly teneva in una radio locale. Nel 1956 registrano per la Columbia Records il primo singolo \"Keep A' Lovin' Me\" sotto l'egida del chitarrista Chet Atkins che ottiene per loro un contratto per un unico disco, ma non ottengono alcun successo. Il successivo \"Bye Bye Love\", brano scritto dalla coppia di coniugi Felice e Boudleaux Bryant e rifiutato da una trentina di artisti tra cui Elvis Presley, raggiunge invece il numero 2 delle classifiche (superato dal solo \"Teddy Bear\" di Presley) superando il milione di copie.\nIl duo diventa presto la punta di diamante della piccola casa discografica Cadence Records che li aveva messi sotto contratto, e si caratterizza per canzoni dagli accordi semplici e per armonie vocali con le due voci che seguono la stessa linea melodica con un intervallo di terza: in pratica ciascuno dei due fratelli canta una melodia che pu\u00f2 essere eseguita in maniera autonoma mentre, negli schemi tradizionali di coro, il controcanto non poteva essere eseguito come motivo a s\u00e9 stante. I Bryant divengono i loro autori di fiducia, ma gli Everly Brothers scrivono da s\u00e9 molte altre canzoni, portandole al successo sia negli USA che nel Regno Unito. Tra queste \"Wake Up Little Susie\" che raggiunge la prima posizione nel 1957 negli Stati Uniti, la seconda nella Official Singles Chart e la quarta in Olanda, \"All I Have to Do Is Dream\" che raggiunge la prima posizione negli Stati Uniti per quattro settimane e nella Official Singles Chart per sei settimane e \"Bird Dog\".\nNel 1960 passano alla Warner Bros. Records e continuano a mietere successi con \"Cathy's Clown\" e \"When Will I Be Loved\" del 1960, \"Walk Right Back\" (1961), \"Crying In The Rain\" e \"That's Old Fashioned\" (1962). Nel 1963 i fratelli devono assolvere agli obblighi di leva e sono costretti ad abbandonare temporaneamente la scena. La Warner fa uscire allora la raccolta \"Golden Hits\" che include i successi inclusi nel suo catalogo. Nel 1964 esce invece \"The Very Best Of The Everly Brothers\", che comprende anche sei successi della Cadence, reincisi in nuove versioni. Capita spesso, anche oggi, che alcune stazioni radiofoniche trasmettano questi ultimi spacciandoli come versioni originali.\nLa Cadence aveva intanto gi\u00e0 provveduto a lanciare nel 1963 una raccolta contenente le versioni originali intitolandola \"15 Everly Hits\". Durante la loro assenza per il servizio militare, il panorama della musica leggera cambia radicalmente con l'entrata sulla scena dei Beatles e degli altri gruppi britannici e, al loro ritorno, gli Everly devono faticare per recuperare la popolarit\u00e0. Pur continuando a registrare singoli e album, non riescono a trovare spazio nelle classifiche statunitensi, per cui rivolgono la loro attenzione al mercato inglese e a quello canadese, che sembrano dare maggiori soddisfazioni.\nI Beatles hanno dichiarato di essersi esplicitamente ispirati al loro stile nel \"montare\" i cori dei loro brani pi\u00f9 celebri e alcuni componenti degli Hollies registreranno come strumentisti l'album degli Everly Brothers intitolato \"Two Yanks in England\". In realt\u00e0 in questo album otto delle dodici canzoni furono firmate \"L. Ransford\", pseudonimo collettivo usato dai tre membri compositori degli Hollies (Allan Clarke, Tony Hicks e Graham Nash) e, secondo quanto ricorda Phil Everly, gli stessi Hollies al completo suonarono in molte tracce dell'album, mentre voci non ufficiali sostengono che Jimmy Page abbia registrato alcune parti di chitarra come \"sessionman\".\nLa separazione.\nNel 1970 scade il contratto decennale con la Warner e il duo accetta di rimpiazzare in televisione Johnny Cash nella pausa estiva del suo show, continuando nel frattempo l'attivit\u00e0 dal vivo con spettacoli attraverso la provincia americana. Nel 1973, in una memorabile serata a Knotts Berry Farm, Phil Everly rompe la sua chitarra e abbandona il palcoscenico, lasciando suo fratello Don a terminare il concerto da solo. Don \u00e8 costretto a spiegare al pubblico: \u00abGli Everly Brothers sono morti dieci anni fa\u00bb.\nNel 1983 si riuniscono grazie all'offerta di Paul McCartney, che scrive \"On the Wings of a Nightingale\" e propone loro di inciderla. Il disco diventa un piccolo successo e li riporta in classifica su entrambe le sponde dell'Atlantico. Il loro \"Reunion Concert\" alla Royal Albert Hall di Londra diventa un CD e un video. \"Born Yesterday\" \u00e8 il titolo del successivo album (1986), e la loro carriera discografica si interrompe nel 1989 con \"Some Hearts\".\nPhil ha goduto negli anni ottanta e novanta anche di un discreto successo come solista, registrando un album a Londra insieme a nomi prestigiosi (Mark Knopfler, Terry Williams, Pete Wingfield) e due brani singoli (\"She Means Nothing to Me\" e una nuova versione di \"All I Have to Do Is Dream\") in duetto con Cliff Richard, che entrano nelle classifiche britanniche dei pi\u00f9 venduti.\nStile musicale.\nAnticipatori del folk rock di protesta degli anni sessanta, gli Everly Brothers si sono contraddistinti per uno stile \"umile, puro, elegante ed innocente, da sognatori ottimisti\" che coniuga le caratteristiche armonie vocali ai ritmi del rock 'n' roll. Attingono a piene mani nel country reinterpretando classici del genere e ispirandosi ad artisti quali Blue Sky Boys e Louvin Brothers, mentre altri riconducono le loro influenze ai canti di lavoro. Alcuni sottolineano il loro legame con il folk rock, di cui si sentono degli stimoli in \"Songs Our Daddy Taught Us\" (1958) e al country rock come confermerebbe \"Roots\" (1968), album citato fra i primi esempi del genere. Infine, \"AllMusic\" inserisce gli Everly Brothers fra i gruppi di rockabilly, di rock psichedelico e di close harmony.\nL'eredit\u00e0.\nGli Everly Brothers, attivi in spettacoli dal vivo fino al 2013, hanno totalizzato ben 26 successi nella \"Top Ten\" statunitense e sono stati fra i primi dieci ad essere introdotti nella Rock and Roll Hall of Fame nel 1986. Nella cerimonia di inaugurazione, il musicista canadese Neil Young ha parlato della indiscutibile influenza del loro stile vocale sulla musica moderna, affermando che ogni gruppo di cui ha fatto parte ha invano tentato di imitarne le armonie.\nNel 1997 \u00e8 stato loro assegnato un Grammy Award alla carriera. Tra i gruppi che si sono dichiaratamente ispirati al loro stile, oltre ai gi\u00e0 citati Beatles, sono da ricordare i Beach Boys, i Bee Gees del primo periodo e soprattutto Simon &amp; Garfunkel, che hanno anche ripreso il loro celebre \"Bye Bye Love\" eseguendolo nei concerti dal vivo e inserendolo nel loro ultimo album \"Bridge over Troubled Water\". Assieme a Simon &amp; Garfunkel, gli Everly Brothers si sono esibiti nella serie di concerti del 2003-2004 e hanno lavorato ai cori per l'album \"Graceland\" del solo Paul Simon."}
{"id": "1438101", "revid": "1543377", "url": "https://it.wikipedia.org/wiki?curid=1438101", "title": "Jagged Little Pill", "text": "Jagged Little Pill \u00e8 il terzo album in studio della cantante canadese Alanis Morissette ed \u00e8 il suo primo lavoro pubblicato in tutto il mondo. L'album usc\u00ec il 13 giugno 1995, con etichetta Maverick Records e ha venduto, ad oggi, 33 milioni di copie in tutto il mondo.\nMorissette cominci\u00f2 la registrazione dell'album dopo essersi trasferita a Toronto in Canada, terminandola a Los Angeles negli Stati Uniti, dove conobbe il produttore discografico Glen Ballard. L'album fu subito un successo discografico piazzandosi al primo posto nella classifica dei dischi pi\u00f9 venduti in Canada e Stati Uniti per diverse settimane, diventando l'album pi\u00f9 venduto degli anni novanta.\nLo stile del disco \u00e8 orientato all'alternative rock ed al post-grunge: i due generi si fondono con naturalezza, restando in perfetto equilibrio tra loro, con il primo che prevale nelle melodie ed il secondo che ne caratterizza, invece, gli accompagnamenti strumentali. I testi dei brani sono perlopi\u00f9 intimistici, interpretati con voce graffiante ed emotiva.\nAi Grammy Awards del 1996 vinse il premio come \"Best Rock Album\" e \"Record of the Year\", facendo della ventunenne Morissette, all'epoca, la pi\u00f9 giovane artista ad aver ricevuto il principale riconoscimento. Inoltre il singolo \"You Oughta Know\" si aggiudic\u00f2 i premi di \"Best Rock Song\" e \"Best Female Rock Vocal Performance\".\nAntefatti.\nNel 1991, la cantante ha pubblicato il suo album di debutto \"Alanis\" con la MCA Records, il quale \u00e8 stato premiato con il disco di platino in Canada. Il secondo album \"Now Is the Time\" ha venduto poco pi\u00f9 che la met\u00e0 delle copie del primo. Terminato il contratto per due album, Morissette \u00e8 rimasta senza una casa discografica. Nel 1993, \u00e8 stata introdotta dall'editore della MCA, Leeds Levy, al manager Scott Welch. Egli ha raccontato a HitQuarters di essere rimasto colpito dalla sua \"voce spettacolare\", il suo carattere ed i suoi testi. All'epoca la cantante viveva ancora con i genitori a Ottawa. Insieme hanno deciso che sarebbe stato meglio per la sua carriera trasferirsi a Toronto e iniziare a scrivere con altre persone.\nDopo essersi diplomata, Morissette si \u00e8 trasferita. Il suo editore ha finanziato parte del suo percorso, e quando lei ha incontrato il produttore e compositore Glen Ballard, ha creduto nel suo talento abbastanza da permetterle di usare il suo studio. I due hanno scritto e registrato il primo album pubblicato a livello internazionale della cantante, \"Jagged Little Pill\", e nella primavera del 1995 hanno firmato un contratto con la Maverick Records. Secondo Welch, tutte le etichette a cui si rivolgevano rifiutavano il lavoro eccetto la Maverick.\nRegistrazione.\nMorissette ha composto l'intero album con Glen Ballard, che ha anche assunto il ruolo di produttore. Le sessioni demo di registrazione sono iniziate nello studio casalingo di Ballard nel 1994 e comprendevano solo la cantante e il produttore, che registravano le canzoni mentre venivano scritte. Ballard ha fornito le tracce base, suonando le chitarre, le tastiere e programmando le drum machine, e Morissette ha suonato l'armonica a bocca. Il duo ha cercato di scrivere e registrare una canzone al giorno, in turni di dodici o sedici ore, con minime sovraincisioni in seguito. Tutte le parti cantate dell'album rispettano questa regola, ciascuna registrata in una o due riprese. Le tracce che sono state rifatte in seguito in uno studio professionale hanno utilizzato le voci demo originali.\nBallard ha incontrato Morissette nel 1994 quando la casa editrice li ha accoppiati. Secondo Ballard, la connessione \u00e8 stata \"istantanea\", e dopo trenta minuti dall'incontro avevano iniziato a sperimentare con suoni diversi nello studio casalingo del produttore a San Fernando Valley, in California. Ballard ha anche dichiarato a \"Rolling Stone\": \"Mi ero appena connesso a lei come persona, e quasi a margine, \u00e8 stato del tipo 'Caspita, hai 19 anni?' Era cos\u00ec intelligente e pronta a correre il rischio di fare qualcosa che avrebbe potuto non avere riscontri commerciali. Anche se c'era qualche domanda su cosa voleva fare musicalmente, sapeva cosa non voleva fare, che era tutto ci\u00f2 non fosse autentico e dal suo cuore.\" La prima traccia che la coppia ha scritto \u00e8 stata \"The Bottom Line\", la quale non \u00e8 stata inclusa nella versione iniziale dell'album, ma \u00e8 stata inserita nella riedizione del 2015. La canzone \u00e8 stata scritta in un'ora, subito dopo il loro incontro.\nIl singolo di maggior successo del disco, \"Ironic\" \u00e8 stata la terza traccia scritta per l'album. In un'intervista con \"Billboard\", Ballard ha spiegato come lui e Morissette si sono incontrati e come \u00e8 stato composto il brano: \"Ti dico che in 15 minuti eravamo l\u00ec - stavamo scrivendo. \"Ironic\" \u00e8 stata la terza canzone che abbiamo scritto. Oh signore, ci stavamo solo divertendo. Ho pensato 'Non so cosa sia - che genere sia - chi lo sa? \u00c8 semplicemente buono'.\"\nIl singolo di lancio, \"You Oughta Know\", ha la chitarra di Dave Navarro e il basso di Flea dei Red Hot Chili Peppers. La canzone era stata scritta con una strumentazione diversa; ai due \u00e8 stato quindi chiesto di riscrivere la musica - qualcosa che Navarro ha descritto come \"Molto simile a un remix... La struttura della canzone era a posto ma non c'erano tracce guida, avevamo solo la voce su cui lavorare. Ci siamo solo divertiti e improvvisato finch\u00e9 non abbiamo trovato qualcosa di cui entrambi eravamo felici. Anche Alanis era contenta.\"\nLa prima canzone ad essere presentata alla casa discografica \u00e8 stata \"Perfect\", con un semplice arrangiamento contenente solo la voce di Morissette e la chitarra acustica di Ballard. Nel dicembre 1994, prima che la cantante firmasse un contratto con la Maverick Records, il duo ha portato i demo in studio e iniziato a lavorare su arrangiamenti completi per cinque canzoni: \"You Oughta Know\", \"Right Through You\", \"Forgiven\", \"Wake Up\" e \"Mary Jane\".\nPubblicazione e promozione.\nLa Maverick Records ha pubblicato \"Jagged Little Pill\" a livello internazionale nel 1995. L'aspettativa dell'album era vendere abbastanza da permettere alla cantante di realizzare un seguito, ma la situazione \u00e8 cambiata rapidamente quando KROQ-FM, un'influente stazione radio rock di Los Angeles, ha cominciato a trasmettere \"You Oughta Know\", il singolo di lancio del disco. Il brano ha immediatamente attirato l'attenzione per i suoi testi espliciti e graffianti, e il conseguente video musicale \u00e8 andato in forte rotazione su MTV e MuchMusic in Canada.\nDopo \"You Oughta Know\", gli altri singoli che hanno contribuito a portare \"Jagged Little Pill\" in cima alla classifica americana \"Billboard\" 200, sono stati \"Hand in My Pocket\" e \"Ironic\", quest'ultimo diventato il maggior successo della cantante, grazie anche al video premiato come \"Miglior video di un'artista femminile\" agli MTV Video Music Awards 1996. Gli ultimi due singoli, \"You Learn\" e \"Head Over Feet\", hanno tenuto l'album tra le prime posizioni della classifica per oltre un anno.\n\"Jagged Little Pill\" \u00e8 stato promosso da un tour mondiale di diciotto mesi, che ha visto la partecipazione dei Radiohead. Nel 1997, \u00e8 stato pubblicato un VHS e DVD intitolato \"Jagged Little Pill, Live\" che \u00e8 stato premiato con un Grammy Award al \"Miglior film musicale\".\nNel 2005, Morissette ha registrato una versione acustica del disco, \"Jagged Little Pill Acoustic\", per celebrare la prima decade trascorsa dall'uscita. L'album \u00e8 stato distribuito in anteprima solo nei negozi Starbucks, scatenando le proteste dei rivenditori HMV che per alcune settimane hanno tolto dai loro negozi l'intero catalogo della cantante.\nIl 30 ottobre 2015, \"Jagged Little Pill\" \u00e8 stato ristampato in edizione speciale per il ventesimo anniversario. La \"Collector's Edition\" include una versione rimasterizzata dell'album e un disco di 10 demo inediti, selezionati dall'artista per offrire una visione pi\u00f9 profonda e personale del lavoro originale. Sono presenti anche altri due dischi, l'album del 2005 \"Jagged Little Pill Acoustic\" e il concerto \"Live at Subterranea, London\" del 28 settembre 1995, mai pubblicato finora.\nNel 2020 era stato organizzato un tour celebrativo per il venticinquesimo anniversario di \"Jagged Little Pill\", posticipato di un anno a causa della pandemia di COVID-19.\nAccoglienza.\n\"Jagged Little Pill\" \u00e8 stato generalmente ben accolto dalla critica musicale. Il giornalista del \"Los Angeles Times\" Steve Hochman ha trovato che pochi artisti hanno esplorato \"giochi emotivi estremi\" in modo cos\u00ec \"sorprendente\" come Morissette, che ha visto come \"un talento fresco, a met\u00e0 strada, diciamo, tra Sin\u00e9ad O'Connor e Liz Phair, che \u00e8 determinato a esprimere i suoi sentimenti, con un brontolio cos\u00ec come un sorriso.\" Anne Ayers di \"USA Today\" ha detto che Morissette \"coinvolge con una capacit\u00e0 di cantare matura e sicura e una scrittura acuta\", mentre il critico del \"Philadelphia Inquirer\" Tom Moon l'ha descritta come \"saggia oltre i suoi anni, determinata a smascherare l'ipocrisia che incontra ad ogni angolo.\" Robert Christgau di \"The Village Voice\" ha scritto che Morissette \u00e8 \"felice di aiutare 15 milioni di ragazze di varie et\u00e0 a fare i conti con una verit\u00e0 femminista di base: anche gli impostori patentati hanno problemi di identit\u00e0. Per non parlare dei problemi dell'uomo.\" In una recensione retrospettiva, Stephen Thomas Erlewine di AllMusic ha evidenziato la natura intensamente personale dei testi di Morissette e ha trovato \"notevole\" che l'album abbia \"toccato un accordo comprensivo con milioni di ascoltatori, perch\u00e9 \u00e8 cos\u00ec caparbiamente, decisamente insulare.\" Erlewine ha concluso: \"Lucida com'\u00e8 la musica, i testi sono genuini e Morissette esplora senza battere ciglio emozioni cos\u00ec comuni che la maggior parte delle persone si vergognerebbe ad articolare.\"\nAltri critici sono stati meno benevoli. David Browne di \"Entertainment Weekly\" gli ha dato una recensione tiepida, definendo l'album \"duro da digerire\", in quanto, \"Ci\u00f2 che suona accattivante per un singolo finisce per stancare su di un intero album. Gli arrangiamenti del produttore e co-autore Glen Ballard sono miscele goffe di musica alternativa d'atmosfera e arena rock esibizionista, e la ventunenne Morissette tende a sovrastare selvaggiamente ogni altro piano.\" Greg Kot del \"Chicago Tribune\" ha invece scritto che Morissette \"lotta per la catarsi ma spesso suona semplicemente istrionica\".\n\"Rolling Stone\" lo ha inserito al 45\u00ba posto nella lista dei 100 migliori album del decennio, commentando: \"\"Jagged Little Pill\" \u00e8 come una versione anni novanta di \"Tapestry\" di Carole King: una donna che usa la sua semplice voce soft-rock per setacciare il relitto emotivo della sua giovinezza, con tanto cuore e mestiere da far sentire a innumerevoli ascoltatori la terra che si muove.\"\nPer \"Ondarock\" il successo \u00e8 \"merito di canzoni piene d'energia, che la vedono nei panni di una ragazzina ribelle alle prese con maschi prepotenti e sleali [dove] Morissette recita la parte di un'adolescente perennemente in bilico tra momenti di struggente malinconia ed esplosioni di rabbia.\"\nEredit\u00e0.\nL'album ha ricevuto numerosi premi e riconoscimenti. Morissette ha vinto sei Juno Awards nel 1996, tra cui album dell'anno, singolo dell'anno per \"You Oughta Know\", cantante femminile dell'anno e miglior album rock. Ai Grammy Awards del 1996, \u00e8 stata premiata per la \"Miglior interpretazione vocale rock femminile\", \"Miglior canzone rock\" (entrambe per \"You Oughta Know\"), \"Miglior album rock\" e \"Album dell'anno\". \"Ironic\" \u00e8 stata nominata come \"Registrazione dell'anno\" e \"Miglior videoclip\" ai Grammy Awards del 1997, e ha ricevuto il premio di singolo dell'anno ai Juno Awards nel 1997. La videocassetta \"Jagged Little Pill, Live\", che \u00e8 stata co-diretta da Morissette e ha raccontato la maggior parte del suo tour, \u00e8 stata premiata per il \"Miglior film musicale\" ai Grammy Awards del 1998.\nNel 2000 \u00e8 stato inserito al 51\u00ba posto nel volume \"All Time Top 1000 Albums\" di Colin Larkin. Nel 2003 \"Rolling Stone\" lo ha classificato al 327\u00ba posto nella lista dei 500 migliori album di sempre (salito al 69\u00ba posto in seguito all'aggiornamento del 2020). \"Rolling Stone\" lo ha anche inserito nella lista dei 50 migliori album rock femminili. L'album \u00e8 stato incluso nel libro \"1001 Albums You Must Hear Before You Die\". Il 25 dicembre 1999 \u00e8 stato dichiarato da \"Billboard\" l'album pi\u00f9 venduto degli anni novanta.\nIl successo di Morissette ha aperto la strada ad altre cantanti femminili come Shakira, Tracy Bonham, Meredith Brooks, e nei primi anni duemila, Pink, Michelle Branch, e la collega canadese Avril Lavigne. La cantante americana Katy Perry cita \"Jagged Little Pill\" come una significativa fonte d'ispirazione musicale, definendolo \"il pi\u00f9 perfetto disco femminile mai realizzato\". Per Kelly Clarkson: \"Alanis ha oltrepassato il confine di ci\u00f2 di cui parlano le donne nelle canzoni [...] Mi ha reso un cantante migliore.\"\nAdattamento teatrale.\nNel novembre 2013 \u00e8 stato annunciato l'adattamento musical di \"Jagged Little Pill\" con la collaborazione del direttore d'orchestra Tom Kitt. Nel maggio 2017 \u00e8 stata rivelata la data della premiere.\nLo spettacolo ha debuttato all'American Repertory Theater di Cambridge, in Massachusetts, il 5 maggio 2018. La regia \u00e8 di Diane Paulus, le coreografie di Sidi Larbi Cherkaoui, mentre il libretto \u00e8 di Diablo Cody.\nSuccesso commerciale.\n\"Jagged Little Pill\" \u00e8 uno degli album di maggior successo degli anni novanta. Negli Stati Uniti ha debuttato al 117\u00ba posto della Billboard 200 per poi raggiungere la prima posizione nell'ottobre 1995, quasi tre mesi dopo la sua pubblicazione. Morisette \u00e8 diventata la prima cantante canadese a raggiungere la vetta della classifica statunitense. L'album ha mantenuto la prima posizione per un totale di dodici settimane ed \u00e8 stato certificato sedici volte disco di platino dalla Recording Industry Association of America nel luglio 1998. All'epoca Morissette deteneva il record di artista pi\u00f9 giovane ad aver superato i dieci milioni di copie vendute con un solo album, fino a quando non \u00e8 stata superata da Britney Spears con \"...Baby One More Time\" (1999). Nel giugno 2015 \u00e8 diventato uno dei soli tre album ad aver venduto almeno 15 milioni di copie negli Stati Uniti da quando \u00e8 stato introdotto il sistema di tracciatura Nielsen SoundScan nel 1991.\nL'album ha inoltre raggiunto la prima posizione della classifica in Canada, vendendo oltre due milioni di copie che gli hanno consentito di guadagnare due dischi di diamante. In Australia ha mantenuto la vetta della classifica per dieci settimane consecutive ed ha probabilmente superato il milione di copie vendute. Nel Regno Unito ha stazionato in classifica per un totale di 221 settimane di cui undici al primo posto. La British Phonographic Industry lo ha certificato dieci volte disco di platino con tre milioni di copie vendute. In Italia, secondo i dati forniti dalla rivista \"Musica e dischi\", \u00e8 stato il terzo album pi\u00f9 venduto durante il 1996 con circa copie."}
{"id": "1438102", "revid": "287204", "url": "https://it.wikipedia.org/wiki?curid=1438102", "title": "Poienarii de Arges", "text": ""}
{"id": "1438110", "revid": "73843", "url": "https://it.wikipedia.org/wiki?curid=1438110", "title": "Leucocitosi", "text": "Leucocitosi \u00e8 l'aumento del numero dei leucociti nel sangue periferico. Frequentemente questa condizione \u00e8 indice di uno stato infiammatorio ma pu\u00f2 anche verificarsi in seguito a determinate infezioni parassitarie, tumori ossei o leucemie. Pu\u00f2 anche verificarsi dopo un intenso esercizio fisico, convulsioni date dall'epilessia, lo stress emotivo, la gravidanza e il travaglio, l'anestesia o la somministrazione di adrenalina.\nEsistono cinque principali tipi di leucocitosi: neutrofilia (la forma pi\u00f9 comune), linfocitosi, monocitosi, eosinofilia e basofilia.\nPatogenesi.\nDiversi fattori influenzano la conta leucocitaria nel sangue:\nL'omeostasi dei leucociti \u00e8 un delicato meccanismo mantenuto da citochine, fattori di crescita e di adesione attraverso i loro effetti sul \"commitment\", sulla proliferazione, differenziazione e migrazione attraverso le pareti vascolari di leucociti e loro progenitori; inoltre i meccanismi che portano alla leucocitosi variano a seconda del tipo di leucocita e del fattore eziologico. Nei neutrofili, in caso di sepsi o di gravi disordini infiammatori (es.:malattia di Kawasaki) si osservano delle caratteristiche modificazioni morfologiche:\nNella maggior parte dei casi \u00e8 facilmente distinguibile una leucocitosi reattiva causata dalla presenza nel sangue periferico di leucociti neoplastici (leucemia), ma si possono avere incertezze in due casi:\nEsistono particolare esami di laboratorio che possono distinguere i leucociti reattivi da quelli neoplastici."}
{"id": "1438115", "revid": "2143966", "url": "https://it.wikipedia.org/wiki?curid=1438115", "title": "Stazione meteorologica di Capo Caccia", "text": "La stazione meteorologica di Capo Caccia \u00e8 la stazione meteorologica di riferimento per il servizio meteorologico dell'Aeronautica Militare e per l'Organizzazione Mondiale della Meteorologia, relativa all'omonima localit\u00e0 nei pressi di Alghero.\nStoria.\nLa stazione meteorologica venne attivata come stazione meteomarina presso il semaforo di Capo Caccia, originariamente gestito dalla Regia Marina.\nI dati meteomarini rilevati sono documentati fin dagli inizi del Novecento nei bollettini meteorici giornalieri dell'Ufficio Centrale di Meteorologia e, tra il 1929 e il 1933, le principali statistiche meteomarine sono state pubblicate anche dall'ISTAT negli Annuari Statistici Italiani dei corrispondenti anni.\nCaratteristiche.\nLa stazione meteo si trova nell'Italia insulare, in Sardegna, a pochi km dalla citt\u00e0 di Alghero, a 205 metri s.l.m. e alle coordinate geografiche .\nOltre a rilevare i dati relativi a temperatura, precipitazioni, pressione atmosferica, umidit\u00e0 relativa, direzione e velocit\u00e0 del vento, la stazione meteorologica \u00e8 collegata ad una boa situata nell'antistante Mare di Sardegna, grazie alla quale \u00e8 possibile osservare lo stato del mare, l'altezza dell'onda marina, la direzione dell'onda stessa, oltre alla lunghezza e all'altezza dell'onda morta (onda non pi\u00f9 soggetta all'azione diretta del vento).\nMedie climatiche ufficiali.\nDati climatologici 1971-2000.\nIn base alla media trentennale 1971-2000, effettivamente calcolata a partire dal 1975, la temperatura media del mese pi\u00f9 freddo, gennaio, si attesta a +10,6\u00a0\u00b0C; quella del mese pi\u00f9 caldo, agosto, \u00e8 di circa +24,2\u00a0\u00b0C. Nel medesimo trentennio, la temperatura massima assoluta ha toccato i +39,8\u00a0\u00b0C nel luglio 1996 mentre la temperatura minima assoluta \u00e8 scesa a -1,6\u00a0\u00b0C nel gennaio 1999.\nLe precipitazioni medie annue si attestano a 462,5\u00a0mm annui, con prolungato minimo estivo e moderato picco in autunno e massimo secondario in inverno per gli accumuli totali stagionali.\nL'umidit\u00e0 relativa media annua fa registrare il valore di 78,1% con minimo di 75% a luglio e a settembre e massimo di 81% a maggio.\nValori estremi.\nTemperature estreme mensili dal 1946 ad oggi.\nNella tabella sottostante sono riportate le temperature massime e minime assolute mensili, stagionali ed annuali dal 1946 ad oggi, con il relativo anno in cui queste sono state registrate. La massima assoluta del periodo esaminato di +39,8\u00a0\u00b0C \u00e8 del luglio 1996, mentre la minima assoluta di -2,9\u00a0\u00b0C \u00e8 del febbraio 1949."}
{"id": "1438116", "revid": "38120", "url": "https://it.wikipedia.org/wiki?curid=1438116", "title": "Nova Friburgo", "text": "Nova Friburgo \u00e8 un comune del Brasile nello Stato di Rio de Janeiro, parte della mesoregione del Centro Fluminense e della microregione di Nova Friburgo. Le principali attivit\u00e0 economiche si basano soprattutto sull'\u2019industria (settore tessile e metallurgico), il turismo, l'orticoltura, e l'allevamento, specialmente di capre. \u00c8 la citt\u00e0 pi\u00f9 fredda dello Stato.\nStoria.\nFino al secolo XIX, la regione dell'attuale Nova Friburgo era occupata dagli indigeni \"coroados puris\".\nNel 1818, il Re Giovanni VI, per promuovere ed ampliare la civilt\u00e0 nel regno del Brasile, e col fine di ottenere appoggio politico contro l'impero francese, decise di stringere relazioni di amicizia con la Germania, proponendo una colonizzazione pianificata. Il 16 settembre dello stesso anno venne quindi firmato un decreto che autorizzava il Canton Friburgo a stabilire una colonia di cento famiglie svizzere presso l'area di Morro Queimado, nel distretto di Cantagalo, localit\u00e0 dal clima e caratteristiche naturali che ricordano lontanamente quelle del centro Europa.\nTra il 1819 e il 1820, la regione fu colonizzata da ulteriori 265 famiglie svizzere, giungendo a un totale di 1\u00a0458 immigrati. Fu cos\u00ec rinominata in Nova Friburgo, in omaggio alla citt\u00e0 di provenienza della maggior parte di quelle famiglie di immigrati svizzeri.\nDopo l'indipendenza del Brasile (1822), il governo imperiale prosegu\u00ec la politica d'incremento demografico nel paese incoraggiando la colonizzazione europea. Il 3 e il 4 maggio del 1824, ottanta famiglie tedesche, previamente designate dalla provincia di Bahia, per ragioni sconosciute si stabilirono cos\u00ec a Nova Friburgo. Successivamente vi si trasferirono anche colonie d'italiani, portoghesi e una minoranza di siriani, provocando un tale incremento della popolazione che, l'8 gennaio del 1890, al villaggio venne riconosciuto lo status di citt\u00e0.\nNel 1872, grazie all'opera del barone di Nova Friburgo, la regione fu connessa alla Ferrovia Leopoldina, principalmente per scopi di trasporto commerciale del caff\u00e8.\nL'agricoltura risult\u00f2 il settore pi\u00f9 sviluppato sino al 1910, quando l'arrivo di alcuni imprenditori port\u00f2 ad un improvviso sviluppo del settore industriale che prospera ancora oggigiorno.\nLa citt\u00e0 trasse beneficio anche dalla prossimit\u00e0 dell'importante citt\u00e0 di Niter\u00f3i, e, naturalmente, della capitale Rio de Janeiro, per cui vide un forte sviluppo dei mezzi di trasporto e di comunicazione, come la costruzione di strade pavimentate e l'installazione della rete telegrafica. Ci\u00f2 incoraggi\u00f2 la nascita del settore turistico, che insieme a quello commerciale, divenne la principale fonte di rendita della citt\u00e0.\nNova Friburgo fu duramente colpita dagli alluvioni e smottamenti di terra in Rio de Janeiro nel 2011, che causarono circa 820 decessi e pi\u00f9 di 200 dispersi, in quella che si ricorda come la peggiore tragedia relazionata al clima nella storia brasiliana. La popolazione rimase a lungo senza acqua, elettricit\u00e0, cibo e gas.\nGeografia fisica.\nClima.\nNova Friburgo ha un clima tropicale di altitudine (Classificazione dei climi di K\u00f6ppen Cwa), con inverni freschi e secchi ed estati umide e piacevoli. La temperatura media annuale \u00e8 di circa 19\u00a0\u00b0C.\nEconomia.\nIl settore turistico \u00e8 particolarmente sviluppato, grazie ad un invidiabile paesaggio naturale ricco di corsi d'acqua, apprezzabile attraverso i numerosi percorsi escursionistici esistenti, ed anche per l'insolito clima freddo e la tranquillit\u00e0 che offre. La citt\u00e0 possiede la seconda rete di hotel maggiormente sviluppata dello Stato, dopo la capitale Rio de Janeiro. Altre attrazioni che richiamano masse di turisti sono l'ecoturismo e gli sport d'avventura, come il rafting e la canoa/kayak. Il distretto di Lumiar \u00e8 uno dei pi\u00f9 importanti centri per questi sport nello Stato.\nNova Friburgo \u00e8 conosciuta come \"la capitale della biancheria intima\", per la grande produzione tessile presente, tale che le marche locali cominciano a competere nel mercato internazionale. Altrettanto sviluppata risulta l'industria metallurgica.\nQuanto al settore primario, le attivit\u00e0 principali sono l'orticoltura, l'allevamento di capre e la coltivazione di fiori (di cui il municipio \u00e8 il secondo maggiore produttore del paese, superato soltanto da Holambra, nello Stato di San Paolo).\nTurismo.\nLe principali attrazioni della citt\u00e0 sono:"}
{"id": "1438117", "revid": "1919892", "url": "https://it.wikipedia.org/wiki?curid=1438117", "title": "Erminia Frezzolini", "text": "Nata a Orvieto nel 1818, studi\u00f2 con il padre, Giuseppe Frezzolini, celebre buffo e primo Dulcamara dell\"Elisir d'amore\", e in seguito con Nencini, Ronconi, Manuel Garc\u00eda figlio e Nicola Tacchinardi. Debutt\u00f2 a Firenze nel 1838 nel ruolo di protagonista della \"Beatrice di Tenda\" di Vincenzo Bellini. Cant\u00f2 a Londra nel 1842 e nel 1850. Fu la prima Giselda (\"I Lombardi alla prima crociata\" di Giuseppe Verdi) e interpret\u00f2 la parte del titolo nella sfortunata \"Giovanna d'Arco\" di Verdi (1845); a New York fu la prima Gilda nel \"Rigoletto\".\nAbbandon\u00f2 le scene, dopo molti trionfi, nel 1860.\nSi spos\u00f2 col collega tenore Antonio Poggi nel 1841. Mor\u00ec povera nel 1884.\nSulla casa natale, in via Sant'Agnello a Orvieto, \u00e8 murata una lapide marmorea, realizzata nel 1913 da Lorenzo Cozza (scultore)\nDal 6 aprile 2016 la Scuola primaria di Sferracavallo (frazione di Orvieto) \u00e8 dedicata ad Erminia Frezzolini, a coronamento di un progetto del 2015 grazie al quale gli alunni scoprirono che le autorit\u00e0 orvietane avevano promesso alla Frezzolini di dedicarle il Teatro Comunale, poi intitolato ai fratelli Mancinelli.\nLa citt\u00e0 di Roma le ha dedicato una via."}
{"id": "1438119", "revid": "2519", "url": "https://it.wikipedia.org/wiki?curid=1438119", "title": "Montes de Oca", "text": ""}
{"id": "1438120", "revid": "599013", "url": "https://it.wikipedia.org/wiki?curid=1438120", "title": "Dorin Mateu\u021b", "text": "Carriera.\nClub.\nNato a Bogata-Curtuiu\u0219, nel comune di Vad, nel 1981 fa il suo debutto nella Divizia A, la massima serie rumena, con il Corvinul Hunedoara, squadra dove giocher\u00e0 per sei stagioni. Nella stagione 1986-87 passa alla Dinamo Bucarest. Il suo biennio d'oro inizia nella stagione 1988-89, nella quale realizza ben 43 gol e vince la Scarpa d'oro come miglior cannoniere europeo, venendo anche nominato giocatore rumeno dell'anno 1988. La stagione successiva vince con la Dinamo il campionato e partecipa ai Mondiali del 1990, vetrina che gli permetter\u00e0 di tentare l'avventura in campionati esteri pi\u00f9 prestigiosi.\nSi trasferisce cos\u00ec in Spagna nel , ma gi\u00e0 dal 1991 perde la maglia della nazionale maggiore. Successivamente tenta in Italia nel Brescia e poi nella , ma con alterni successi e poche presenze. Chiude la sua carriera tornando a giocare per due stagioni alla Dinamo Bucarest.\nNei tre massimi campionati dove ha giocato, Dorin ha collezionato complessivamente 374 presenze e realizzato 147 gol, la gran parte distribuite durante gli anni in Divizia A, dove pu\u00f2 vantare 281 presenze e 134 gol; nella Primera Divisi\u00f3n spagnola 64 presenze e 10 gol, in Serie A 29 presenze e 3 gol. Inoltre pu\u00f2 vantare 25 presenze e 12 gol nelle coppe europee.\nNazionale.\nDorin Mateu\u021b ha fatto il suo debutto per la Nazionale rumena nel 1984 contro l'Algeria, ed \u00e8 stato selezionato per i Mondiali del 1990. Ha collezionato 56 presenze in totale, l'ultima nel 1991, e segnato 10 gol."}
{"id": "1438121", "revid": "108107", "url": "https://it.wikipedia.org/wiki?curid=1438121", "title": "Albert Lutuli", "text": ""}
{"id": "1438122", "revid": "466539", "url": "https://it.wikipedia.org/wiki?curid=1438122", "title": "Sam Elliott", "text": "Biografia.\nElliott \u00e8 nato a Sacramento, in California. Durante l'adolescenza si \u00e8 trasferito con la sua famiglia (il padre mor\u00ec nel 1966) dalla California all'Oregon, dove si \u00e8 diplomato alla David Douglas High School. \u00c8 stato un membro della confraternita Sigma Alpha Epsilon durante i suoi studi di Inglese e Psicologia all'Universit\u00e0 dell'Oregon, presto interrotti in favore di un corso biennale in materie artistiche al Clark College di Vancouver, nello Stato di Washington, concluso con la laurea nel 1965. Dopo una nuova iscrizione all'Universit\u00e0 dell'Oregon, Elliott l'ha abbandonata nuovamente per trasferirsi, contro lo scettico volere paterno, a Los Angeles, lavorando nelle costruzioni durante i suoi studi di recitazione. Ha vissuto per un breve periodo anche a Princeton, in Virginia Occidentale.\nElliott ha iniziato la sua carriera come attore caratterista, ma la sua immagine \u00e8 naturalmente associata al western. Infatti, il ruolo del suo debutto nel cinema fu una piccola parte (giocatore di carte numero 2) nel film del \"Butch Cassidy\" (1969). Negli anni 1970-1971, ha interpretato Doug Robert nella serie tv \"Missione impossibile\" e pi\u00f9 tardi l'assassino della moglie nella miniserie \"Murder in Texas\" (1981) e \"A Death in California\" (1986). \u00c8 apparso come ospite in serie come \"Felony Squad\", \"Gunsmoke\", \"Lancer\" e \"Hawaii Squadra Cinque Zero\" e in film per la tv: ha interpretato Wild Bill Hickok in \"Buffalo Girls\" (1995). Nel 1998 \u00e8 stato nominato grand marshall alla parata di Calgary Stampede e ha diretto la sfilata davanti a 300.000 spettatori.\nIl giovane Elliott \u00e8 stato spesso ingaggiato per il suo aspetto virile. Nei suoi film iniziali - \"I formidabili\", \"Frogs\", \"Molly and Lawless John\" - ha recitato una serie di scene senza camicia. Nel 1975, in \"Lifeguard\", appare in gran parte della pellicola indossando niente pi\u00f9 che un paio di calzoncini da bagno. In \"Il testamento\" (1978), ha tolto tutti i vestiti per una scena di nudo. Infine nel 2003, gi\u00e0 cinquantenne, dimostra ancora il suo sex appeal quando si spoglia fino alla vita per una scena di \"Off the Map\". \nDi tanto in tanto si pu\u00f2 sentire la voce di Elliott come narratore di messaggi pubblicitari; in passato ha prestato la sua voce a molte campagne pubblicitarie ed \u00e8 divenuto la voce dell'American Beef Council dopo la morte di Robert Mitchum. Si ricorda anche la sua partecipazione come attore nel film \"Ghost Rider\" (2007), in cui interpreta Carter Slade/Ghost Rider. Nel 2019 ha ottenuto la sua prima candidatura agli Oscar come miglior attore non protagonista per il film \"A Star Is Born\". \nVita privata.\n\u00c8 sposato dal 1984 con l'attrice Katharine Ross, che conobbe nel 1969 sul set di \"Butch Cassidy\" (nel quale Elliott aveva un piccolo ruolo). I due non si reincontrarono fino al 1978, quando entrambi recitarono (insieme a Roger Daltrey) nel film \"Il testamento\", ed iniziarono la loro relazione, da cui nel 1984 nacque la figlia Cleo Rose.\nDoppiatori italiani.\nNelle versioni in italiano dei suoi film, Sam Elliott \u00e8 stato doppiato da:\nDa doppiatore \u00e8 sostituito da:"}
{"id": "1438123", "revid": "486946", "url": "https://it.wikipedia.org/wiki?curid=1438123", "title": "Codice della Navigazione", "text": ""}
{"id": "1438127", "revid": "599013", "url": "https://it.wikipedia.org/wiki?curid=1438127", "title": "Rlm", "text": "RLM pu\u00f2 riferirsi a:"}
{"id": "1438128", "revid": "1005847", "url": "https://it.wikipedia.org/wiki?curid=1438128", "title": "Ministero dell'aeronautica (disambigua)", "text": ""}
{"id": "1438129", "revid": "1573940", "url": "https://it.wikipedia.org/wiki?curid=1438129", "title": "Acridoidea", "text": "Acridoidea , \u00e8 una superfamiglia di Insetti Ortotteri Celiferi, comprendente insetti comunemente chiamati \"cavallette\".\nSistematica.\nGli Acridoidi rappresentano il raggruppamento sistematico pi\u00f9 vasto nell'ambito dei Celiferi e in esso sono comprese la maggior parte delle cavallette pi\u00f9 comunemente note. La suddivisione sistematica interna non \u00e8 concorde sia per quanto riguarda l'elevazione di alcuni raggruppamenti al rango di famiglia o di sottofamiglia, sia nell'inclusione di alcune famiglie nella superfamiglia, e ha subito diverse revisioni negli ultimi 30 anni.\nIn particolare, gli Acridoidei farebbero parte di un vasto raggruppamento, interno ai Celiferi, denominato \"Acridomorpha\", nel quale sono comprese alcune superfamiglie di Celiferi diffuse soprattutto negli ambienti tropicali. Alcune di queste superfamiglie sono generalmente distinte dagli Acridoidei altre sono, secondo l'autore, comprese in Acridoidea oppure distinte. La divergenza pi\u00f9 marcata mette in discussione la posizione sistematica dei \"Pamphagoidea\", che comprende alcune famiglie che secondo l'autore sarebbero distinte da \"Acridoidea\" oppure comprese a tutti gli effetti.\nIl raggruppamento interno pi\u00f9 numeroso e pi\u00f9 rappresentativo fa capo alla famiglia Acrididae, comprendente anche le cavallette di maggior interesse economico, responsabili di gravi danni quando le popolazioni passano dalla fase solitaria alla fase gregaria."}
{"id": "1438130", "revid": "729019", "url": "https://it.wikipedia.org/wiki?curid=1438130", "title": "Alfred Lansing", "text": "Biografia.\nLansing era nativo di Chicago, nell'Illinois. Dopo aver servito nella Marina militare statunitense dal 1940 al 1946, dove ricevette la decorazione \"Purple Heart\", si iscrisse al \"North Park College\" e poi alla Northwestern University, dove si specializz\u00f2 in giornalismo. Fino al 1949 pubblic\u00f2 un giornale settimanale in Illinois. In seguito, entr\u00f2 alla United Press: qui divenne nel 1952 uno scrittore freelance.\nLansing \u00e8 noto ancor oggi per \"Endurance: Shackleton's Incredible Voyage\", resoconto della fallita spedizione Endurance di Sir Ernest Shackleton, e dell'odissea occorsa al suo equipaggio al Polo Sud nel 1914. Il libro prende il nome della nave utilizzata da Shackleton, l'Endurance: quando fu pubblicato, questa classica storia di sopravvivenza e di mare non ottenne successo, andando presto esaurita dopo la pubblicazione nel 1959. Solo un decennio dopo la morte di Lansing, nel 1986, il capolavoro, che languiva in relativa oscurit\u00e0, trov\u00f2 una nuova generazione di lettori entusiasti, diventando oggi un longseller del genere. Mentre lo scriveva, l'autore viveva a Sea Cliff, Long Island, con la moglie Barbara e il figlio, Angus."}
{"id": "1438131", "revid": "190427", "url": "https://it.wikipedia.org/wiki?curid=1438131", "title": "Stazioni ferroviarie di Busto Arsizio", "text": "Le attuali stazioni ferroviarie della citt\u00e0 di Busto Arsizio sono tre:\nCiascuna delle prime due ha sostituito una stazione precedente: rispettivamente la vecchia stazione delle ferrovie dello Stato e la vecchia stazione delle ferrovie Nord. Nel 2010 \u00e8 stata aperta una nuova stazione (Castellanza), che \u00e8 situata nella zona del sovrappasso dei binari delle ferrovie dello Stato su quelli delle ferrovie Nord. Con l'interramento della linea a Castellanza, che ha preceduto la costruzione della nuova stazione situata nel territorio di Busto Arsizio, \u00e8 stata soppressa la fermata alla vecchia stazione di Castellanza di piazza XV Aprile.\nVecchia stazione delle Ferrovie dello Stato.\nLa vecchia stazione delle Ferrovie dello Stato era situata all'incrocio tra le attuali \"Viale Duca d'Aosta\" (dove era ubicata la sede dei binari) e \"Via XX Settembre\". L'attivazione della diramazione per Busto Arsizio e Gallarate della linea ferroviaria per Novara, a partire dal tratto Milano-Rho (inaugurato dagli austriaci nel 1858), risale al 20 dicembre 1860. Rest\u00f2 attiva fino all'inizio del XX secolo, quando per motivi urbanistici si decise di spostare i binari, che precedentemente correvano nelle vicinanze del centro storico, al di fuori del centro abitato.\nPrecedentemente, la stazione era appartenuta all'Imperial-regia societ\u00e0 privilegiata delle strade ferrate lombardo-venete e dell'Italia Centrale, alla Societ\u00e0 anonima delle strade ferrate della Lombardia e dell'Italia Centrale, alla Societ\u00e0 per le Ferrovie dell'Alta Italia e alla Societ\u00e0 per le Strade Ferrate del Mediterraneo.\nIl 21 ottobre 1887 fu aperto un raccordo con le Ferrovie Nord. I binari avevano la loro sede nell'attuale tracciato della via Molino.\nStazione delle Ferrovie dello Stato.\nLa nuova stazione \u00e8 ubicata nella \"Piazza Volontari della Libert\u00e0\", lungo l'antica Strada Garottola - diretta ad Olgiate Olona - ed \u00e8 una stazione di superficie a 6 binari. Fu iniziata nel 1905 ed inaugurata il 26 ottobre 1924. Si trova pi\u00f9 lontano dal centro storico di quanto fosse la stazione precedente.\n\u00c8 fermata per i treni regionali che servono le direttrici Domodossola-Arona-Milano Centrale e Varese-Milano Porta Garibaldi, nonch\u00e9 per la linea S5 del Servizio ferroviario suburbano di Milano e per la linea S50 della rete celere del Canton Ticino.\nDai binari della tratta per Gallarate parte una diramazione che serve il Terminal Hupac di Busto Arsizio.\nNel 2004 \u00e8 stato inaugurato il sottopasso pedonale verso la \"Via Palermo\". A partire dal 18 ottobre 2009 la stazione \u00e8 collegata alla stazione FNM e all'aeroporto di Malpensa da una relazione regionale.\nStazione delle Ferrovie Nord.\nLa vecchia stazione delle Ferrovie Nord Milano era situata alla fine della \"via Ugo Foscolo\".\nL'amministrazione comunale della citt\u00e0, sul finire degli anni Ottanta, decise di interrare la linea ferroviaria. La vecchia stazione fu abbattuta per lasciare spazio a parcheggi.\nLa nuova stazione di Busto Arsizio delle Ferrovie Nord Milano \u00e8 quindi interrata ed \u00e8 stata costruita a circa 150 metri dalla vecchia.\nNel luglio 2006, ad alcune centinaia di metri dalla stazione, sono iniziati i lavori di raddoppio a raso della tratta Bivio Sacconago-Vanzaghello, di realizzazione degli impianti ferroviari di armamento, trazione elettrica, segnalamento e telecomunicazioni e di costruzione di un posto di movimento merci nella zona di Bivio Sacconago.\nCon l'interramento della linea si rese inutilizzabile il raccordo tra la stazione FS di Busto e quella FNM di Busto. Alla fine degli anni 2000 sono stati ultimati i lavori per il ripristino di quello che fu battezzato \"raccordo X\". Il raccordo viene utilizzato regolarmente dal 18 ottobre 2009, quando venne attivata la relazione Busto Arsizio RFI-Malpensa Aeroporto, successivamente sostituita dalla linea S30 (Bellinzona-Malpensa) e dal 2019 dai convogli della linea S50 (Bellinzona-Lugano-Mendrisio-Varese-Gallarate-Malpensa Aeroporto T2).\n\u00c8 in progetto anche il \"raccordo Y\", che collegher\u00e0 la stazione di Busto Arsizio Nord con la stazione di Legnano RFI, permettendo cos\u00ec un nuovo itinerario tra Malpensa e Milano, particolarmente utile per accorciare drasticamente i tempi di percorrenza tra l'aeroporto e la stazione di Rho Fiera.\nStazione di Castellanza.\nLa nuova stazione \u00e8 attiva dal gennaio 2010 e sostituisce quella vecchia, che si trovava nel comune di Castellanza.\nLa stazione sorta sul territorio di Busto Arsizio in corrispondenza del sovrappasso dei binari delle Ferrovie dello Stato su quelli delle Ferrovie Nord \u00e8 parte di un progetto che prevede l'intercambio di treni passeggeri e merci tra le due linee e il collegamento della stazione Centrale di Milano con l'aeroporto internazionale di Malpensa. Esiste anche un raccordo di collegamento tra la stazione RFI di Busto Arsizio e la nuova stazione FNM di Busto-Castellanza, detto \"raccordo Z\". L'attivazione, inizialmente prevista per dicembre 2014, e poi posticipata di due anni, non \u00e8 mai stata fatta."}
{"id": "1438133", "revid": "2166030", "url": "https://it.wikipedia.org/wiki?curid=1438133", "title": "Tebaldo I di Navarra", "text": "Origine.\nSecondo Goffredo di Villehardouin, nel suo \"Chronicles of the Crusades\" (non consultato), Tebaldo era l'unico figlio maschio del conte di Champagne, Tebaldo III e di Bianca di Navarra, che, secondo il \"Nobiliario de D. Pedro Conde de Barcelos hijo del Rey D. Dionis de Portugal\" Bianca era figlia del re di Navarra Sancho VI \"il Saggio\" e Sancha di Castiglia, figlia del re di Le\u00f3n e Castiglia, Alfonso VII e di Berenguela di Barcellona, figlia del conte di Barcellona, Raimondo Berengario III e quindi sorella del principe d'Aragona e conte di Barcellona Raimondo Berengario IV.&lt;br&gt;Tebaldo III di Champagne, secondo la \"Chronica Albrici Monachi Trium Fontium\", Tebaldo era il figlio maschio secondogenito del conte di Champagne (conte di Troyes e conte di Meaux) e di Brie, Enrico I il Liberale e di Maria di Francia, che, sia secondo il cronista e monaco benedettino inglese, Matteo di Parigi, che secondo la \"Chronica Albrici Monachi Trium Fontium\", Maria era la figlia primogenita di Luigi VII, detto il Giovane, re di Francia, e della duchessa d'Aquitania e Guascogna e contessa di Poitiers, Eleonora d'Aquitania, che, ancora secondo la \"Chronica Albrici Monachi Trium Fontium\", era la figlia primogenita del duca di Aquitania, duca di Guascogna e conte di Poitiers, Guglielmo X il Tolosano e della sua prima moglie, A\u00e9nor di Ch\u00e2tellerault (\u2020 dopo il 1130), figlia del visconte Americo I di Ch\u00e2tellerault e della Maubergeon, che al momento della sua nascita era l'amante di suo nonno Guglielmo IX il Trovatore.\nBiografia.\nSempre secondo Goffredo di Villehardouin, Tebaldo nacque postumo, sei giorni dopo la morte del padre, avvenuta nel 1201; nel 1200, suo padre, Tebaldo III era stato designato ad essere il capo della IV crociata, ma, mentre stava preparando la spedizione in Terra Santa, il 24 maggio del 1201, mor\u00ec improvvisamente nel suo palazzo di Troyes, come conferma anche il \"Recueil des historiens des croisades. Historiens occidentaux\", anche la \"Chronica Albrici Monachi Trium Fontium\", riporta la morte di Tebaldo, nel 1201, all'et\u00e0 di 25 anni, nel periodo della Pentecoste e che fu tumulato a Troyes, nella chiesa di Santo Stefano, accanto al padre, Enrico I; sia secondo gli \"Obituaires de Sens Tome I.1, Eglise cath\u00e9drale de Sens, Obituaire du xiii si\u00e8cle\", che gli \"Obituaires de Sens Tome II, Eglise cath\u00e9drale de Chartres, Obituaire du xii si\u00e8cles. Tome 2\", Tebaldo (\"Theobaldus comes Campanie\") mor\u00ec il 24 maggio (\"IX Kal Junii\") del 1201.In seguito alla morte di suo padre, Tebaldo divenne quindi subito conte di Champagne (Tebaldo IV), sotto la reggenza di sua madre, Bianca di Navarra che govern\u00f2 sino al compimento del ventunesimo anno di et\u00e0 del figlio, nel 1222.\nIl re di Francia Filippo Augusto fu suo padrino e lo port\u00f2, per la sua educazione, alla corte di Parigi, dove fu affidato alle amorevoli cure di Bianca di Castiglia, moglie dell'erede al trono, il futuro Luigi VIII, e cugina di sua madre.\nIl titolo di conte di Champagne, per\u00f2, in un secondo tempo, fu contestato dalle figlie del fratello di suo padre, Enrico II di Champagne, che, alla sua morte, nel 1197, oltre che essere conte di Champagne, era anche re di Gerusalemme, ed aveva tre figlie, in tenera et\u00e0, Maria (che mor\u00ec giovane, nel 1205, Alice, e Filippa, che vivevano in Palestina con la madre, Isabella di Lusignano, regina di Gerusalemme, mentre nella contea di Champagne, il re di Francia, Filippo Augusto, aveva concesso la contea al fratello di Enrico II, Tebaldo, come ci viene riportato nel \"Recueil des historiens des croisades. Historiens occidentaux\", Tebaldo III di Champagne.&lt;br&gt;La contestazione inizi\u00f2 durante il periodo della reggenza della madre: mentre Alice era divenuta regina di Cipro, la sorella pi\u00f9 giovane, Filippa che, nel 1214, aveva sposato Erardo I di Brienne, conte di Ramerupt, l'anno dopo, assieme al marito aveva lasciato la Palestina, per raggiungere la contea di Champagne, dove parecchi nobili appoggiavano la sua richiesta di ottenere il titolo. Con l'arrivo di Filippa ed Erardo inizi\u00f2 una contestazione che dur\u00f2 per tutto il periodo della reggenza di Bianca e, nel 1216, sfoci\u00f2 in guerra aperta (guerra di successione dello Champagne); il conflitto si concluse nel 1221, quando Erardo, ammessa la sconfitta militare, rinunci\u00f2 ad ogni pretesa, mentre Filippa chiedeva un risarcimento che Bianca non era in grado di pagare. Nel 1222, Tebaldo IV, arrivato alla maggiore et\u00e0 e, subentrato alla madre, pare che pagasse un'indennit\u00e0 alla cugina, affinch\u00e9 rinunziasse ad ogni diritto di successione.\nTebaldo in quel periodo (1219), fu fidanzato alla principessa di Scozia, Margherita (1193-1259), figlia del re di Scozia, Guglielmo I il Leone e di Ermengarda de Beaumont. \nNel 1224, Tebaldo partecip\u00f2 alle campagne di Luigi VIII contro gli inglesi e partecip\u00f2 all'assedio di La Rochelle.\nPer\u00f2 nel mese di maggio 1220 Tebaldo (\"iuvenis comes Theobaldus Campaniensis\"), secondo la \"Chronica Albrici Monachi Trium Fontium\" di Alberic de Trois-Fontaines spos\u00f2 Gertrude di Dagsbourg (\"Gertrudem comitissam de Daburc\") (1205 - 1225), vedova del duca di Lorena, Teobaldo I, ed unica figlia ed erede di Alberto II di Dasbourg e Metz, come ci conferma ancora la \"Chronica Albrici Monachi Trium Fontium\", nella speranza di appropriarsi della contea; il tentativo fu vano in quanto il matrimonio, nel 1222, fu annullato; Alberic de Trois-Fontaines ci narra che Gertrude fu ripudiata, mentre il \"Richeri Gesta Senoniensis Ecclesi\u00e6 IV\", oltre a confermare il matrimonio ci dice che Tebaldo ripudi\u00f2 la moglie per via della sua sterilit\u00e0 e che Gertrude, in terze nozze spos\u00f2 Simone di Leiningen.\nNel 1223, ancora secondo la \"Chronica Albrici Monachi Trium Fontium\", Tebaldo spos\u00f2, in seconde nozze, Agnese di Beaujeu (\u2020 1231), sorella di Umberto V di Beaujeu e figlia di Guiscardo IV signore di Beaujeu (\"Agnetem sororem Humberti filiam Wichardi de Belloioco\") e di Sibilla di Hainaut (\"Agnetis matre que dicta est Sibilia\"), precisando inoltre che Agnese era cugina di Luigi IX il Santo (\"consobrinam scilicet domani Ludovici\") e sua compagna di giochi alla corte di Parigi.&lt;br&gt;Ancora Alberic de Trois-Fontaines, ricorda la morte di Agnese (\"Agnes comitissa Campanie\") l'11 luglio 1231 (\"1231 V Id Jul\"), precisando che fu tumulata a Chiaravalle, nella cappella dei conti di Fiandra, zii di sua madre (\"in Clarevalle in capella comitis Flandrie matris sue avunculi\").\nNel 1225, ancora secondo la \"Chronica Albrici Monachi Trium Fontium\", Tebaldo, con alcuni amici al seguito, si rec\u00f2 nel regno di Navarra, dallo zio, il re di Navarra, Sancho VII, e, dopo aver appreso dell'esistenza di un figlio illegittimo di Sancho, il conte Guglielmo, che era fratello uterino del vescovo di Pamplona, ritenendo di non poter ottenere alcun vantaggio, fece ritorno alla sua contea.\nNel 1228 Tebaldo era stato, con l'approvazione del conte di Tolosa Raimondo VII, tra gli estensori dell'elaborazione del trattato di Parigi, approvato nel 1229, che mise fine alla Crociata albigese.\nDopo la morte del re di Francia Luigi VIII, avvenuta nel 1226, Tebaldo fece parte di un gruppo di nobili che, non avendo gradito che la reggenza fosse stata affidata alla regina madre, una donna oltretutto straniera, Bianca di Castiglia (reggente per il figlio minorenne Luigi IX il Santo), cerc\u00f2 di destabilizzare il regno di Francia; l'appoggio di Tebaldo alla rivolta fu incostante, inoltre fu preso da un amore platonico per la regina madre (cominci\u00f2 a scrivere per lei poesie e canzoni tanto che fu chiamato anche \"Thibaut le Chansonnier\") e nel 1228/1229 lo troviamo al fianco di Bianca di Castiglia. I baroni cospiratori, allora non perdonando al conte Tebaldo di essersi schierato al fianco della regina, invasero la contea di Champagne, ed inoltre insinuarono che l'amore di Tebaldo per Bianca di Castiglia non fosse solo platonico, e fecero circolare la diceria che Tebaldo fosse l'amante della regina e si sospett\u00f2 che non fosse estraneo alla morte per dissenteria del re Luigi VIII durante la crociata albigese (circolava la voce che al re fosse stata propinata qualche sostanza che caus\u00f2 la forte dissenteria).I baroni ribelli, nel 1230, attaccarono e saccheggiarono nuovamente la contea di Champagne e solo l'intervento dell'esercito regio, in cui militava il giovane re, Luigi il Santo, ferm\u00f2 la devastazione.\nDopo la morte della seconda moglie, Agnese, Tebaldo si fidanz\u00f2 con Iolanda di Bretagna, figlia del suo collega di rivolta e cospirazione Pietro Mauclerc e Alice di Thouars; contro tale fidanzamento si pronunciarono sia il re di Francia, Luigi IX, che papa Gregorio IX, come da documento n\u00b0 789 dei \"Auvray, L. (1896) Les Registres de Gr\u00e9goire IX (Paris), Tome I\".\nAndato a monte il fidanzamento con Iolanda, il 22 settembre 1232, in terze nozze, Tebaldo (\"comes Campaniensis Theobaldus\") si spos\u00f2 (\"duxit in uxorem\"), con Margherita (\"Margaretam filiam Erchenbaldi de Borbona\") (\u20201256), figlia secondogenita del signore di Borbone, Arcimbaldo VIII e di Guigone de Forez, come ci conferma la cronaca di Alberic de Trois-Fontaines; secondo il documento n\u00b0 2232 della \"Layettes du Tr\u00e9sor des Chartes II\", il contratto di matrimonio, tra Margherita (\"Margareta, dicti Archambaldi filia\") e Tebaldo (\"Theobaldus Campanie et Brie comes palatinus\" ) era stato stipulato nel marzo 1232.\nSua cugina, Alice di Champagne, che era stata regina consorte di Cipro, ma aveva dovuto lasciare l'isola e si era trasferita in \"Palestina\". Nel 1231, lasciata la Terra Santa, raggiunse la contea e, ritenendo di poter accampare diritti sulla contea di Champagne, con l'appoggio di molti nobili della contea riprese la contestazione contro il cugino. Tebaldo, onde evitare di ricominciare una nuova guerra di successione, tra il 1232 ed il 1233, dovette tacitare anche Alice di Champagne, pagando una cifra notevole (40.000 libbre), che fu prelevata dalle casse regie, per volere di Bianca di Castiglia e di suo figlio, il re di Francia, Luigi IX il Santo. Tebaldo IV, in cambio aveva ceduto al re di Francia, Luigi IX il Santo, i diritti sulle contee di Blois, de Sancerre e Ch\u00e2teaudun.\nNel 1234 Tebaldo, il 7 aprile, dopo la morte del fratello di sua madre Bianca, il re di Navarra, Sancho VII il Forte, fu scelto come re dai navarresi ricevette la corona di Navarra. Si rec\u00f2 a Pamplona per l'incoronazione, seguito da alcuni nobili della contea di Champagne ai quali diede diversi incarichi, per mantenere la corona si dovette alleare con i regni di Aragona, Inghilterra e Castiglia e per avere l'appoggio di quest'ultimo dovette negoziare il matrimonio di sua figlia Bianca con il futuro re di Castiglia Alfonso X il Saggio, anche se poi il matrimonio non fu mai celebrato.\nDopo che Luigi IX era divenuto maggiorenne (1234), Tebaldo organizz\u00f2 con il duca di Bretagna, Pietro Mauclerc, un'ultima cospirazione ma nel 1236, per chiedere il perdono del re, fu convocato alla corte di Parigi, dove il giovane fratello del re, Roberto, gli fece gettare in testa dello sterco, umiliandolo e ridicolizzandolo.&lt;br&gt; Tebaldo rientr\u00f2 in Navarra e pur ritornando in Francia, per seguire il governo della sua contea, non si interess\u00f2 pi\u00f9 della politica del regno di Francia.\nNel 1238 Tebaldo ebbe il comando di un esercito crociato in Terra Santa (la cosiddetta \"crociata del 1239\", indetta da papa Gregorio IX), che arriv\u00f2 a San Giovanni d'Acri, il 1\u00ba settembre 1239; si diresse immediatamente verso sud, per attaccare Ascalona e Gaza, come conferma anche il \"Recueil des historiens des croisades. Historiens occidentaux.\", ma, secondo lo storico britannico e noto medievalista e bizantinista, Steven Runciman, i crociati vennero sconfitti. Pur essendo stato sconfitto, i contrasti tra i musulmani gli permisero di firmare una pace grazie alla quale mantenne il possesso di Gerusalemme, Betlemme e Ascalona.Tebaldo, assieme ai suoi Crociati, lasci\u00f2 la Terra Santa, nel 1240 e fu rimpiazzato dal fratello del re d'Inghilterra, Enrico III, Riccardo di Cornovaglia; anche Riccardo di Cornovaglia non riusc\u00ec ad ottenere un significativo successo, per le continue dispute tra i vari ordini militari e ben presto fece ritorno in patria.\nTebaldo, dopo il 1240, pass\u00f2 il tempo del suo regno tra la Navarra e la contea di Champagne; non ebbe buoni rapporti con il vescovo di Pamplona, Pedro Jim\u00e9nez de Gaz\u00f3laz, e rifiut\u00f2 sempre i tribunali papali, ma il papa gli concesse uno speciale privilegio in base al quale nessuno avrebbe potuto scomunicarlo senza il permesso papale.\nMor\u00ec a Pamplona, nel 1253, al ritorno di uno dei suoi viaggi in Champagne; secondo gli \"Obituaires de Sens Tome I.1, Eglise cath\u00e9drale de Sens, Obituaire du xiii si\u00e8cle\", Tebaldo (\"Theobaldus illustris rex Navarre et comes Campanie\") mor\u00ec il 1\u00ba maggio (\"Kal Mai\"); invece, secondo le \"Cronache di Navarra\" () (non consultate), mor\u00ec l'8 luglio a Pamplona, dove fu tumulato nella cattedrale di Santa Maria di Pamplona. Gli succedette il figlio, Tebaldo.\nTebaldo fu di natura melanconica, pi\u00f9 adatto alla poesia che all'arte di governo.Fu l'autore di 71 composizioni liriche diverse (tra cui 37 canzoni d'amore) nelle quali dimostra grandi capacit\u00e0 tecniche e verbali (giochi di parole, metafore, allegorie ecc..) ed anche una certa disinvoltura ironica della poesia cortese.Tebaldo di Champagne fu il trovatore pi\u00f9 celebre del suo tempo e fu definito da Dante, nel secolo seguente, un precursore del \"De Vulgari Eloquentia\".\nDiscendenza.\nTebaldo da Gertrude non ebbe figli.\nTebaldo ed Agnese ebbero una figlia, come ricorda anche Alberic de Trois-Fontaines:\nTebaldo e Margherita ebbero sei figli:\nTebaldo ebbe anche quattro figli illegittimi, da amanti di cui non si conosce n\u00e9 il nome n\u00e9 gli ascendenti:"}
{"id": "1438136", "revid": "729019", "url": "https://it.wikipedia.org/wiki?curid=1438136", "title": "Sand", "text": ""}
{"id": "1438138", "revid": "767487", "url": "https://it.wikipedia.org/wiki?curid=1438138", "title": "Soldati e capelloni", "text": "Soldati e capelloni \u00e8 un film musicarello del 1967 diretto da Ettore Maria Fizzarotti.\nIl film vede la partecipazione del gruppo musicale britannico The Motowns.\nTrama.\nUn agente musicale italiano ha ingaggiato una rock band inglese che porta i capelli corti e visto che sono gli anni '60 non piacciono alla gente. La band e l'agente aspettano che i capelli crescano. Nel frattempo i ragazzi vengono chiamati per il servizio militare e decidono di chiamarsi I Galeotti."}
{"id": "1438139", "revid": "1318658", "url": "https://it.wikipedia.org/wiki?curid=1438139", "title": "Angelo La Barbera", "text": "Biografia.\nAngelo La Barbera nacque nel quartiere di Partanna-Mondello da una famiglia povera. Insieme al fratello maggiore Salvatore, affiliato con lui nella \"cosca\" di Palermo centro, venne pi\u00f9 volte incriminato per furto e omicidio. Nel 1952 i fratelli La Barbera uccisero il mafioso Eugenio Ricciardi e con l'intimidazione riuscirono a rilevare la sua ditta di autotrasporti, entrando in affari con il costruttore Salvatore Moncada: grazie alla conoscenza dei fratelli La Barbera con il sindaco Salvo Lima, Moncada riusc\u00ec ad ottenere numerose licenze edilizie, e fu coinvolto nella speculazione edilizia che venne definita \u00absacco di Palermo\u00bb. Nel 1955 Angelo La Barbera venne promosso capo della sua Famiglia e venne diffidato dalla questura di Palermo, che lo sospettava di essere l'autore di numerosi omicidi e \u00ablupare bianche\u00bb ai danni di altri mafiosi rivali per affermare la propria influenza all'interno della \"cosca\".\nInoltre i fratelli La Barbera vennero sospettati di aver partecipato ad una serie di incontri tra mafiosi americani e siciliani che si tennero presso il Grand Hotel et des Palmes di Palermo dal 12 al 16 ottobre 1957: secondo gli inquirenti dell'epoca, si incontrarono per concordare l'organizzazione del traffico degli stupefacenti; invece, secondo il collaboratore di giustizia Tommaso Buscetta, durante tali incontri il \"boss\" siculo-americano Joseph Bonanno discusse insieme ad alcuni mafiosi siciliani la creazione di una \u00abCommissione\u00bb sul modello di quella dei mafiosi americani, che doveva assicurare l'ordine nelle file dell'organizzazione e risolvere i conflitti interni. In seguito alla creazione della \"Commissione\", il fratello Salvatore venne messo a capo del mandamento di Palermo centro, che comprendeva le cosche di Porta Nuova, Borgo Vecchio e Palermo centro.\nNel 1960 La Barbera comp\u00ec un viaggio in Canada e in Messico insieme ai mafiosi Pietro Dav\u00ec e Rosario Mancino per organizzare un traffico di stupefacenti; inoltre La Barbera, che era solito soggiornare in varie citt\u00e0 italiane, ebbe contatti a Milano con il mafioso americano Joe Adonis, indicato come un trafficante di stupefacenti.\nSempre secondo il collaboratore di giustizia Buscetta, in quel periodo i fratelli La Barbera stavano acquisendo molta autorit\u00e0 per via della loro spregiudicatezza e volevano escludere il \"boss\" Michele Cavataio e i suoi associati dalla \"Commissione\" per il divieto di congiungere in una sola persona il ruolo di capo della cosca di appartenenza e quello di capomandamento; inoltre vi erano contrasti tra i mafiosi di Porta Nuova (appoggiati dai La Barbera) e quelli della Noce (guidati dal \"boss\" Calcedonio Di Pisa) per una questione d'onore. Qualche tempo dopo Di Pisa venne ucciso e seguirono atti violenti contro altri membri della cosca della Noce: questi delitti vennero compiuti da Michele Cavataio, che voleva fare ricadere la responsabilit\u00e0 sui fratelli La Barbera e su alcuni membri della cosca di Porta Nuova, muovendosi abilmente tra le varie rivalit\u00e0; infatti subito dopo Salvatore La Barbera rimase vittima della \u00ablupara bianca\u00bb per ritorsione su ordine della \"Commissione\" e venne ritrovata soltanto la sua automobile incendiata. Infine il 24 maggio 1963 Angelo La Barbera rimase ferito da colpi di pistola sparatigli da ignoti in viale Regina Giovanna a Milano; mentre era ricoverato in un ospedale milanese a seguito dell'attentato, La Barbera venne arrestato.\nNel dicembre 1968 La Barbera venne condannato a ventidue anni di carcere nel processo di Catanzaro contro i protagonisti della prima guerra di mafia. In attesa del ricorso, fu inviato al confino nel Nord Italia e, successivamente, a Linosa. Quando infine venne rinchiuso nel carcere di Perugia nel 1975, fu pugnalato a morte da tre mafiosi nel cortile della prigione."}
{"id": "1438143", "revid": "709565", "url": "https://it.wikipedia.org/wiki?curid=1438143", "title": "Antonietta Fricci", "text": "Studi\u00f2 nella citt\u00e0 natale con la celebre Mathilde de Castrone Marchesi (insegnante fra le altre di Nellie Melba ed Emma Calv\u00e9) e prosegu\u00ec gli studi in Italia, modificando il nome in Antonietta Fricci.\nDebutt\u00f2 a Pisa presso il Teatro Rossi, nella parte di Violetta ne La traviata di Verdi nel 1858. \nAl Teatro Comunale di Bologna nel 1858 il 5 ottobre \u00e8 Semiramide (Rossini) seguita dalla prima assoluta di \"Lidia di Bruxelles\" di Giovanni Pacini e \"Violetta\" (\"La traviata\").\nNel 1859 \u00e8 \"Isabella d'Aragona\" di Carlo Pedrotti nella prima assoluta al Teatro Vittorio Emanuele di Torino ed al Teatro San Carlo di Napoli Lidia ne \"Il saltimbanco\" di Pacini e canta nella prima assoluta di \"La danza augurale\" di Saverio Mercadante.\nNel 1861 al Teatro Nacional de S\u00e3o Carlos di Lisbona \u00e8 Elena in Marin Faliero (opera) con il tenore Pietro Neri-Baraldi, Gemma di Vergy, la protagonista di Martha (opera) diretta da Pietro Antonio Coppola con C\u00e9lestine Galli-Mari\u00e9 ed Elvira Valton ne I puritani con Neri-Baraldi e Amelia in Un ballo in maschera con la Galli-Mari\u00e9.\nAl Royal Opera House, Covent Garden di Londra ha cantato prima nel 1862 e poi ancora nel 1867, dove \u00e8 stata la prima Eboli londinese nel \"Don Carlos\" di Verdi diretta da Michele Costa con Francesco Graziani (baritono).\nNel 1863 spos\u00f2 il tenore minerbiese Pietro Neri-Baraldi.\nInizialmente Verdi aveva pensato a lei per il ruolo da protagonista per l\"Aida\", ma la Fricci era impegnata a Lisbona e tutti i tentativi per liberarla furono inutili.\nPer la sua origine austriaca, incontr\u00f2 qualche problema nel periodo dell'Unificazione italiana a cantare in Veneto e in Lombardia, tanto che perse diverse scritture.\nAl Teatro Regio di Torino nel 1866 \u00e8 Valentina ne Gli ugonotti.\nNel 1867 a Torino \u00e8 Norma e Lady Macbeth ed a Bologna Angelo Mariani (direttore d'orchestra) \"Norma\" e principessa Eboli nella prima italiana di \"Don Carlo\" con Teresa Stolz ed Antonio Cotogni cantata anche a Torino con Cotogni.\nNel 1868 a Torino \u00e8 Lucrezia Borgia.\nNel 1870 al Teatro Regio di Parma \u00e8 Valentina ne \"Gli ugonotti\", \"Lucrezia Borgia\" con Marianna Barbieri-Nini e \"Norma\", a Bologna diretta da Mariani Leonora ne La forza del destino con Gaetano Fraschini e \"Macbeth\" ed al Teatro alla Scala di Milano S\u00e9lika ne L'africana con Mario Tiberini ed Ormondo Maini.\nNel 1874 alla Scala canta nella prima di \"Macbeth\".\nFu molto attiva anche nell'ambito delle stagioni liriche del Teatro alla Scala di Milano (dove interpret\u00f2 Aldona alla prima assoluta de \"I Lituani\" di Ponchielli diretta da Franco Faccio con Luigi Bolis nel 1874) e in altri teatri italiani, tra cui il Comunale di Bologna. A lei (o, piuttosto, ad un suo ammiratore sfegatato, certo Faccioli), durante una rappresentazione del Mos\u00e8, \u00e8 dedicato il brano in dialetto bolognese \"L \u00eara Fas\u00f4l\" di Carlo Musi.\nNel novembre 1878 \u00e8 Mirza nel successo della prima assoluta di \"La creola\" di Gaetano Coronaro diretta da Faccio con Giuseppe Kaschmann a Bologna. Dopo questa interpretazione nel teatro che l'aveva vista nascere si ritir\u00f2 per dedicarsi all'insegnamento del canto. Tra le sue allieve, al Conservatorio di Torino, ebbe Cesira Ferrani.\n\u00c8 rimasta celebre per le sue interpretazioni di \"Norma\", \"Macbeth\" e \"Lucrezia Borgia\"."}
{"id": "1438144", "revid": "767487", "url": "https://it.wikipedia.org/wiki?curid=1438144", "title": "Valle dello Stregaio", "text": "La Valle dello Stregaio, insieme al contiguo Monte Gai, situati entrambi a nord di Massa Marittima, raccolgono numerose testimonianze di attivit\u00e0 mineraria risalenti anche all'epoca medievale. \nAll'interno del territori sono presenti infatti numerosi pozzi minerari che, dopo un'opportuna messa in sicurezza, sono stati valorizzati all'interno del Parco dei pozzini minerari che compone il pi\u00f9 ampio Parco tecnologico archeologico delle colline metallifere grossetane.\nGli Antichi Pozzini della Valle dello Stregaio sono una delle migliori testimonianze dell'attivit\u00e0 estrattiva che ha segnato il territorio di Massa Marittima. Le Colline Metallifere infatti, ospitano miniere di pirite, calcopirite, galena e tetraedrite, sfruttate sin dall'eneolitico per ricavarne rame, piombo e argento. L'attivit\u00e0 mineraria ha la sua massima espressione nel Medioevo, tanto che negli Statuti della citt\u00e0 di Massa Marittima fu inserito, forse gi\u00e0 alla fine del XII secolo, il cosiddetto \u201cCodice Minerario\u201d ovvero gli \"Ordinamenta super artem fossarum rameriae et argenteriae civitatis Massae\", uno degli esempi pi\u00f9 antichi di legislazione mineraria d'Europa, oggi conservato al museo di arte e storia delle miniere di Massa Marittima."}
{"id": "1438145", "revid": "767487", "url": "https://it.wikipedia.org/wiki?curid=1438145", "title": "Vendo cara la pelle", "text": "Vendo cara la pelle \u00e8 un film del 1968 diretto da Ettore Maria Fizzarotti.\nTrama.\nShane decide di tornare per vendicare la sua famiglia, sterminata per impadronirsi di una miniera d'oro da Ralph Magdalena e i suoi uomini."}
{"id": "1438147", "revid": "812213", "url": "https://it.wikipedia.org/wiki?curid=1438147", "title": "Salvatore La Barbera", "text": "Biografia.\nInsieme al fratello Angelo La Barbera ha comandato la famiglia mafiosa di Palermo Centro.\nSalvatore La Barbera \u00e8 stato un membro della prima Commissione di Cosa nostra, istituita nel 1957, come capo del mandamento di Palermo Centro, che comprendeva le famiglie di Borgo Vecchio, Porta Nuova e Palermo Centro.\nSalvatore La Barbera \u00e8 stato fatto scomparire da Salvatore \"Cicchiteddu\" Greco e dal suo associato Cesare Manzella nel 1963, all'inizio della prima guerra di mafia, vittima della lupara bianca; venne ritrovata soltanto la sua automobile incendiata ma di lui si perse ogni traccia."}
{"id": "1438150", "revid": "599013", "url": "https://it.wikipedia.org/wiki?curid=1438150", "title": "Figlie della Sapienza", "text": "Le Figlie della Sapienza (in latino \"Institutum Filiarum a Sapientia\") sono un istituto religioso femminile di diritto pontificio: le suore di questa congregazione, dette anche Monfortane, pospongono al loro nome la sigla F.d.L.S. (dal francese \"Filles de la Sagesse\").\nStoria.\nLe congregazione venne fondata nel 1703 presso l'ospedale di Poitiers da Louis-Marie Grignion de Montfort (1673-1716) e da Marie-Louise Trichet (1684-1759) per l'evangelizzazione dei poveri: il titolo deriva dall'intento di Montfort di istituire una famiglia religiosa consacrata alla sapienza del Verbo incarnato contrapposta alla \"falsa sapienza della gente del mondo\". La Trichet prese l'abito il 2 febbraio 1709 e nel 1714 ebbe la prima compagna.\nIl 1\u00ba agosto 1715 \u00c9tienne de Champflour, vescovo di La Rochelle, approv\u00f2 l'istituto che all'epoca contava quattro religiose che gestivano una scuola nella sua citt\u00e0 e nel 1732 il re Luigi XV accord\u00f2 alle suore delle lettere di protezione reale. Concluso il periodo rivoluzionario, Napoleone Bonaparte approv\u00f2 le Figlie della Sapienza il 15 novembre 1853.\nL'istituto venne approvato da papa Pio IX il 15 novembre 1853 e le sue costituzioni vennero approvate definitivamente dalla Santa Sede il 10 novembre 1904: in base a queste costituzioni, il governo della congregazione spetta al superiore generale della Compagnia di Maria che, oltre a essere il promotore della spiritualit\u00e0 monfortana, unitamente alla madre generale delle Figlie della Sapienza, ha il compito di convocare i capitoli e promulgare i decreti delle suore.\nMontfort, beatificato nel 1888, fu proclamato santo da papa Pio XII il 20 luglio 1947; la Trichet \u00e8 stata dichiarata beata da papa Giovanni Paolo II il 16 maggio 1993.\nAttivit\u00e0 e diffusione.\nLe Figlie della Sapienza si dedicano all'istruzione e all'educazione cristiana dei giovani e all'assistenza degli ammalati, specialmente dei poveri.\nSono presenti in Europa (Belgio, Francia, Italia), in Africa (Repubblica Democratica del Congo, Madagascar, Malawi), in Asia (Filippine, India, Indonesia), nelle Americhe (Argentina, Canada, Colombia, Ecuador, Haiti, Per\u00f9, Stati Uniti d'America) e in Papua Nuova Guinea: la sede generalizia \u00e8 a Roma.\nAl 31 dicembre 2005, la congregazione contava 2.003 religiose in 288 case."}
{"id": "1438152", "revid": "767487", "url": "https://it.wikipedia.org/wiki?curid=1438152", "title": "In ginocchio da te", "text": "In ginocchio da te \u00e8 un film sentimentale del 1964 diretto da Ettore Maria Fizzarotti che si ispira all'omonima canzone di Gianni Morandi, il quale \u00e8 anche interprete del personaggio protagonista. Durante il film Morandi canta diversi suoi brani di successo.\nFu proprio durante le riprese del film che nacque l'amore tra Morandi e la Efrikian (che si sposarono due anni dopo).\n\u00c8 il primo titolo di una trilogia che proseguir\u00e0 con \"Non son degno di te\" e \"Se non avessi pi\u00f9 te\".\nTrama.\nGianni Traimonti, giovane con ottime qualit\u00e0 canore proveniente da un paese contadino della provincia di Bologna, parte per Napoli per svolgere il servizio militare. Qui si innamora di Carla, la figlia del suo maresciallo, che, assieme alla madre, lavora nella sartoria presso la quale il sottufficiale manda i soldati a farsi aggiustare le divise.\nIl padre di Carla si oppone alla storia d'amore e cerca di capire quale sia lo spasimante che esce di sera con la figlia, anche tenendo le sue reclute in consegna.\nGianni vince cinque giorni di licenza premio ad un concorso canoro, ma viene conquistato durante una festa dal fascino di Beatrice, l'avvenente sorella di Giorgio, un suo benestante commilitone, e si lascia convincere a trascorrere con lei la licenza premio, da soli, sulle isole Eolie.\nTornato a Napoli, \u00e8 pronto ad un matrimonio riparatore, ma si rende presto conto che la sua avvenente amante lo considera semplicemente una delle sue tante avventure. Gianni torna da Carla, che per\u00f2 lo lascia, risentita dal tradimento.\nGianni, approfittando di un'audizione alla RAI, canta in diretta \"In ginocchio da te\", e riconquista il cuore della fidanzata.\nCanzoni.\nDurante il film vengono cantate diverse canzoni, all'epoca famose. Tra gli interpreti primeggia Gianni Morandi, in veste del protagonista; il gruppo che lo accompagnava negli spettacoli, i Meteors, cantano la canzone con cui avevano vinto pochi mesi prima il Festival degli sconosciuti di Ariccia, \"Insieme a voi\". Queste le canzoni (in ordine di esecuzione):\nAmbientazione.\nGran parte del film \u00e8 girato a Napoli e fornisce alcune ambientazioni dell'epoca, tra le quali il lungomare, con la fontana del Gigante del Bernini. Da alcune inquadrature girate al parco Virgiliano, a Posillipo \u00e8 possibile vedere l'allora attiva Italsider di Bagnoli, in particolare il pontile Nord, all'epoca attrezzato con gru, che dal 2006 \u00e8 stato restaurato e trasformato in area pedonale. Sono anche visibili le attrazioni e le giostre della Villa Comunale e gli studi RAI a Fuorigrotta."}
{"id": "1438156", "revid": "1573940", "url": "https://it.wikipedia.org/wiki?curid=1438156", "title": "Geometroidea", "text": "Geometroidea \u00e8 una superfamiglia di lepidotteri diffusa in tutti i continenti."}
{"id": "1438159", "revid": "767487", "url": "https://it.wikipedia.org/wiki?curid=1438159", "title": "Se non avessi pi\u00f9 te (film)", "text": "Se non avessi pi\u00f9 te \u00e8 un film del 1965 diretto da Ettore Maria Fizzarotti.\nFa parte del filone dei cosiddetti film \"musicarelli\".\nDopo \"In ginocchio da te\" e \"Non son degno di te\" conclude una trilogia che prosegue la stessa narrazione.\nTrama.\nNapoli. Gianni e Carla stanno preparando il loro matrimonio mentre il servizio militare sta per finire.\nTuttavia una clausola del contratto discografico che Traimonti ha firmato con la RCA Italiana gli impone il celibato, i discografici sono infatti convinti che le nozze possano far calare i consensi presso le fans. I due giovani quindi si sposano in segreto ma Gianni viene subito chiamato per una tourn\u00e9e in giro per l'Italia e la moglie lo segue in clandestinit\u00e0.\nBen presto Carla rimane incinta ed \u00e8 costretta a tornare a casa, assistita dai genitori, dal suocero Gino e dallo zio Lele mentre il marito parte per una tourn\u00e9e europea. Il bambino nasce in segreto, Gianni si precipita da Parigi per vederlo prima di partire per la Spagna il giorno dopo; ma durante una tappa una giovane ereditiera si innamora di Gianni.\nDopo alcuni equivoci, nella serata finale di un festival, Gianni annuncia a tutti i fans di essere gi\u00e0 sposato e di essere padre di un bimbo.\nCanzoni.\nQueste le canzoni presenti nel film in ordine di esecuzione, tutte eseguite da Morandi (tranne \"Il silenzio\", suonato da Nini Rosso):"}
{"id": "1438163", "revid": "767487", "url": "https://it.wikipedia.org/wiki?curid=1438163", "title": "Non son degno di te", "text": "Non son degno di te \u00e8 un film del 1965 diretto da Ettore Maria Fizzarotti che si ispira all'omonima canzone di Gianni Morandi, il quale \u00e8 anche interprete del personaggio protagonista.\nRealizzato fra \"In ginocchio da te\" e \"Se non avessi pi\u00f9 te\" costituisce l'elemento centrale di una trilogia che prosegue la stessa narrazione.\nIl film presenta un curioso flashback sul precedente film.\nTrama.\nGianni Traimonti sta continuando il suo servizio militare a Napoli, proseguendo la sua storia d'amore con Carla; i due giovani organizzano la festa per il fidanzamento, a cui partecipano tutti i loro amici, e durante la festa Giorgio, commilitone di Gianni, conosce la ragazza e si innamora.\nTramite le sue amicizie, riesce a far promuovere il maresciallo Todisco (il pap\u00e0 di Carla); nel frattempo Gianni viene chiamato a Roma dall'RCA Italiana per incidere un disco, e si reca in citt\u00e0 con la fidanzata, che per\u00f2 la sera ritorna in treno a Napoli.\nAlla stazione per\u00f2 la ragazza trova ad aspettarla Giorgio, che la accompagna in macchina a casa, e che da quel momento ogni giorno le fa arrivare a casa un'orchidea.\nUn giorno Giorgio si dichiara, ma Carla gli dice che \u00e8 innamorata di Gianni: il ragazzo, vedendo arrivare Gianni (che, insospettito, ha seguito la ragazza), le chiede un bacio di addio, che Carla gli concede. Gianni li vede, e come Giorgio sperava, equivoca e decide di troncare con lei.\nCarla scrive a Gianni, ma Giorgio nasconde le lettere al momento dell'arrivo in caserma: solo dopo aver parlato con Todisco, Giorgio, pentito per essere stato la causa della rottura tra i due innamorati, decide di farle arrivare a Gianni che, lette le spiegazioni della ragazza, comincia a pensare di aver sbagliato.\nSi reca da Carla, e le canta \"Non son degno di te\", mentre lei ascolta da dietro la finestra e scende poi, al termine del brano, per strada: i due giovani si baciano e il loro amore rinasce.\nCanzoni.\nQueste le canzoni presenti nel film in ordine di esecuzione, tutte eseguite da Morandi:"}
{"id": "1438168", "revid": "767487", "url": "https://it.wikipedia.org/wiki?curid=1438168", "title": "Nessuno mi pu\u00f2 giudicare (film 1966)", "text": "Nessuno mi pu\u00f2 giudicare \u00e8 un film del 1966 diretto da Ettore Maria Fizzarotti che nello stesso anno diresse anche il sequel \"Perdono\".\nSi tratta del primo musicarello interpretato da Caterina Caselli ed il titolo \u00e8 quello della canzone con cui l'allora \"Casco d'oro\" aveva avuto successo, lanciata dal Festival di Sanremo 1966; il film, costato ottanta milioni fu un successo che incass\u00f2 un miliardo di lire dell'epoca.\nAlcune scene furono girate ai magazzini della Standa di via Cola di Rienzo a Roma.\nTrama.\nFederico, arrivato a Roma per cercare lavoro, viene investito dal direttore dei Grandi Magazzini; lo reincontra poi poco dopo, perch\u00e9 ha un colloquio proprio con lui, che lo assume come ascensorista.\nIl ragazzo conosce quindi Laura, commessa del negozio, ma il loro amore \u00e8 contrastato dal capo della ragazza, che si \u00e8 infatuato di lei."}
{"id": "1438169", "revid": "92723", "url": "https://it.wikipedia.org/wiki?curid=1438169", "title": "Prypjat", "text": ""}
{"id": "1438171", "revid": "92723", "url": "https://it.wikipedia.org/wiki?curid=1438171", "title": "Prypjat'", "text": ""}
{"id": "1438172", "revid": "767487", "url": "https://it.wikipedia.org/wiki?curid=1438172", "title": "Una lacrima sul viso (film)", "text": "Una lacrima sul viso \u00e8 un film del 1964 diretto da Ettore Maria Fizzarotti.\nTrama.\nRoberto Tonnarelli, un cantante statunitense noto come Bobby Tonner, figlio di napoletani, ritorna in Italia, e viene ospitato da Giovanni Todini, un professore del Conservatorio, amico di suo padre, che non sopporta i cantanti moderni.\nBobby si innamora della figlia del professore, Lucia, che suona il pianoforte e che ha composto una musica: la fa ascoltare al padre, che reagisce con scetticismo, mentre Tonner si dimostra invece interessato.\nLa nascita dell'amore tra i due giovani \u00e8 per\u00f2 ostacolata da un'amica di Lucia, Gabriella, fan del cantante; ma dopo alcune vicende l'amore trionfa.\nLe canzoni.\nOltre alle musiche originali, scritte dal maestro Gianni Marchetti, nel film si ascoltano quattro canzoni eseguite da Bobby Solo: \"Una lacrima sul viso\" (composta da Iller Pattacini e firmata con lo pseudonimo di Lunero), \"Credi a me\", \"Troppe volte\" e \"Ha, ha...ah\" (che nei titoli di testa \u00e8 erroneamente segnalata come \"Ha!Ha!Ha!\"); la \"title track\" viene inoltre eseguita, nel corso del film, anche in versione strumentale.\nIn una scena inoltre, quando Bobby accende la radio, si pu\u00f2 ascoltare la versione in inglese di \"Troppe volte\", inedita in Italia.\nVi \u00e8 inoltre una canzone interpretata da Maria Luigia Bis, \"A chi dai il bacio della buonanotte\", che si ascolta nella scena del ballo tra Bobby e Gabriella, durante la festa di compleanno di Lucia."}
{"id": "1438177", "revid": "729019", "url": "https://it.wikipedia.org/wiki?curid=1438177", "title": "Strada statale 655 Bradanica", "text": "La strada statale 655 Bradanica (SS 655) \u00e8 una strada statale italiana che si snoda tra la Puglia e la Basilicata. L'opera collega le citt\u00e0 di Foggia e Matera con un'arteria di importanza interregionale e caratteristiche di strada a scorrimento veloce (assenza di intersezioni a raso e di attraversamenti urbani). Il progetto inizialmente a 4 corsie (B1) fu ridotto successivamente a categoria (C1), unica corsia per senso di marcia. \u00c8 in corso il progetto di ampliamento visto l'importanza delle due citt\u00e0 (Foggia con aeroporto e Matera per il turismo e altro)\nPercorso.\nHa origine al quadrivio con la strada statale 673 Tangenziale di Foggia (precedentemente variante della strada statale 16 Adriatica), dove rappresenta il proseguimento, senza soluzione di continuit\u00e0, di un tronco stradale che proviene dai dintorni dell'Aeroporto di Foggia.\nFino allo svincolo di Candela (connessione con l'A16 Napoli-Canosa) presenta le caratteristiche di superstrada (carreggiate separate e due corsie per ogni senso di marcia).\nL'arteria prosegue poi in direzione sud-est ed entra in Basilicata superando il fiume Ofanto: da qui in sequenza si incontrano lo svincolo per la strada statale 401 dell'Alto Ofanto e del Vulture, quello per Melfi e la strada statale 658 Potenza-Melfi, e quello di recente realizzazione per l'area industriale del comune del Vulture.\nCon andamento meno lineare, prosegue lungo la stessa direttrice, e supera lo svincolo di San Nicola di Melfi e lo svincolo con la strada statale 93 Appulo Lucana nei pressi di Lavello.\nSuperate le uscite per Venosa, la strada prosegue rientrando in Puglia dove presenta gli svincoli per Palazzo San Gervasio e Spinazzola dopo il quale rientra nella regione lucana e presenta l'uscita per Fontana Vetere.\nLa strada procede ulteriormente verso sud est, incrociando la strada statale 96 bis Barese nei pressi della stazione di Basentello e subito dopo la strada statale 96 Barese, proseguendo poi in direzione di Matera. Attualmente la tratta in esercizio si ferma presso l'incrocio con la SP 8 in localit\u00e0 Borgo Picciano B, su cui confluisce.\nRealizzato, ma non ancora in esercizio, un nuovo tratto di circa 3 km che si collegher\u00e0 a un tronco gi\u00e0 percorribile fino al termine, in corrispondenza dello svincolo di Matera Centro sulla SS 7.\nStoria.\nIl nucleo iniziale dell'arteria venne costruito dalla Cassa del Mezzogiorno, e con il decreto del Ministro dei lavori pubblici 2199 del 16 marzo 1989 venne classificato come strada statale con i seguenti capisaldi di itinerario: \"Innesto s.s. n. 16 presso Foggia - Candela - Leonessa\".\nSuccessivamente vennero realizzati il prolungamento da Leonessa fino al primo svincolo per Palazzo San Gervasio (km 76,050) e il tratto intermedio tra lo svincolo di Spinazzola e l'innesto sulla strada statale 96 bis Barese.\nIl 28 aprile 2006 viene inaugurato il prolungamento dall'innesto con la SS 96 bis fino alla localit\u00e0 Santa Maria d'Irsi; il 17 ottobre dello stesso anno viene aperto un tratto intermedio compreso tra gli svincoli con la ex strada statale 168 di Venosa (km 81,776) e con la ex strada statale 169 di Genzano (km 85,600).\nDevono passare 10 anni affinch\u00e9 i due tronconi in esercizio vengano uniti: l'11 ottobre 2016 apre il tratto mancante tra gli svincoli di Palazzo San Gervasio e Spinazzola."}
{"id": "1438214", "revid": "1272592", "url": "https://it.wikipedia.org/wiki?curid=1438214", "title": "ROMS", "text": ""}
{"id": "1438218", "revid": "599013", "url": "https://it.wikipedia.org/wiki?curid=1438218", "title": "Giampiero Ticchi", "text": "Carriera.\nMuove i primi passi da allenatore vicino alla sua Gradara ovvero nel campionato di Promozione a Cattolica, squadra in cui fu anche giocatore in passato. Successivamente passa a Riccione, dove allena fino al 1996 ottenendo una promozione in Serie C2.\nL'anno seguente siede in Serie A2 sulla panchina del Basket Rimini in qualit\u00e0 di vice allenatore, collaborando inizialmente con Piero Bucchi. Dopo la promozione nella massima serie, \"Salpo\" continua a maturare esperienza in un gruppo arrivato a giocare persino le coppe europee. Nella stagione 2000-01 gli viene affidato il ruolo di capo-allenatore, sempre in Serie A1 a Rimini. Il campionato inizia bene, con i biancorossi che a met\u00e0 stagione si ritrovavano a breve distanza dalla zona play-off, ma la \"fuga\" di Rodney Buford nella NBA, gli infortuni di altri giocatori e i numerosi avvicendamenti nel roster a livello di mercato contribuiscono a far scivolare la squadra verso le zone basse e la retrocessione.\nNel dicembre del 2001 viene chiamato a sostituire Gianni Malavasi sulla panchina del Progresso Castel Maggiore, formazione del circondario bolognese che in quel momento occupava l'ultimo posto in Legadue con una sola vittoria nelle prime undici giornate. Ticchi riesce a invertire la tendenza riuscendo a chiudere la stagione al terzultimo posto, l'ultimo utile per la salvezza. Nel corso dell'anno seguente, il tecnico porta la squadra ai primi play-off di Legadue della storia del club, in cui Castel Maggiore elimina sorprendentemente la pi\u00f9 quotata Scafati per poi uscire in semifinale. Nell'estate del 2003 l'imprenditore Claudio Sabatini acquisisce la societ\u00e0 progettando di fatto la rinascita della nuova Virtus Bologna (esclusa dalla Serie A per problemi economici), con Ticchi inizialmente confermato alla guida. A novembre, tuttavia, viene esonerato per far spazio ad Alberto Bucci, avvicendamento che non \u00e8 comunque sufficiente alla \"FuturVirtus\" per raggiungere la promozione.\nMessosi in luce anche per la sua capacit\u00e0 di scovare buoni giocatori in campionati esteri meno prestigiosi, Ticchi nell'annata 2004-05 diventa consulente di mercato della Robur Osimo. Nuova sfida anche per la stagione 2005-06, quando intraprende la funzione di coach della Germano Zama Faenza, compagine femminile che in quell'occasione giunge alle semifinali scudetto.\nNell'estate 2006 firma il suo ritorno a Rimini. La sua Coopsette \u00e8 l'autentica sorpresa del campionato, arrivando a lottare per la promozione diretta fino all'ultima giornata grazie al 73% di vittorie ottenute in regular season. Grazie al primo posto finale in coabitazione con Caserta e Rieti (quest'ultima sal\u00ec in serie A in virt\u00f9 della classifica avulsa), viene ufficialmente premiato dalla Lega come miglior allenatore di Legadue 2007. Siede sulla panchina riminese anche l'anno successivo, centrando nuovamente la qualificazione ai play-off, uscendo poi ai quarti di finale contro Caserta.\nNel 2008 viene nominato commissario tecnico della Nazionale italiana femminile al posto di Gianni Lambruschi. Si qualifica con la sua squadra alla fase finale degli Europei femminili 2009, competizione in cui l'Italia mancava da dieci anni: in Lettonia l'Italia supera sia il primo turno grazie al secondo posto nel girone sia il girone successivo, accedendo cos\u00ec ai quarti di finale persi contro la Spagna. Il 2 luglio 2009 porta le azzurre alla conquista della medaglia d'oro ai Giochi del Mediterraneo 2009 davanti a Serbia, Croazia e Grecia.\nNel marzo 2010, pur mantenendo il proprio incarico di CT della Nazionale femminile, ottiene il permesso di accettare la nuova chiamata di Rimini, andando cos\u00ec a sostituire Giancarlo Sacco alla guida dei Crabs fino al termine della stagione.\nSostituito da Roberto Ricchini sulla panchina della Nazionale, nell'estate 2012 diventa capo allenatore della Victoria Libertas Pesaro. \u00c8 esonerato a fine novembre, dopo sei sconfitte di fila; ne prende il posto Zare Markovski.\nNel luglio 2014 firma un biennale con l'Andrea Costa Imola, formazione militante nel campionato di Serie A2. Nel maggio 2015 ottiene un rinnovo per un ulteriore anno, prolungando la sua permanenza sulla panchina imolese fino alla fine della campionato 2016-17.\nNel 2019 torna ad allenare in Serie A1 femminile con l'ingaggio da parte della Reyer Venezia. Dopo aver concluso al primo posto la regular season del campionato 2020-21, la sua squadra batte Schio nelle finali play-off conquistando il titolo nazionale, riportando dunque in Laguna uno scudetto femminile che al club orogranata mancava da 75 anni. A fine torneo decide di lasciare la squadra."}
{"id": "1438221", "revid": "3732", "url": "https://it.wikipedia.org/wiki?curid=1438221", "title": "Gente (periodico)", "text": "\"Gente\" \u00e8 una rivista di attualit\u00e0 italiana. Fondata nel 1957 e originariamente edita da Rusconi, dal 2011 \u00e8 di propriet\u00e0 del gruppo editoriale Hearst Magazines Italia. \nStoria.\nIl periodico fu fondato da Edilio Rusconi dopo la sua lunga direzione del settimanale \u00abOggi\u00bb. Licenziato dall'editore Rizzoli, decise di fare un suo settimanale riprendendo il modello di quello che aveva gi\u00e0 diretto. Con lo stampatore Pietro Paolazzi cre\u00f2 la casa editrice \u00abRusconi e Paolazzi\u00bb e lanci\u00f2 il nuovo settimanale.\nIl primo numero di \u00abGente\u00bb usc\u00ec il 2 ottobre 1957. Gente, che all'inizio recava il sottotitolo \"Settimanale di politica, attualit\u00e0 e cultura\", poi modificato in \"Settimanale di attualit\u00e0\", si impose in poco tempo all'attenzione del pubblico proponendo la formula di giornalismo popolare, gi\u00e0 collaudata dallo stesso Rusconi, che qui venne ulteriormente potenziata: argomenti d'attualit\u00e0 illustrati con grandi fotografie, buoni sentimenti, \"revival\" monarchico, \"Dio e la famiglia\" e poi le vite favolose dei divi dello spettacolo, del cinema e della televisione, servizi strappalacrime. Il settimanale ottenne la collaborazione di Papa Pio XII e super\u00f2 il concorrente \u00abOggi\u00bb nelle vendite.\nGli stessi temi cari al settimanale venivano ripresi anche da un altro mensile correlato: \u00abGente Mese\u00bb, pubblicato dal 1985 al 2006, che proponeva numeri monografici corredati da ampi apparati fotografici, che vertevano principalmente su temi di attualit\u00e0 e ricorrenze particolari di anniversari o matrimoni celebri, talora dedicati alle coppie reali e alle stelle del mondo dello spettacolo e della televisione.\nNegli anni settanta la tiratura sfiorava le 400.0000 copie.\nNel febbraio 1999 Alberto Rusconi, figlio del fondatore, vendette il Gruppo Rusconi, con \"Gente\", al Gruppo francese Hachette, il quale nel 2011 cedette a sua volta tutto il ramo d'azienda contenente oltre 100 testate, tra cui le riviste italiane, a Hearst Corporation.\nDa settembre 2021 la testata \u00e8 diretta da Rossella Rasulo.\nDirettori.\nLa cronologia dei direttori che si succedettero dalla fondazione \u00e8 la seguente: \nFirme.\nDella redazione hanno fatto parte, tra gli altri, Edgarda Ferri e Guido Gerosa.\nAl settimanale hanno collaborato, oppure tenuto rubriche, varie personalit\u00e0 della cultura italiana e del giornalismo: Carlo Bo con le recensioni letterarie, Giovanni Bollea, Liana Bortolon, Mario Cervi per l'attualit\u00e0 politica, Maurizio Costanzo come critico cinematografico, il farmacologo Silvio Garattini, Rosanna Lambertucci, don Antonio Mazzi, Alessandro Meluzzi, Ippolito Pizzetti, Salvatore Veca."}
{"id": "1438225", "revid": "23117", "url": "https://it.wikipedia.org/wiki?curid=1438225", "title": "Felice Borel II", "text": ""}
{"id": "1438229", "revid": "713168", "url": "https://it.wikipedia.org/wiki?curid=1438229", "title": "Il vicer\u00e9 di Ouidah", "text": "Il vicer\u00e9 di Ouidah \u00e8 un romanzo di Bruce Chatwin del 1980.\nSin dall'incipit, il romanzo evoca un'ambientazione estranea al lettore occidentale, schiudendogli l'immagine di un'Africa oscura e lacerata dal contrasto tra la modernit\u00e0 e il passato. Ed \u00e8 proprio sul continuo rimando al passato che Chatwin costruisce una storia fatta di sangue e sofferenza, uniche costanti in un mondo solo apparentemente in mutamento.\nTrama.\nLa vicenda si apre con la rievocazione, da parte della famiglia da Silva, degli antichi fasti della loro casa, un tempo ricca e potente sotto la guida del capostipite Dom Francisco Manoel da Silva, un negriero sbarcato sulla costa del Dahomey per avviarvi il commercio degli schiavi. La vicenda ha del paradossale, poich\u00e9 tutti i discendenti di Dom Francisco, pur rimpiangendo la pratica della Tratta, sono essi stessi di colore, sebbene pronti a disprezzare coloro che sono appena pi\u00f9 scuri di loro. Unica eccezione \u00e8 data da Mama Wew\u00e8, una donna pi\u00f9 che centenaria, figlia di Dom Francisco, ridotta da anni su un letto, chiusa in uno sdegnoso silenzio. Il suo grido di agonia interrompe la riunione di famiglia. Tutti i suoi familiari accorrono al suo capezzale, interrogandola sulla fine del patrimonio della famiglia. Ella tuttavia non risponde, assorta nel ricordo del padre, che nella sua mente assume i connotati del Cristo in persona, il liberatore dalle sofferenze e dalla morte, colui che riscatter\u00e0 le miserie del mondo moderno.\nA partire da questo punto si innesta la narrazione vera e propria. Viene tracciata l'esistenza di Francisco dalla sua infanzia nelle desolate terre del Sert\u00e3o. Da l\u00ec si dipana un'esistenza avventurosa e piena di vicissitudini, avente tuttavia come unico denominatore la violenza e la spregiudicatezza. Decisiva si riveler\u00e0 la sua amicizia con il figlio di un ricco proprietario terriero, Joaquim Coutinho, che lo porr\u00e0 sotto la sua protezione conducendolo con s\u00e9 nella sua casa, il forte di Tapuitapera presso Bahia. Qui Francisco vede per la prima volta il mare e si approfondisce quel senso di irrequietezza che lo caratterizzer\u00e0 in futuro. Il forte di Tapuitapera tuttavia acquista agli occhi di Francisco un significato fortemente simbolico, diventando il simbolo della certezza, della solidit\u00e0 eternamente ricercata e agognata ma mai raggiunta. Nel forte inoltre Francisco approfondisce il suo rapporto con la dimensione materiale degli oggetti, che diventano anch'essi un fine, una prova tangibile della raggiunta soddisfazione al proprio travaglio interiore (qui Chatwin riprende un'idea che approfondir\u00e0 con \"Utz\").\nL'amicizia con Coutinho giunge tuttavia al termine e Francisco si trasferisce nella citt\u00e0 di Bahia, trovando lavoro presso un venditore di attrezzature per schiavi. In seguito si incontrer\u00e0 nuovamente, in maniera casuale durante l'inseguimento di uno schiavo fuggitivo, con Joaquim, nel frattempo entrato nella Tratta a seguito della crisi delle attivit\u00e0 di allevamento del padre. Francisco riceve da Joaquim un'offerta di collaborazione per conto di un'associazione di aristocratici brasiliani, intenzionati a speculare sulla tratta degli schiavi. Dopo vari ripensamenti Francisco accetta e viene investito del rango di luogotenente presso il forte portoghese di Sao Joao Baptista de Ajuda, in Dahomey. Si appresta quindi a partire, assistendo prima dell'imbarco ad una messa propiziatoria per il viaggio. Nella descrizione di questo evento Chatwin accentua il carattere pagano della vicenda, riproponendo l'antitesi sa sacro e profano che sar\u00e0 uno dei fili conduttori dell'intero libro. Colpisce il contrasto tra la crudezza della realt\u00e0 e la comune aspirazione delle persone, anche le pi\u00f9 crudeli, ad una dimensione mistica e ultraterrena di pace.\nIl viaggio verso l'Africa del brigantino negriero sul quale Francisco si era imbarcato si conclude un pomeriggio torrido e allucinante, descritto con forte realismo da Chatwin. Il contatto con l'Africa \u00e8 quantomeno sconvolgente e stravolge la narrazione, nella quale si innestano elementi comuni alla produzione letteraria sull'argomento (si pensi a Joseph Conrad).\nFrancisco trova il forte distrutto, con il solo tamburmaggiore Taparica sopravvissuto alla strage che i locali avevano perpetrato. Progressivamente riesce tuttavia a riprendere la situazione sotto controllo, grazie all'aiuto dello Yovogan, il ministro del re del Dahomey per il commercio degli schiavi.\nNel corso degli anni Francisco si adatta progressivamente alla sua sistemazione, cedendo al cosiddetto \"mal d'Africa\". I traffici procedono positivamente e pu\u00f2 ormai considerarsi un uomo ricco ed appagato. Fondamentale \u00e8 la costruzione di Simbodij, la Grande Casa, tentativo di replicare il forte di Tapuitapera e tutto ci\u00f2 che simboleggia. Un senso di insoddisfazione, che egli cerca di nascondersi acquistando oggetti costosi e rari e stuprando vergini, lo mina tuttavia dall'interno. La nostalgia per il Brasile giunge ad un livello patologico e morboso, conducendolo ad uno stato di profonda prostrazione, alla disperata ricerca di notizie dalla sua terra, che si concretizza in una fitta corrispondenza con Joaquim Coutinho, che tuttavia si mostra freddo con lui.\nA seguito del blocco dei traffici di schiavi da parte della marina britannica, in ottemperanza del trattato che aboliva la Tratta del 1821, viene danneggiato economicamente e si pone in cattiva luce con il re del Dahomey, non potendo pi\u00f9 soddisfare le richieste di questi. Privo dell'appoggio del vecchio Yovogan, da Silva viene imprigionato con un pretesto dal re e condotto nella capitale del regno. Qui viene condannato a morte, ma essendo bianco la sua esecuzione non pu\u00f2 essere effettuata, in quanto non esistono precedenti in proposito. Francisco viene quindi immerso in una vasca piena di indaco, per tingergli la pelle di nero. L'espediente si rivela fallimentare e il re decide di graziarlo. A questo punto lo ritroviamo a corte, dove stringe amicizia con il fratello del re, Kankp\u00e8, con il quale fa un patto di sangue. Con l'aiuto di questi da Silva ritrova la sua libert\u00e0 e si rifugia fuori dal regno.\nKankp\u00e8 nel frattempo conduce con successo una rivolta contro il fratello, imprigionandolo; inviando in seguito degli emissari da Francisco per offrirgli il monopolio della tratta nel suo regno. Francisco inizialmente diffidente accetta quando Taparica gli si fa incontro. Ritornato alla sua vita di un tempo da Silva aiuta il re (divenuto suo fratello di sangue) a riorganizzare il regno, trasformandolo in una efficiente macchina bellica nelle mani di Kankp\u00e8. Questi, spinto dall'ambizione e dalle pressioni dei suoi ministri, decide di muovere guerra alle popolazioni limitrofe. Francisco partecipa attivamente alle varie campagne che si susseguono, finch\u00e9, disgustato da un massacro particolarmente efferato compiuto da un reggimento di Amazzoni (donne guerriere a servizio del re), decide di rinunciarvi. Ciononostante il re continua l'offensiva, decidendo l'attacco alla roccaforte di Abeokuta, difesa dagli Egba, una popolazione posta sotto il protettorato britannico. Due missionari inglesi addestrano gli Egba all'uso delle armi da fuoco, cosicch\u00e9 l'attacco del re di Ouidah si conclude con la sua disastrosa sconfitta. Nel frattempo gli Inglesi hanno anche attaccato la flotta negriera di Dom Francisco, distruggendola.\nIl da Silva accentua la morbosit\u00e0 e i suoi tratti eccentrici, maturando un forte odio per i bianchi, avviando un contrastante quanto anomalo approccio alle fede, che si manifesta attraverso la sua adesione a culti sincretici e misterici locali. Ulteriori problemi vengono dati dall'arrivo di numerosi ex-schiavi liberati, desiderosi di ritornare nelle terre dei loro avi. Completamente impreparati a ci\u00f2 che li attende, vengono colti dalla disperazione constatando la durezza delle condizioni di vita locali e l'insalubrit\u00e0 del clima. Dom Francisco decide di aiutarli, distribuendo loro appezzamenti di terreno sulla costa e impiegando i pi\u00f9 istruiti tra questi come assistenti. Il pi\u00f9 intraprendente di questi, Jacinto das Chagas, diventa il suo braccio destro. Il re nel frattempo manifesta l'intenzione di prendere in sposa una moglie non-africana, e la scelta cade sulla giovane figlia di Jacinto, che verr\u00e0 sposata per procura da Francisco, per poi raggiungere il consorte (non potendo i re di Ouidah per tradizione vedere il mare). L'astio di Jacinto e della sua giovane figlia verso il re si focalizzano su Dom Francisco, che progressivamente viene scalzato dal suo collaboratore, che comincia ad intrattenere relazioni con compratori di schiavi cubani e statunitensi, coprendo questa attivit\u00e0 illegale con il commercio delle noci di cola. Anche Dom Francisco decide di avviare quest'ultima attivit\u00e0, collaborando con una ditta francese. Inizialmente tutto sembra procedere positivamente, ma l'emissario della ditta viene richiamato in patria a causa delle malversazioni di Jacinto das Chagas. Un'ulteriore colpo della sorte gli viene inferto dall'incendio dello stabilimento di lavorazione della cola, a causa dell'esplosione di una delle noci. \nLo troviamo alla fine della sua esistenza abbandonato da tutti e odiato dai suoi stessi figli, trascinandosi sulla spiaggia in un ultimo, estremo tentativo dettato dalla disperazione di ricongiungersi alla sua terra, il Brasile, che viene tratteggiato con i caratteri di un Paradiso Terrestre, agognato e irraggiungibile. Nella stessa incrollabile convinzione vivr\u00e0 la sua ultima figlia, Eugenia (Mama Wew\u00e8), che nei suoi ultimi istanti di vita vedr\u00e0 schiudersi a lei le porte del palazzo d'oro di Bahia (che nella sua immaginazione simboleggiava il Paradiso) ad opera di uno sconosciuto dagli occhi azzurri che la chiamava per nome, in un processo di identificazione-sovrapposizione della figura paterna con quella del Cristo. Questo \u00e8 probabilmente il punto pi\u00f9 significativo del romanzo: si compie il miracolo dell'eucaristia e si raggiunge l'unione metafisica tra Cielo e terra, tra Divino e materiale, tra la realt\u00e0 e ci\u00f2 che rimane semplice immaginazione.\nIl brusco ritorno alla crudezza dell'evento della morte in tutta la sua materiale brutalit\u00e0 si compie definitivamente spostando la narrazione dal flashback, attraverso il quale si era dipanata la narrazione, al presente. L'Africa, con tutto il suo carico di barbarie riemerge alla superficie, portando con s\u00e9 i detriti del passato colonialista. Siamo lontanissimi dall'immagine di progresso dell'Europa e ancor pi\u00f9 da quella dell'America (non a caso nessuno dei discendenti \u00e8 stato in America). Il progresso si limita all'introduzione della civilt\u00e0 materialistica occidentale in un contesto primitivo, producendo fortissimi squilibri in un tessuto sociale dilaniato dagli odi razziali e dalla dittatura. Il romanzo si chiude con tragica ironia con il ritratto di un giovane ufficiale dell'esercito del Benin (nuovo nome del Dahomey dopo la rivoluzione) che schiaccia uno scarafaggio sotto il tacco del suo stivale da combattimento immaginando di arringare la folla sotto lo sguardo di uno zibetto impagliato con le zampe inchiodate a scherno della Crocifissione; un'immagine fortissima che rende efficacemente la vanit\u00e0 e la caducit\u00e0 delle ambizioni umane dinanzi al tempo e l'inconsistenza del singolo dinanzi alla Storia.\nAnalisi.\nIl libro nacque da un'idea dello stesso Chatwin quando, a seguito di una sua visita nel Dahomey, apprese la storia del negriero Francisco F\u00e9lix de Sousa, che aveva stabilito ai primi dell'800 un fiorente traffico di schiavi sulla costa del Benin (in una zona che ancora oggi \u00e8 chiamata, non a caso Costa degli Schiavi). Vari accenni a questa visita li ritroviamo in altri libri dello stesso Chatwin (ad esempio \"Che ci faccio qui?\"), dove apprendiamo i rischi e le difficolt\u00e0 incontrate nel raccogliere il materiale (venendo il Dahomey interessato in quello stesso periodo da un colpo di Stato) e le perplessit\u00e0 di critici ed editori verso l'opera (ritenuta \"barocca\" ed eccessivamente violenta). In seguito tuttavia i diritti di realizzazione di un film ispirato all'opera vennero acquistati da Werner Herzog, che ne ricav\u00f2 un film (che vede tra l'altro la collaborazione di Klaus Kinski nelle vesti di Dom Francisco) dal titolo \"Cobra verde\". Sempre nel suo libro \"Che ci faccio qui?\" Chatwin descrive alcune fasi della realizzazione del lungometraggio."}
{"id": "1438230", "revid": "12192465", "url": "https://it.wikipedia.org/wiki?curid=1438230", "title": "Hermann von Salza", "text": ""}
{"id": "1438232", "revid": "287204", "url": "https://it.wikipedia.org/wiki?curid=1438232", "title": "Jose Luis Brown", "text": ""}
{"id": "1438245", "revid": "92723", "url": "https://it.wikipedia.org/wiki?curid=1438245", "title": "Pripyat", "text": ""}
{"id": "1438251", "revid": "88740", "url": "https://it.wikipedia.org/wiki?curid=1438251", "title": "Tadeusz Kantor", "text": "Biografia.\nNato nel 1915 a Wielopole, piccola citt\u00e0 della Polonia, figlio dell'ufficiale, pubblicista e patriota polacco Marian Leon Kantor - \"Mirski\", e di Helena Berger, firma la sua prima regia nel 1937 (\"La morte di Titangiles\" di Maurice Maeterlinck), mentre ancora frequenta l'Accademia di belle arti di Cracovia.\nNel 1942 crea clandestinamente a Cracovia il \"Teatro Indipendente\" in cui riunisce giovani pittori ed artisti. Nel 1955 fonda il gruppo \"Cricot 2\": luogo di libero incontro di artisti e teatranti proprio come il gruppo \"Cricot\", nato dall'anagramma delle parole \"To circ\" cui Kantor vuole rendere omaggio. \nDurante la seconda guerra mondiale e negli anni seguenti Kantor elabora la sua poetica teatrale, di cui uno degli aspetti salienti \u00e8 la precariet\u00e0 dell'esistenza, sperimentata in modo tangibile durante il periodo bellico. \nGrazie alla sua costante ed appassionata opera di ricerca teatrale si esprime in vari manifesti poetici fino a giungere nel 1975 all'elaborazione del manifesto cardine della sua opera, il \"Teatro della Morte\" nonch\u00e9 alla creazione dello spettacolo che gli dar\u00e0 notoriet\u00e0 mondiale e che ancora oggi continua ad essere considerato una tappa fondamentale della ricerca teatrale del Novecento: \"La classe morta\". \nL'ultimo spettacolo del Cricot 2 diretto da Kantor va in scena il 10 gennaio 1991 a Tolosa, ad un mese dalla sua morte (avvenuta improvvisamente l'8 dicembre 1990). Si intitola \"Oggi \u00e8 il mio compleanno\" e ripercorre vari momenti e personaggi significativi della vita dell'autore come Vsevolod Mejerchol'd, l'artista dell'avanguardia russa tradito dalla rivoluzione, la pittrice scenografa polacca Maria Jarema ed il pittore Jonasz Stern, miracolosamente scampato allo sterminio ebraico. L'opera esplora e ripercorre il vissuto emotivo ed artistico di Tadeusz Kantor portando in scena, con una sedia rimasta irrimediabilmente vuota, la sua insostituibile assenza."}
{"id": "1438253", "revid": "1318658", "url": "https://it.wikipedia.org/wiki?curid=1438253", "title": "Istituto per le applicazioni del calcolo", "text": "L'Istituto per le applicazioni del calcolo \"Mauro Picone\" (IAC) \u00e8 un istituto di ricerca all'interno del Consiglio Nazionale delle Ricerche, che si occupa di matematica applicata.\nStoria.\nLa sua storia risale al 1927, anno in cui fu fondato a Napoli dal matematico Mauro Picone. All'epoca, era l'unico centro di ricerca al mondo dedicato allo studio di modelli matematici per le applicazioni, di cui curava, in particolare, i problemi relativi alla soluzione numerica. Nel 1932 fu trasferito a Roma, dove divenne il primo istituto del Consiglio Nazionale delle Ricerche. Qui assunse a lungo la denominazione INAC (Istituto nazionale per le applicazioni del calcolo). Nel 1951 fu scelto dall'UNESCO come sede del proprio \"Centro internazionale di calcolo\".\nDopo ripetuti tentativi volti a costruire il primo Calcolatore elettronico italiano, l'INAC acquist\u00f2 il secondo computer giunto in Italia, il FINAC (Ferranti dell'INAC).\nPresso l'Istituto, negli anni, hanno operato diversi matematici di fama internazionale. Tra questi vanno citati Renato Caccioppoli, Fabio Conforto, Carlo Miranda, Wolfgang Gr\u00f6bner, Ennio De Giorgi, Luigi Amerio, Mario Salvadori, Guido Stampacchia, Enzo Luigi Aparo, Corrado B\u00f6hm, Giuseppe Jacopini (Teorema di B\u00f6hm-Jacopini), Aldo Ghizzetti, e Gaetano Fichera.\nIl direttore attuale \u00e8 Roberto Natalini.\nL'obiettivo dell'Istituto \u00e8 mettere a punto metodi matematici, statistici e di calcolo altamente avanzati per risolvere, in un contesto principalmente interdisciplinare, i problemi riguardanti societ\u00e0 ed industria. \nIl personale scientifico consiste in circa 55 ricercatori. Dal 2002 l'Istituto \u00e8 organizzato su quattro sedi: Roma, Bari, Firenze, e Napoli."}
{"id": "1438254", "revid": "1613689", "url": "https://it.wikipedia.org/wiki?curid=1438254", "title": "La lingua salvata", "text": "La lingua salvata. Storia di una giovinezza \u00e8 la prima parte dell'autobiografia di Elias Canetti che continua con \"Il frutto del fuoco\" e \"Il gioco degli occhi\" come il Bildungsroman per eccellenza dell'autore ebreo bulgaro.\nContenuti.\nLa vicenda si articola in quattro parti fondamentali, ognuna delle quali riferita ad un diverso luogo e periodo di tempo. La prima parte (ambientata nella citt\u00e0 natale dell'autore, Rustshuck in Bulgaria) fa riferimento agli avvenimenti dell'esistenza di Elias Canetti relativi alla prima infanzia. L'autore delinea un mondo sospeso tra modernit\u00e0 e progresso, assimilabili rispettivamente in maniera ideale alla componente paterna (costituita da una famiglia arricchitasi di recente) da un lato, e da quella materna dall'altro (costituita da una delle Famiglie pi\u00f9 prestigiose della cittadina). Un ulteriore elemento di rottura \u00e8 portato proprio dai suoi genitori, che, con le loro aspirazioni alla cultura (in opposizione alla tradizionale pratica familiare del commercio, tema che verr\u00e0 pi\u00f9 volte ripreso da Canetti nelle sue opere) e attraverso un continuo volgersi all'Occidente (rappresentato da Vienna, che comincia ad assumere sin dalle prime pagine del libro i tratti di topos per eccellenza per Canetti) aprono una frattura nella mentalit\u00e0 locale, quasi stagnante in un lungo Medioevo retaggio della passata dominazione ottomana. Le aspirazioni represse dei genitori diventano uno dei temi chiave dell'opera, quasi una molla in tensione pronta a saltare, che si riveler\u00e0 nel corso dell'opera distruttiva in ambito familiare. \nElias Canetti descrive i rituali e la vita di un \"bel tempo antico\", in un mondo che ancora non aveva scoperto le devastazioni delle guerre mondiali. Le giornate del piccolo Elias nella cittadina danubiana si susseguono senza affanni o preoccupazioni di sorta, occasionalmente scandite dalle festivit\u00e0 religiose e da pochi altri eventi di rilievo. Troviamo cos\u00ec una trattazione che, per cos\u00ec dire, rifugge dal resoconto storiografico, trovando una dimensione intimistica e personale, capace di dare rilievo a quei piccoli traguardi quotidiani che contrassegnano la vita di un bambino: scopriamo l'amore del piccolo Elias per la lettura, comunicatogli dalla madre, lo stupore verso il mondo degli adulti, con le sue regole incomprensibili e impenetrabili, ma pi\u00f9 di tutto l'affetto per i genitori e i fratelli minori."}
{"id": "1438261", "revid": "770634", "url": "https://it.wikipedia.org/wiki?curid=1438261", "title": "Parrocchie di Saint Kitts e Nevis", "text": "Le parrocchie di Saint Kitts e Nevis costituiscono la suddivisione territoriale di primo livello del Paese e sono pari a 14, di cui 9 sono situate a Saint Kitts (a nord) e 5 a Nevis (a sud)."}
{"id": "1438262", "revid": "1605525", "url": "https://it.wikipedia.org/wiki?curid=1438262", "title": "Le voci di Marrakech. Note di un viaggio", "text": "Le voci di Marrakech \u00e8 un diario di viaggio di Elias Canetti, pubblicato nel 1967.\nAnalisi.\nAttraverso il libro, l'autore si confronta per la prima volta con un contesto diverso da quello a lui abituale della realt\u00e0 moderna, in particolare quella europea, uscita dall'esperienza delle guerre mondiali, per confrontarsi con una realt\u00e0 anomala, se vogliamo primitiva, che tuttavia riecheggia i caratteri del mondo incontaminato dell'infanzia dell'autore, incontrati gi\u00e0 in \"La lingua salvata\", primo libro della trilogia autobiografica. La vicenda, suddivisa in pi\u00f9 parti, organizzate nella forma di resoconti-racconti brevi, ci apre a un contesto che potrebbe essere superficialmente liquidato come esotico, ma che rivela, sotto la patina di indifferenza che spesso ottunde gli occhi degli osservatori occasionali, un'incredibile vitalit\u00e0 e senso della dignit\u00e0, unica componente in grado di annullare le differenze di ceto e razza esistenti tra gli uomini."}
{"id": "1438264", "revid": "798702", "url": "https://it.wikipedia.org/wiki?curid=1438264", "title": "Michael Massee", "text": "\u00c8 principalmente noto per il ruolo di Funboy ne \"Il corvo\" e di Gustav Fiers in \"The Amazing Spider-Man\" e \"The Amazing Spider-Man 2 - Il potere di Electro\".\nBiografia.\nNato a Kansas City nel 1952, da Holly e Jack Groo Massee, crebbe a Parigi dove la sua famiglia era emigrata. Dopo le scuole superiori si stabil\u00ec a New York, dove si laure\u00f2 presso l'Hunter College e studi\u00f2 recitazione al Neighborhood Playhouse School of the Theatre. Ottenne il suo primo ruolo cinematografico nel 1991, interpretando Joe in \"My Father Is Coming\" di Monika Treut.\nMassee \u00e8 noto per essere l'uomo che, accidentalmente, uccise Brandon Lee sul set de \"Il corvo\" (1994), con un colpo di pistola a salve malfunzionante. Il dramma fu un episodio inaspettato causato dalla disorganizzazione della troupe e Massee fu scagionato da ogni accusa, poich\u00e9 ignaro che l'arma fosse difettosa. Tuttavia, l'attore, profondamente scosso dall'incidente, non riusc\u00ec mai a superare del tutto il tormento di quella tragedia, dichiarando nel 2005: \u00abNon penso che ci si possa mai riprendere da qualcosa del genere\u00bb. Inoltre rivel\u00f2 di non aver mai visto il film. La sua carriera cinematografica era appena agli inizi all'epoca della realizzazione de \"Il corvo\".\nRitiratosi per un anno dalle scene, riprese l'attivit\u00e0 interpretando ruoli secondari o poco pi\u00f9 che comparsate in film come \"Seven\" (1995), \"Amistad\" (1997), \"The Game\" (1997), \"Catwoman\" (2004), \"The Amazing Spider-Man\" (2012), \"The Amazing Spider-Man 2 - Il potere di Electro\" (2014) e lavor\u00f2 in molte serie TV statunitensi tra cui \"Alias\", \"Revelations\", \"24\", \"Criminal Minds\" e \"Rizzoli &amp; Isles\". Massee parlava anche francese e recit\u00f2 nella serie televisiva d\u2019Oltralpe \"Interventions\" (2014).\nL'attore mor\u00ec il 20 ottobre 2016 per un tumore allo stomaco all'et\u00e0 di 64 anni.\nVita privata.\nNel 1997 spos\u00f2 Ellen Sussdorf, da cui ebbe due figli: Jack e Lily. La coppia possedeva un negozio d'abbigliamento a Los Angeles.\nDoppiatori italiani.\nNelle versioni in italiano delle opere in cui ha recitato, Michael Massee \u00e8 stato doppiato da:\nDa doppiatore \u00e8 sostituito da: "}
{"id": "1438265", "revid": "228587", "url": "https://it.wikipedia.org/wiki?curid=1438265", "title": "Parrocchia di Christ Church Nichola Town", "text": "La parrocchia di Christ Church Nichola Town si trova nella parte settentrionale dell'isola di Saint Kitts, nella federazione di Saint Kitts e Nevis. Il villaggio pi\u00f9 grande \u00e8 Molyneux."}
{"id": "1438268", "revid": "1013865", "url": "https://it.wikipedia.org/wiki?curid=1438268", "title": "Parrocchia di Saint Anne Sandy Point", "text": "La parrocchia di Saint Anne Sandy Point si trova nella parte settentrionale dell'isola di Saint Kitts, nella federazione di Saint Kitts e Nevis."}
{"id": "1438269", "revid": "93436", "url": "https://it.wikipedia.org/wiki?curid=1438269", "title": "Progetto Habakkuk", "text": "Il progetto Habakkuk o Habbakuk (variante di grafia) era un progetto avviato dalla Gran Bretagna durante la seconda guerra mondiale che prevedeva la realizzazione di una portaerei realizzata in pykrete (un materiale composito costituito da cellulosa e ghiaccio), da impiegare contro gli U-Boot tedeschi nel mezzo dell'Atlantico, in una zona che era al di fuori del raggio d'azione degli aerei con basi a terra.\nStoria.\nConcetto iniziale.\nGeoffrey Pyke era un vecchio amico dello scienziato britannico J.D. Bernal ed era stato raccomandato a Lord Mountbatten, capo del \"Combined Operations\", dal ministro del gabinetto Leo Amery. Pyke aveva lavorato presso il \"Combined Operations Headquarters\" (COHQ) al fianco di Bernal ed era considerato come un genio da Mountbatten. Pyke concep\u00ec l'idea di Habbakuk mentre si trovava negli Stati Uniti e stava organizzando la produzione degli M29 Weasel per il progetto Plough, uno schema per assemblare un'unit\u00e0 d'\u00e9lite per le operazioni invernali in Norvegia, in Romania e sulle Alpi italiane. Il problema era che alluminio e acciaio erano in scarsa disponibilit\u00e0 e venivano richiesti per altre applicazioni. Pyke si rese conto che la risposta era il ghiaccio, che poteva essere prodotto con l'1% di energia necessario per l'equivalente massa d'acciaio. Egli propose che un iceberg, naturale o artificiale, venisse livellato per fornire una pista e modellato per ricoverare gli aerei. Da New York, nel dicembre del 1942, Pyke invi\u00f2 la proposta tramite una valigia diplomatica al COHQ, con un'etichetta che vietava a chiunque tranne Mountbatten di aprire il pacchetto. Mountbatten a sua volta pass\u00f2 la proposta di Pyke a Winston Churchill, che inizialmente ne fu entusiasta.\nPyke non fu il primo a suggerire un punto di sosta galleggiante per gli aerei, e neppure il primo a suggerire che tale isola galleggiante avrebbe potuto essere costruita in ghiaccio. Infatti, uno scienziato tedesco, il dottor Arthur Gerke, aveva proposto l'idea e svolto alcuni esperimenti preliminari presso il lago di Zurigo nel 1930. L'idea era talmente ricorrente che nel 1940 l'idea di un'isola di ghiaccio era stata diffusa in tutto l'Ammiragliato, ma venne trattata come uno scherzo da parte dei funzionari, tra cui Nevil Shute, che diffuse un memorandum nel quale raccolse i commenti sempre pi\u00f9 sarcastici. Il documento avrebbe dovuto essere recuperato poco prima che raggiungesse la casella di posta del Primo lord del mare.\nL'imbarcazione doveva avere una lunghezza di e una larghezza di circa , con un ponte continuo della profondit\u00e0 di e pareti dello scafo dello spessore di . Il pescaggio previsto era di e la stazza doveva ammontare, secondo stime, a pi\u00f9 di 2 milioni di tonnellate (per fare un paragone una portaerei della classe Essex aveva un tonnellaggio di circa t); si sarebbe dovuta realizzare in Canada utilizzando, tra gli altri materiali, blocchi di ghiaccio.\nNel 1943 la Montreal Engineering Company Ltd. (l'attuale AMEC), dietro richiesta del Primo Ministro Winston Churchill, accett\u00f2 la sua prima commessa da un'organizzazione estera: il \"progetto Habbakuk\" appunto, nome in codice utilizzato per designare l'inusuale idea dell'ammiragliato britannico. Il progetto iniziale prevedeva il taglio di enormi lastre di ghiaccio dai ghiacciai artici e il loro trasporto nel medio Atlantico per utilizzarle come piste di atterraggio (una combinazione tra un iceberg e una portaerei). Il progetto, tuttavia, si rivel\u00f2 ben presto irrealizzabile e gli studi si spostarono quindi sulla realizzazione di un'imbarcazione convenzionale, assemblata con materiali analoghi.\nIl nuovo progetto fu perfezionato nel corso dello stesso anno. Il materiale originale fu sostituito da una mistura di ghiaccio e cellulosa, noto come pykrete (dal nome dell'ideatore del \"progetto Habbakuk\"). Il pescaggio della nave le avrebbe reso pressoch\u00e9 impossibile l'attracco in un porto. All'interno del vascello un impianto refrigerante avrebbe mantenuto l'intera struttura allo stato solido. La nave, sia pur dotata di una manovrabilit\u00e0 molto ridotta, avrebbe avuto una velocit\u00e0 di circa 10 nodi (circa 18,5\u00a0km/h), grazie all'utilizzo di ben 26 motori elettrici montati su gondole esterne, in quanto i motori interni avrebbero generato un calore eccessivo. L'imbarcazione avrebbe dovuto essere lunga 600 metri. L'armamento previsto includeva 40 torrette a doppia canna con cannoni da 4,5\" a doppio uso (antiaereo e antinave), oltre alle mitragliatrici/cannoni leggeri antiaerei, potendo inoltre ospitare fino a 150 bombardieri bimotore o caccia bimotore. Un blocco di pykrete era potenzialmente indistruttibile, proprio grazie alla sua originale conformazione, che lo rendeva inattaccabile dalle armi convenzionali, a patto che fosse mantenuto a basse temperature: infatti, essendo formato al 14% in peso da fibra di legno e all'86% in peso da acqua, aveva una resistenza a compressione di 77,3\u00a0kg/cm\u00b2, rispetto al ghiaccio che ne ha 43,6\u00a0kg/cm\u00b2.\nUn singolare episodio \u00e8 associato alla dimostrazione della solidit\u00e0 di questo materiale. Alla conferenza di Qu\u00e9bec del 1943 Lord Mountbatten port\u00f2 un blocco di pykrete da mostrare ai convenuti, affinch\u00e9 il progetto potesse ricevere l'approvazione dei Capi di Stato e degli ammiragli. Egli entr\u00f2 con un blocco di ghiaccio e uno di pykrete e li depose per terra. Estrasse la sua pistola di servizio e spar\u00f2 contro il ghiaccio che si frantum\u00f2. Fece nuovamente fuoco, questa volta contro il blocco di pykrete. Il proiettile rimbalz\u00f2 sulla lastra, sfiorando la gamba dell'ammiraglio Ernest King e conficcandosi poi nel muro (Brooke raccont\u00f2 che il proiettile dopo il rimbalzo ronz\u00f2 via come un'ape, mentre secondo King invece gli pass\u00f2 vicino ai pantaloni). Gli astanti rimasero a quanto pare fortemente impressionati da questa dimostrazione, poco ortodossa ma efficace.\nFu ipotizzato uno stanziamento di 70 milioni di dollari e l'impiego di persone per poter portare a termine il progetto in otto mesi, un dispendio di risorse che tuttavia il Regno Unito non era intenzionato a compiere per un'arma sperimentale. L'abbandono definitivo tuttavia si ebbe solo nel 1944, quando il problema degli U-Boot operanti nel medio Atlantico era stato risolto.\nNome in codice.\nIl nome in codice del progetto sembra essere stato costantemente scritto \"Habbakuk\" nei documenti ufficiali di allora. Ci\u00f2 pu\u00f2 infatti essere stato proprio un errore dello stesso Pyke, come appare in un documento apparentemente scritto da lui (anche se non firmato). Tuttavia, le pubblicazioni del dopoguerra da parte di persone interessate al progetto, come ad esempio Perutz e Goodeve, hanno ripristinato la corretta ortografia, con una \"b\" e tre \"k\". Il nome \u00e8 un riferimento all'ambizioso obiettivo del progetto descritto dal profeta Abacuc. David Lampe, nel suo libro, \"Pyke, the Unknown Genius\", afferma che il nome deriva dal \"Candido\" di Voltaire ed \u00e8 stato trascritto male dalla sua segretaria canadese. Tuttavia, tale parola non appare effettivamente in questo testo.\nPykrete.\nNei primi mesi del 1942 Pyke e Bernal vennero chiamati da Max Perutz per determinare se un banco di ghiaccio abbastanza grande fosse in grado di resistere alle condizioni atlantiche e se poteva essere costruito in tempi brevi. Perutz sottoline\u00f2 che gli iceberg naturali hanno una superficie che fuoriesce dall'acqua troppo piccola per adattarla a pista di atterraggio, e sono inclini a ribaltamenti improvvisi. Il progetto sarebbe stato abbandonato se non fosse stato per l'invenzione della pykrete, una miscela di acqua e pasta di legno che, quando congelata, \u00e8 pi\u00f9 forte del ghiaccio normale, con una fusione pi\u00f9 lenta, che quindi non permetterebbe alla \"nave\" di affondare. \u00c8 stato suggerito che Pyke si ispir\u00f2 alle slitte degli Inuit che erano rinforzate con del muschio. Questo probabilmente era falso, come il materiale che \u00e8 stato originariamente descritto in un articolo di Herman Francis Mark e Hohenstein a Brooklyn.\nLa pykrete poteva essere lavorata come il legno e gettata in forme come il metallo; una volta immersa in acqua, si riusciva a formare un guscio isolante di pasta di legno bagnato sulla sua superficie, in grado di proteggere il suo interno da ulteriori fusioni. Tuttavia, Perutz trov\u00f2 un problema: il ghiaccio presenta scorrimento viscoso e nei suoi test dimostr\u00f2 che una nave di pykrete si sarebbe lentamente afflosciata se non fosse stata raffreddata a \u221216\u00a0\u00b0C. Per realizzare tale superficie, la nave dovrebbe essere protetta da un isolamento e avrebbe bisogno di un impianto di refrigerazione e di un complicato sistema di condutture.\nPerutz procedette a condurre esperimenti sulla fattibilit\u00e0 della pykrete e sulla sua composizione ottimale in una localit\u00e0 segreta al di sotto dello Smithfield Meat Market (mercato di carne di Smithfield) presso la Citt\u00e0 di Londra. La ricerca si svolse in una cella frigorifera per la carne dietro a uno schermo protettivo con carcasse di animali congelati.\nModello in scala.\nFu presa la decisione di costruire un modello su larga scala presso il Parco nazionale di Jasper in Canada per poter esaminare le tecniche di isolamento e di refrigerazione e per vedere come la pykrete avrebbe resistito ai colpi d'artiglieria e agli esplosivi. I grandi blocchi di ghiaccio furono presi dal lago Louise in Alberta e un piccolo prototipo venne costruito presso il lago Patricia, sempre in Alberta; esso misurava solo 18 metri per 9 metri, con un peso di tonnellate ed era mantenuto congelato da un motore da 1 CV. Il lavoro venne fatto da obiettori di coscienza ai quali non fu mai raccontato quello che stavano costruendo.\nI canadesi erano fiduciosi circa la costruzione della prima nave per il 1944. I materiali necessari furono messi a loro disposizione sotto forma di tonnellate di pasta di legno, tonnellate di truciolato, tonnellate di legname e tonnellate di acciaio. Il costo era stato stimato a sterline.\nA maggio il problema dello scorrimento viscoso era diventato maggiormente grave e fu ovvio che l'attuale armatura non era sufficiente, cos\u00ec come l'isolamento attorno allo scafo della nave. Ci\u00f2 caus\u00f2 un aumento nella stima dei costi pari a 2,5 milioni di sterline. Inoltre, i canadesi avevano deciso che sarebbe stato poco pratico portare a termine il progetto \"la prossima stagione\". Bernal e Pyke furono costretti a concludere che nessuna nave Habbakuk sarebbe stata pronta per il 1944.\nPyke fu escluso dalla pianificazione della nave Habbakuk, nel tentativo di garantire la partecipazione degli Stati Uniti, una decisione che Bernal sosteneva. Il fattore principale di questa decisione furono alcuni disaccordi di Pyke con il personale americano sul progetto Plough.\nNell'estate del 1943 architetti e ingegneri navali continuarono a lavorare al progetto Habbakuk assieme a Bernal e a Perutz. I requisiti per la nave diventarono sempre pi\u00f9 esigenti: l'Ammiragliato voleva uno scafo a prova di siluro, che quindi doveva avere uno spessore di almeno 12\u00a0m. La Fleet Air Arm decise inoltre che i bombardieri pesanti dovevano essere in grado di decollare da questo, il che significava che il ponte doveva essere lungo almeno 610\u00a0m. Anche la manovrabilit\u00e0 della nave cre\u00f2 problemi; inizialmente erano previsti motori su entrambi i lati per poter direzionare la nave, ma la Royal Navy decise che un timone era essenziale. Tuttavia, il problema di montare e controllare un timone di 30\u00a0m di altezza non fu mai risolto.\nIl prototipo impieg\u00f2 tre estati per sciogliersi completamente.\nVarianti.\nAlcuni architetti navali proposero tre versioni alternative all'idea iniziale di Pyke, che furono discusse in una riunione con i Capi di Stato Maggiore nell'agosto del 1943:\nIl maresciallo dell'aria Charles Portal chiese quali fossero i danni potenziali per una bomba caduta sulla variante Habbakuk III e Bernal gli rispose che una certa quantit\u00e0 del rivestimento sul ponte poteva anche essere strappata via, ma poteva essere riparata in breve tempo. Pi\u00f9 difficile sarebbe stata da affrontare con fori da bomba nella parte centrale della nave, nonostante che la copertura sopra gli hangar sarebbe stata fatta a prova di bombe da 1000\u00a0kg. Bernal ritenne che nessuno poteva dire se il grande Habbakuk II era una proposta concreta fino a quando un modello su larga scala fosse stata completato e testato nella primavera del 1944 in Canada. Non aveva dubbi circa l'idoneit\u00e0 della pykrete come materiale d'utilizzo, ma disse che le difficolt\u00e0 costruttive e di navigazione erano ancora da superare."}
{"id": "1438270", "revid": "290948", "url": "https://it.wikipedia.org/wiki?curid=1438270", "title": "Hoolock leuconedys", "text": "L'hulok orientale (\"Hoolock leuconedys\" Mootnick &amp; Groves 2005) solo recentemente \u00e8 stato considerato una specie distinta dall'hulok occidentale (\"H. hoolock\" Harlan 1834). Le due specie sono molto simili, sia nell'aspetto che nelle abitudini, che sono descritti alla voce Hoolock.\nDescrizione.\nUna delle caratteristiche che distinguono questa specie da quella orientale \u00e8 il colore del ciuffo presente nella zona genitale dei maschi, che pu\u00f2 essere marrone o bianco.\nDistribuzione.\nL'areale comprende la Birmania a est del fiume Chindwin e lo Yunnan sud-occidentale."}
{"id": "1438271", "revid": "287204", "url": "https://it.wikipedia.org/wiki?curid=1438271", "title": "Andrej Koncalovskij", "text": ""}
{"id": "1438272", "revid": "287204", "url": "https://it.wikipedia.org/wiki?curid=1438272", "title": "Max Ophuls", "text": ""}
{"id": "1438273", "revid": "865268", "url": "https://it.wikipedia.org/wiki?curid=1438273", "title": "Heliamphora", "text": "Heliamphora \u00e8 un genere di pianta protocarnivora appartenente alla famiglia Sarraceniaceae.\n&lt;br&gt;Vi appartengono 16 specie endemiche del Sud America che presentano delle foglie modificate, fuse a formare una specie di anfora, da cui il nome (dal greco \"helos\", palude, e \"amphoreus\", anfora).\nLe foglie, completamente riempite di acqua, vengono utilizzate dalla pianta per attirare, intrappolare ed uccidere gli insetti da cui ricava i nutrienti necessari per il suo sviluppo. Le prede vengono digerite grazie alla presenza all'interno delle trappole di batteri simbionti.\nSpecie.\nAl genere sono ascritte sedici specie.\nSono stati identificati almeno cinque ibridi naturali\ne probabilmente altre specie non descritte.\nMorfologia.\nTutte le \"Heliamphora\" sono piante erbacee perenni che crescono da un rizoma sotterraneo.\nLe dimensioni delle foglie variano dai pochi centimetri di \"H. minor\" e \"H. pulcher\", fino al metro o poco pi\u00f9 di \"H. ionasii\".\nLe foglie, arrotolate e con i margini fusi, agiscono da trappole tubulari sempre piene di acqua. A differenza delle altre piante ad ascidio, le specie di \"Heliamphora\" non hanno degli opercoli che chiudono le trappole ma presentano delle strutture simili a dei cucchiai, secernenti una sostanza simile al nettare che attira insetti ed altri piccoli animali. Ogni ascidio presenta una piccola fessura che consente il deflusso dell'acqua in eccesso. Questo meccanismo permette alla pianta di mantenere sempre costante il livello massimo di acqua piovana presente all'interno degli ascidi. La superficie interna degli ascidi presenta dei piccoli peli rivolti verso il basso che forzano gli insetti a raggiungere le parti inferiori della trappola.\nCarnivoria.\nLe \"Heliamphora\" non producono enzimi digestivi, come proteasi, ribonucleasi, fosfatasi etc..., ma si affidano per la digestione delle prede agli enzimi prodotti dei batteri simbionti. Una delle poche specie capaci di produrre enzimi \u00e8 la \"H. tatei\".\nPrede principali di queste piante sono generalmente formiche, sebbene la \"H. tatei\" catturi insetti volanti.\nL\"'habitus\" carnivoro in queste piante viene perso in condizioni di bassa illuminazione. Ci\u00f2 fa pensare che la concentrazione di certi nutrienti, come azoto o fosforo sia limitante solo durante i periodi di rapida crescita della pianta in condizioni normali di illuminazione\nDistribuzione.\nTutte le specie di \"Heliamphora\" sono endemiche degli altipiani di Colombia, Venezuela, Guyana e Brasile ad eccezione di \"H. heterodoxa\" e \"H. sarracenioides\", che si trovano solo nella Gran Sabana, un altopiano venezuelano. Il grande numero di specie scoperte negli ultimi anni lascia supporre che vi siano molte altre specie che devono ancora essere descritte.\nColtivazione.\nLe heliamphore sono considerate tra le piante carnivore pi\u00f9 difficili da coltivare. \nAlcune, come per esempio \"H. nutans\", \"H.ionasii\", e \"H. tatei\" richiedono temperature molto basse, mentre altre come \"H. minor\" and \"H. heterodoxa\", hanno bisogno di temperature elevate. Tutte necessitano di alti tassi di umidit\u00e0\nIl substrato deve essere composto da torba acida di sfagno mista a sabbia di quarzo o perlite e pomice, in rapporto 1 a 1 per favorire il drenaggio. Deve essere mantenuto costantemente umido con 2\u20133\u00a0cm di acqua piovana, distillata o osmotizzata nel sottovaso. \u00c8 possibile utilizzare la vermiculite, ma in misura mai maggiore al 10%, cos\u00ec da stimolare la crescita della pianta.\nLa propagazione per divisione non ha molto successo, poich\u00e9 la pianta non resiste bene allo stress c'\u00e8 il rischio che possa morire. I semi vanno fatti germinare in un substrato composto da torba di sfagno e ponendoli in piena luce e ad un tasso elevato di umidit\u00e0. Le piantine spuntano dopo diverse settimane."}
{"id": "1438274", "revid": "1305772", "url": "https://it.wikipedia.org/wiki?curid=1438274", "title": "Vic Chesnutt", "text": " Era paraplegico.\nBiografia.\nDopo essere stato adottato, Vic \u00e8 cresciuto a Zebulon, in Georgia dove inizi\u00f2 a scrivere canzoni a cinque anni. Nel 1983, mentre guidava sotto effetto di alcool, perse il controllo della vettura finendo in un canale, uscendone con gli arti inferiori paralizzati e rimanendo quindi su una sedia a rotelle per il resto della sua vita. Dopo essersi parzialmente rimesso, lasci\u00f2 Zebulon e si spost\u00f2 ad Athens, citt\u00e0 che sentiva essere pi\u00f9 consona con le sue aspirazioni artistiche. L\u00ec entro a far parte di un gruppo musicale, i La Di Das, che si sciolse qualche anno dopo. Da quel momento inizi\u00f2 ad esibirsi regolarmente presso il 40 Watt Club. Fu l\u00ec che incontr\u00f2 Michael Stipe dei R.E.M.. Stipe produsse i suoi primi due dischi, \"Little\" (1990) e \"West of Rome\" (1991). Nel 1992 Vic fu oggetto di un documentario della PBS intitolato \"Speed Racer\". \u00c8 apparso anche brevemente nel film \"Sling Blade\" di Billy Bob Thornton.\nDurante gli anni della giovent\u00f9 e delle prime produzioni, Vic continua ad abusare di alcolici, pur essendo stata la causa del suo incidente, e di droga: il suo terzo album \"Drunk\" (1993) \u00e8 stato registrato quasi interamente in condizioni di ubriachezza. Nello stesso periodo Vic ha fallito alcuni tentativi di suicidio. Negli ultimi anni \u00e8 riuscito a superare i problemi di alcolismo ed \u00e8 diventato un forte sostenitore del consumo terapeutico di marijuana, come ha anche dimostrato attraverso la canzone \"Weed to the Rescue\" inserita nel disco del 1998 \"Hempilation II\", i cui proventi vanno all'associazione \"NORML - National Organization for the Reform of Marijuana Laws\", un'organizzazione statunitense che si occupa della legalizzazione delle droghe leggere. Vic \u00e8 anche reo confesso di piccoli furti nei negozi: ne parla in alcune canzoni e interviste.\nNel 1996 Vic raggiunse un pubblico pi\u00f9 vasto grazie all'uscita del disco tributo \"Sweet Relief II: Gravity of the Situation\", i cui proventi vanno all'associazione Sweet Relief, che si occupa di aiutare i musicisti in difficolt\u00e0. Il disco contiene una serie di cover di brani di Vic eseguite da artisti affermati quali i Garbage, The Smashing Pumpkins (con i Red Red Meat), Madonna e i R.E.M.\nOltre alla produzione solista, Vic ha collaborato con altri gruppi ed artisti. Sotto il nome di \"Brute\" ha registrato due dischi con i Widespread Panic, suoi concittadini di Athens. Il suo disco del 1998, \"The Salesman and Bernadette\", \u00e8 stato registrato con la band Lambchop. Il disco \"Merriment\" \u00e8 stato invece una collaborazione con Kelly Keinepp e Nikki Keneipp, con Vic alla scrittura e alla voce e Kelly e Nikki che hanno suonato la musica. Il disco del 2005, \"Ghetto Bells\", vede la partecipazione del chitarrista Bill Frisell, incontrato nel 2004 al festival tedesco RuhrTriennale. Nel 2007 \u00e8 uscito \"North Star Deserter\", che vede la partecipazione di membri del gruppo A Silver Mt. Zion, di Guy Picciotto dei Fugazi e di membri dei Godspeed You! Black Emperor. Nel 2007 Vic \u00e8 apparso come ospite nel disco dei Cowboy Junkies \"Trinity Revisited\", l'edizione che celebra i 20 anni dell'uscita di \"The Trinity Session\". L'ex moglie di Vic, Tina, ha suonato il basso in parecchi suoi dischi. Sua nipote Liz Durrett \u00e8 apparsa su \"Ghetto Bells\".\nI primi quattro dischi di Vic sono stati pubblicati dall'etichetta Texas Hotel. \"About to Choke\" (1996) fu registrato per la Capitol Records, ed \u00e8 stato l'unico suo album per un'etichetta major. \"The Salesman and Bernadette\" \u00e8 uscito per la PolyGram, \"Merriment\" (2000) per la Backburner Records. spinART \u00e8 invece l'etichetta che ha pubblicato \"Left to His Own Devices\" del 2001. I due album successivi, \"Silver Lake\" e \"Ghetto Bells\" sono usciti per la New West Records, che ha anche pubblicato i primi quattro dischi usciti per la Texas Hotel, includendo tracce bonus e notizie aggiuntive.\nNell'inverno del 2006 ha registrato \"North Star Deserter\" presso l'Hotel2Tango a Montr\u00e9al. Il disco \u00e8 uscito l'11 settembre 2007 per la Constellation Records ed \u00e8 stato prodotto dal regista di documentari Jem Cohen. Del 2009 \u00e8 il suo ultimo album, \"At The Cut\".\nIl 25 dicembre 2009 muore all'et\u00e0 di 45 anni, suicida, dopo alcune ore di coma.\nStile.\nLo stile di scrittura di Vic pone le sue radici nella poesia e nelle forme di espressione poetica. Era particolarmente preparato sulla poetessa inglese Stevie Smith ed ha registrato due sue poesie come canzoni, compresa \"Not Waving But Drowning\". Inoltre nella sua musica c'\u00e8 un forte feeling sudista, cos\u00ec come nel suo accento e nelle tematiche delle sue canzoni. Il suo modo di trascinare le sillabe all'interno dei suoi pezzi \u00e8 tipico del cantato jazz, infatti il cantante/trombettista Chet Baker \u00e8 stato citato da Vic come una delle sue influenze vocali principali. I suoi testi, dolorosi e profondi, sono principalmente autobiografici, ma spesso vengono riportate anche situazioni e personaggi completamente inventati, disorientando cos\u00ec pubblico e critica.\nDiscografia.\nCon i Widespread Panic come \"brute\":"}
{"id": "1438275", "revid": "149726", "url": "https://it.wikipedia.org/wiki?curid=1438275", "title": "Hulok", "text": ""}
{"id": "1438279", "revid": "124123", "url": "https://it.wikipedia.org/wiki?curid=1438279", "title": "Nati nel 1006", "text": ""}
{"id": "1438280", "revid": "124123", "url": "https://it.wikipedia.org/wiki?curid=1438280", "title": "Nati nel 1010", "text": ""}
{"id": "1438282", "revid": "124123", "url": "https://it.wikipedia.org/wiki?curid=1438282", "title": "Nati nel 1015", "text": ""}
{"id": "1438283", "revid": "124123", "url": "https://it.wikipedia.org/wiki?curid=1438283", "title": "Nati nel 1016", "text": ""}
{"id": "1438286", "revid": "124123", "url": "https://it.wikipedia.org/wiki?curid=1438286", "title": "Nati nel 1017", "text": ""}
{"id": "1438287", "revid": "124123", "url": "https://it.wikipedia.org/wiki?curid=1438287", "title": "Morti nel 1017", "text": ""}
{"id": "1438290", "revid": "124123", "url": "https://it.wikipedia.org/wiki?curid=1438290", "title": "Morti nel 1029", "text": ""}
{"id": "1438291", "revid": "124123", "url": "https://it.wikipedia.org/wiki?curid=1438291", "title": "Nati nel 1036", "text": ""}
{"id": "1438298", "revid": "124123", "url": "https://it.wikipedia.org/wiki?curid=1438298", "title": "Morti nel 1054", "text": ""}
{"id": "1438302", "revid": "124123", "url": "https://it.wikipedia.org/wiki?curid=1438302", "title": "Morti nel 1063", "text": ""}
{"id": "1438303", "revid": "124123", "url": "https://it.wikipedia.org/wiki?curid=1438303", "title": "Morti nel 1065", "text": ""}
{"id": "1438304", "revid": "124123", "url": "https://it.wikipedia.org/wiki?curid=1438304", "title": "Morti nel 1066", "text": ""}
{"id": "1438307", "revid": "124123", "url": "https://it.wikipedia.org/wiki?curid=1438307", "title": "Morti nel 1067", "text": ""}
{"id": "1438310", "revid": "124123", "url": "https://it.wikipedia.org/wiki?curid=1438310", "title": "Morti nel 1072", "text": ""}
{"id": "1438313", "revid": "124123", "url": "https://it.wikipedia.org/wiki?curid=1438313", "title": "Morti nel 1076", "text": ""}
{"id": "1438314", "revid": "124123", "url": "https://it.wikipedia.org/wiki?curid=1438314", "title": "Morti nel 1094", "text": ""}
{"id": "1438317", "revid": "124123", "url": "https://it.wikipedia.org/wiki?curid=1438317", "title": "Nati nel 1125", "text": ""}
{"id": "1438318", "revid": "124123", "url": "https://it.wikipedia.org/wiki?curid=1438318", "title": "Nati nel 1135", "text": ""}
{"id": "1438321", "revid": "124123", "url": "https://it.wikipedia.org/wiki?curid=1438321", "title": "Morti nel 1193", "text": ""}
{"id": "1438322", "revid": "124123", "url": "https://it.wikipedia.org/wiki?curid=1438322", "title": "Morti nel 1220", "text": ""}
{"id": "1438324", "revid": "124123", "url": "https://it.wikipedia.org/wiki?curid=1438324", "title": "Nati nel 1249", "text": ""}
{"id": "1438326", "revid": "124123", "url": "https://it.wikipedia.org/wiki?curid=1438326", "title": "Nati nel 1262", "text": ""}
{"id": "1438327", "revid": "124123", "url": "https://it.wikipedia.org/wiki?curid=1438327", "title": "Nati nel 1278", "text": ""}
{"id": "1438328", "revid": "124123", "url": "https://it.wikipedia.org/wiki?curid=1438328", "title": "Morti nel 1287", "text": ""}
{"id": "1438329", "revid": "339392", "url": "https://it.wikipedia.org/wiki?curid=1438329", "title": "Sodioammide", "text": ""}
{"id": "1438330", "revid": "124123", "url": "https://it.wikipedia.org/wiki?curid=1438330", "title": "Morti nel 1291", "text": ""}
{"id": "1438331", "revid": "124123", "url": "https://it.wikipedia.org/wiki?curid=1438331", "title": "Morti nel 1296", "text": ""}
{"id": "1438334", "revid": "124123", "url": "https://it.wikipedia.org/wiki?curid=1438334", "title": "Morti nel 1309", "text": ""}
{"id": "1438337", "revid": "124123", "url": "https://it.wikipedia.org/wiki?curid=1438337", "title": "Morti nel 1334", "text": ""}
{"id": "1438338", "revid": "124123", "url": "https://it.wikipedia.org/wiki?curid=1438338", "title": "Morti nel 1343", "text": ""}
{"id": "1438339", "revid": "124123", "url": "https://it.wikipedia.org/wiki?curid=1438339", "title": "Morti nel 1347", "text": ""}
{"id": "1438341", "revid": "124123", "url": "https://it.wikipedia.org/wiki?curid=1438341", "title": "Morti nel 1415", "text": ""}
{"id": "1438343", "revid": "124123", "url": "https://it.wikipedia.org/wiki?curid=1438343", "title": "Morti nel 1440", "text": ""}
{"id": "1438345", "revid": "124123", "url": "https://it.wikipedia.org/wiki?curid=1438345", "title": "Morti nel 1445", "text": ""}
{"id": "1438347", "revid": "124123", "url": "https://it.wikipedia.org/wiki?curid=1438347", "title": "Nati nel 1467", "text": ""}
{"id": "1438348", "revid": "287204", "url": "https://it.wikipedia.org/wiki?curid=1438348", "title": "La zingara", "text": ""}
{"id": "1438351", "revid": "287204", "url": "https://it.wikipedia.org/wiki?curid=1438351", "title": "Gafsa", "text": "Gafsa (o Qafsah, in arabo \u0642\u0641\u0635\u0629) \u00e8 una citt\u00e0 della Tunisia, capoluogo del governatorato omonimo. Si trova a 369\u00a0km da Tunisi. \nDal 1896, quando vennero scoperti importanti giacimenti di fosfato, Gafsa \u00e8 divenuta un centro dell'industria estrattiva.\nLago di Gafsa.\nAlla fine del mese di luglio 2014, nella zona si \u00e8 formato spontaneamente un lago della superficie di circa 1 ettaro e della profondit\u00e0 massima di 18 metri. Il fenomeno, spiegato con la possibile rottura di una falda sotterranea, ha attirato subito numerosi curiosi che ne affollano le rive e si bagnano nelle acque nonostante i ripetuti avvertimenti delle autorit\u00e0 circa la pericolosit\u00e0 della balneazione e la possibile presenza di inquinanti (selenio e fosfati) legati alle passate attivit\u00e0 minerarie. Le acque, inizialmente limpide e di colore turchese, sono successivamente divenute di colore verde e hanno perso la loro trasparenza per la proliferazione di alghe: il mutamento indicherebbe che il bacino non \u00e8 soggetto a ricambio."}
{"id": "1438352", "revid": "14691", "url": "https://it.wikipedia.org/wiki?curid=1438352", "title": "Jendouba (governatorato)", "text": ""}
{"id": "1438354", "revid": "1013865", "url": "https://it.wikipedia.org/wiki?curid=1438354", "title": "Jendouba", "text": "Jendouba (in arabo \u062c\u0646\u062f\u0648\u0628\u0629) \u00e8 una citt\u00e0 della Tunisia nordoccidentale, situata a 154\u00a0km da Tunisi e a 50\u00a0km dal confine con l'Algeria, capoluogo del governatorato omonimo.\n\u00c8 un importante crocevia commerciale, grazie ai collegamenti stradali con Le Kef, Tabarka, A\u00efn Draham e B\u00e9ja.\nLa principale attivit\u00e0 economica \u00e8 l'agricoltura, tuttavia la citt\u00e0 sta conoscendo un buono sviluppo turistico, grazie in particolare agli importanti siti archeologici ubicati nelle vicinanze, quali le rovine dell'antica citt\u00e0 romana di Bulla Regia e quelle di Simitthus."}
{"id": "1438355", "revid": "1027057", "url": "https://it.wikipedia.org/wiki?curid=1438355", "title": "Beja (disambigua)", "text": ""}
{"id": "1438356", "revid": "339392", "url": "https://it.wikipedia.org/wiki?curid=1438356", "title": "Kairouan (governatorato)", "text": ""}
{"id": "1438358", "revid": "124123", "url": "https://it.wikipedia.org/wiki?curid=1438358", "title": "Morti nel 1698", "text": ""}
{"id": "1438359", "revid": "187", "url": "https://it.wikipedia.org/wiki?curid=1438359", "title": "Ubi lex voluit dixit", "text": ""}
{"id": "1438362", "revid": "124123", "url": "https://it.wikipedia.org/wiki?curid=1438362", "title": "Morti nel 17", "text": ""}
{"id": "1438367", "revid": "14691", "url": "https://it.wikipedia.org/wiki?curid=1438367", "title": "Kasserine (governatorato)", "text": ""}
{"id": "1438374", "revid": "1318658", "url": "https://it.wikipedia.org/wiki?curid=1438374", "title": "Raymond Adolphe S\u00e9r\u00e9 de Rivi\u00e8res", "text": "Diede il nome al sistema di fortificazioni costruito dopo la guerra franco-prussiana del 1870, guadagnandosi il soprannome di \"Vauban del XIX secolo\".\nBiografia.\nPrimi anni.\nCadetto di quattro fratelli, originario della Linguadoca, studi\u00f2 a Parigi; ammesso nel 1833 all\"'\u00c9cole Sp\u00e9ciale Militaire de Saint-Cyr\", prefer\u00ec rinunciarvi, per continuare gli studi di diritto.\nEntr\u00f2 quindi all\"'\u00c9cole polytechnique\" nel 1835, da cui usc\u00ec nel 1837 col grado di sottotenente. Frequent\u00f2 allora la Scuola di applicazione dell'artiglieria e del Genio di Metz dove apprese le basi della fortificazione permanente. Nel 1839 viene assegnato al 2\u00ba Reggimento del Genio di Arras, dove perfezion\u00f2 le proprie conoscenze, ispirandosi alle idee del Marchese de Montalembert\nTenente nel 1841, quindi capitano di seconda classe nel gennaio 1843, fu assegnato al Comando di Tolone nell'aprile dello stesso anno.\nIvi diede prova di capacit\u00e0 non comuni in materia di fortificazioni, arte militare in cui eccelse durante tutta la sua carriera. A Tolone gli edifici da lui progettati comprendono la \"Caserne du Centre\" e il \"Fort du Cap-Brun\".\nFu trasferito successivamente\nLa sua idea principale in materia di fortificazioni - appoggiare la difesa di una piazzaforte su un insieme di forti distanziati, piuttosto che su una linea continua - venne messa in pratica in molti dei posti dove si trov\u00f2 ad operare: Tolone, ma anche Nizza (sbarramenti \"de la T\u00eate de Chien\", \"de la Drette\" e \"de la Rev\u00e8re\"), Metz (forti \"Saint-Quentin\", \"Plappeville\", \"Saint-Julien\" e \"Queuleu\"), e Lione (opere tra i forti \"de Caluire\" e \"de Montessuy\").\nLa guerra franco-prussiana.\nNel 1870, fu comandato a controllare l'insurrezione urbana di Lione e mettere la citt\u00e0 in stato di difesa; la sua opera gli valse la promozione al grado di generale di brigata nell'ottobre dello stesso anno. Tre mesi pi\u00f9 tardi fu nominato comandante del XXIV Corpo d'armata dell'\"Armata dell'Est\" agli ordini del generale Bourbaki, ed ebbe un ruolo importante nella vittoria di Arcey, il che gli valse il posto di comandante del Genio nell'\"Armata dell'est\". Nell'autunno 1871, S\u00e9r\u00e9 de Rivi\u00e8res fu alla testa di una campagna di ricognizione della situazione difensiva francese alla frontiera con l'Italia, e nel 1872 fu incaricato come pubblico ministero di istruire il processo contro il maresciallo Bazaine.\nIl sistema di fortificazioni S\u00e9r\u00e9 de Rivi\u00e8res.\nNel giugno 1873 ebbe il posto di segretario del \"Comit\u00e9 de D\u00e9fense\". In contrasto col generale Frossard per una diatriba dottrinaria, ebbe l'occasione di esporre nel dettaglio il proprio pensiero riguardo alla riorganizzazione della protezione delle frontiere, concepita come di volta in volta difensiva ed offensiva, fissa e mobile. Costituita su un sistema fortificato lineare, tendente a canalizzare il nemico verso una breccia appositamente costituita e presidiata da un'armata di arresto, teneva conto dell'evoluzione degli armamenti e si premurava innanzitutto di tenere lontano un eventuale nemico da Parigi.\nTale concezione, ispirata a quella di Vauban ma aggiornata ai tempi, era in parte guidata dalla sconfitta del 1871: le fortificazioni \"alla Vauban\" se avevano avuto modo di primeggiare ai loro tempi, avevano in quell'occasione dato prova di non reggere il confronto con le armi moderne, e dovevano necessariamente essere modificate. Riassunse la dottrina in due scritti:\nNel 1874 S\u00e9r\u00e9 de Rivi\u00e8res divenne direttore del servizio del Genio al ministero della guerra, in caricato dal generale du Barail della costruzione di un sistema di difesa fra Dunkerque e Nizza.\nLa frontiera del nord e del nordest venne divisa in quattro zone:\nAlla frontiera italiana furono ristrutturate le vecchie fortezze di montagna, quelle di Lione e le piazzeforti di Nizza e Tolone.\nL'influenza di S\u00e9r\u00e9 de Rivi\u00e8res \u00e8 ugualmente visibile sulla frontiera spagnola e lungo la costa atlantica, cos\u00ec come a Parigi, dove si costru\u00ec una nuova cintura di forti, molto pi\u00f9 avanzati di quelli del 1840.\nRimpiazzato per questioni politiche dal generale Cosseron de Villenoisy il 10 gennaio 1880, S\u00e9r\u00e9 de Rivi\u00e8res vide proseguire il proprio programma dal successore, senza grandi variazioni, sino al 1885, anno in cui erano stati costruiti 196 forti, 58 sbarramenti e 278 batterie sulle frontiere e i punti strategici del Paese, per una spesa stimata di 450 milioni di franchi in sole costruzioni, e 229 milioni in armamenti.\nRaymond Adolphe S\u00e9r\u00e9 de Rivi\u00e8res riposa oggi nel cimitero parigino di P\u00e8re-Lachaise; la sua modesta sepoltura reca il semplice epitaffio \"Lapides clamabunt\" (\"le pietre testimonieranno\")."}
{"id": "1438375", "revid": "4277", "url": "https://it.wikipedia.org/wiki?curid=1438375", "title": "Alfabeto ugaritico", "text": "L'alfabeto ugaritico, sviluppato dagli scribi intorno al XIV secolo a.C., \u00e8 una delle prime scritture alfabetiche del Vicino Oriente. Si basa su una trentina di caratteri cuneiformi con valore fonetico (consonantico o semiconsonantico), ordinati in una sequenza (ordine levantino) che si ritrova nella maggior parte degli alfabeti successivi (greco, etrusco, latino ecc.). Dopo la distruzione di Ugarit ad opera dei Popoli del Mare, intorno al 1200 a.C., la scrittura ugaritica cess\u00f2 di essere usata ma l'alfabeto, trasformatosi in quello conosciuto come alfabeto fenicio, si diffuse in Europa e Medio Oriente.\nL'esistenza dell'alfabeto ugaritico \u00e8 nota da diverse tavolette che riportano l'alfabeto completo. Altre tavolette, in numero minore sono state trovate a Beth \u0160eme\u0161 e danno un ordine diverso, quello detto sud-arabico.\nUnicode.\nLa scrittura ugaritica \u00e8 stata aggiunta allo standard Unicode nell'aprile 2003 con la pubblicazione della versione 4.0. Il blocco Unicode per l'ugaritico, denominato Ugaritic, \u00e8 U+10380\u2013U+1039F:"}
{"id": "1438380", "revid": "92723", "url": "https://it.wikipedia.org/wiki?curid=1438380", "title": "Chiesa di San Pietro (Curio)", "text": "La chiesa parrocchiale di San Pietro \u00e8 un edificio religioso che si trova a Curio, in Canton Ticino.\nStoria.\nLa costruzione viene citata per la prima volta in documenti storici risalenti al 1352. Nel 1610 viene completamente ricostruita in stile barocco: sul lato orientale dell'edificio vengono inglobati alcuni resti murari della costruzione preesistente.\nDescrizione.\nLa chiesa si presenta con una pianta ad unica navata, affiancata da due cappelle e sormontata da una volta a lunetta."}
{"id": "1438385", "revid": "952962", "url": "https://it.wikipedia.org/wiki?curid=1438385", "title": "Podalgia", "text": "Il termine podalgia indica un qualsiasi disturbo che provoca dolore ai piedi; \u00e8 un disturbo piuttosto frequente che pu\u00f2 risultare spesso invalidante.\nTutte le alterazioni a livello del piede sono aggravate dalle sollecitazioni meccaniche costituite dal peso corporeo e dai naturali traumatismi legati alla deambulazione. \nInoltre, il piede rappresenta una sede selettiva di molte malattie reumatiche: come l'artrite reumatoide, la gotta, la spondilite anchilosante e altre varianti. Ancora, il piede riveste spesso un ruolo fondamentale per giungere ad una corretta diagnosi di patologie di pertinenza reumatologica. Tuttavia molte alterazioni patologiche sono esclusive del piede (come giustifica l'esistenza di una disciplina quale la podologia). Queste affezioni sono: piede piatto, piede cavo, alluce valgo, dito ad artiglio, talalgia, nevralgia di Norton, sindrome del tunnel tarsale, fratture da fatica."}
{"id": "1438386", "revid": "121673985", "url": "https://it.wikipedia.org/wiki?curid=1438386", "title": "Vexilla regis", "text": "Il Vexilla regis \u00e8 un inno, le cui parole sono tratte dal poemetto in dimetri giambici composto da Venanzio Fortunato in occasione dell'arrivo della reliquia della Vera Croce a Poitiers. Esso prende titolo dalle parole iniziali della prima stanza. Viene principalmente cantato il Venerd\u00ec santo in onore della Santa Croce, nella ricorrenza della festa, ormai soppressa, della Invenzione della Croce (3 maggio), e nella celebrazione della Esaltazione della Santa Croce (14 settembre).\nLa fama di questo inno \u00e8 stata accresciuta dal fatto che venne ripreso nella Divina Commedia da Dante Alighieri nel verso \"Vexilla regis prodeunt inferni\", con cui la guida Virgilio, rovesciandone il senso, introduce la rappresentazione parodica della croce, Lucifero.\nL'inno \u00e8 citato anche da James Joyce in \"A Portrait of the Artist as a Young Man\", capitolo V, e da Reinhold Messner in \"Vite al Limite\", la sua biografia.\nL'inno ha sempre avuto una grande importanza nella storia della musica. Veniva tradizionalmente cantato nelle processioni precedute dalla croce. Celebre l'esecuzione con \"coro a cappella\", che accompagna la processione del Santo Legno e del Cristo Morto il venerd\u00ec santo a Mola di Bari, e del Cristo Morto e della Piet\u00e0 a Molfetta, e a Barcellona Pozzo di Gotto (ME), dietro la processione delle \"varette\". Successivamente \u00e8 stato musicato da Anton Bruckner. Anche Giacomo Puccini ha composto un suo adattamento per coro di voci maschili ed organo.\n\"Vexilla Regis\" \u00e8 stato anche l'inno dell'Esercito Reale e Cattolico che nel 1793 combatt\u00e9 i rivoluzionari in Vandea.\nTesto in forma breve.\nLa traduzione seguente rispetta la metrica del testo e lo rende in forma semipoetica.\n\"Nota: Per l'Esaltazione della Santa Croce, e per tutta la Quaresima\".\nLatino\n&lt;poem&gt;\n\"Vex\u00eclla Regis pr\u00f2deunt;\"\n\"Fulget Crucis mist\u00e8rium,\"\n\"Qua vita mortem p\u00e8rtulit,\"\n\"Et morte vitam r\u00e8ddidit.\"\n\"Figunt cru\u00e8nti N\u00f9minis\"\n\"Clavi manus, vest\u00ecgia;\"\n\"Redempti\u00f2nis gratia\"\n\"Hic immol\u00e0tur hostia.\"\n\"Post vulner\u00e0tus \u00ecmpiae,\"\n\"Mucr\u00f2ne diro l\u00e0nceae,\"\n\"Ut nos lav\u00e0ret cr\u00ecmine,\"\n\"Man\u00e0vit unda et s\u00e0nguine.\"\n\"\u00ccmpleta sunt quae c\u00f2ncinit,\"\n\"David fid\u00e8li c\u00e0rmine,\"\n\"Dic\u00e8ndo nati \u00f2nibus:\"\n\"Regn\u00e0vit a ligno Deus.\"\n\"Arbor decor et f\u00f9lgida,\"\n\"Orn\u00e0ta regis p\u00f9rpura,\"\n\"El\u00e8cta digno st\u00ecpite\"\n\"Tam sancta membra t\u00e0ngere.\"\n\"Be\u00e0ta, cuius br\u00e0chiis\"\n\"Salus p\u00e8pendit saeculi:\"\n\"St\u00e0tera facta est c\u00f2rporis,\"\n\"Tul\u00ectque praedam T\u00e0rtari.\"\n\"O crux, ave, spes unica\"\n\"Hoc passi\u00f2nis t\u00e8mpore,\"\n\"Piis adauge gr\u00e0tiam,\"\n\"Reisque dele cr\u00ecmina.\"\n\"Te, summa coeli Tr\u00ecnitas,\"\n\"Coll\u00e0udet omnis sp\u00ecritus:\"\n\"Quos per Crucis mist\u00e8rium\"\n\"Salvas tu\u00e8re i\u00f9giter. Amen.\"\n&lt;/poem&gt;\nItaliano (traduzione semipoetica)\n&lt;poem&gt;\nDel Monarca s'avanza il vessillo:\nDella Croce rifulge il mistero,\nOnde a morte distrusse l'impero\nEl che a tutti la vita rend\u00e9.\nDel Divino Paziente le mani\nQui trafissero i chiodi ferali:\nE a riscatto di tutti i mortali\nQui l'Eterno olocausto si f\u00e8.\nQui da barbara lancia si vide\nIl divino costato trafitto,\nE a mondarci del primo delitto\nSangue insieme con acqua vers\u00f2.\nE fu allor che del regio profeta\nSi compi\u00e9 la famosa parola,\nLorch\u00e9 disse: Israel, ti consola,\nChe l'Eterno da un legno regn\u00f2.\nO dell'ostro regal rivestito,\nArbor santo, fra mille, tu solo\nDel Signor della terra e del polo\nL'almo corpo trascelto a toccar.\nLa salute del mondo sostennero\nLe tue braccia tre volte beate,\nE le schiere d'Abisso, spogliate,\nDi lor preda, si vider tremar.\nSalve, Croce, che l'unica speme\nSei dell'uomo: tu compine i voti;\nPer te cresca la grazia ai devoti,\nE de' rei si cancelli l'error.\nOgni spirto ti lodi, gran Triade,\nE di lor che a salvezza Tu guidi,\nPer la croce muovanti i gridi,\nE li guarda con occhio d'amor.\n&lt;/poem&gt;"}
{"id": "1438387", "revid": "110157", "url": "https://it.wikipedia.org/wiki?curid=1438387", "title": "Vilada", "text": "Vilada \u00e8 un comune spagnolo di 530 abitanti situato nella comunit\u00e0 autonoma della Catalogna."}
{"id": "1438390", "revid": "110157", "url": "https://it.wikipedia.org/wiki?curid=1438390", "title": "Homebrew (Steve Howe)", "text": "Homebrew \u00e8 il sesto album solista del chitarrista \"progressive\" Steve Howe.\nIl disco.\nHomebrew \u00e8 una raccolta di materiale inedito realizzato da Howe nel proprio studio casalingo negli anni settanta e ottanta. Vi si ritrova, fra l'altro, materiale che Howe ha riproposto insieme agli Yes, al supergruppo Anderson Bruford Wakeman Howe, nei suoi lavori solisti o con altre formazioni.\n\"Sketches in the Sun\" \u00e8 apparso anche nel video \"Asia in Asia\" degli Asia ed \u00e8 stato pubblicato nel primo album dei GTR. \"The Valley of Rock\" \u00e8 sostanzialmente lo stesso brano di \"The Valley of Rocks\", pubblicato da Howe nel suo album solista \"The Grand Scheme of Things\"; anche \"Georgia's Theme\" \u00e8 stato pubblicato sullo stesso album in una versione differente. \"Meadow Rag\" \u00e8 una variante del brano omonimo apparso su \"The Steve Howe Album\". \"At the Fool Moon\" e \"Never Stop Learning\" sono entrambi stati rielaborati in \"Brother of Mine\" (\"Anderson Bruford Wakeman Howe\"); la prima contiene anche un frammento poi riutilizzato in \"Shock to the System\" dell'album \"Union\" degli Yes. Ancora su \"Anderson Bruford Wakeman Howe\" furono pubblicate versioni rielaborate di \"Red and White\" (\"Birthright\") e \"More About Your\" (\"Quartet: I Wanna Learn\"). \"Rare Birds\" sarebbe poi diventata \"Vultures\". \"Big Love\" contiene un assolo riutilizzato da Howe in \"I Would Have Waited Forever\" (ancora \"Union\"). \"Running in the Human Race\" \u00e8 una versione cantata di un brano strumentale dell'album solista di Howe \"Turbulence\". \"Barren Land\" include alcuni elementi di \"The Order of the Universe\" (ancora \"Anderson Bruford Wakeman Howe\"). \"Against the Tide\" sarebbe stata proposta da Howe ai GTR come \"Toe the Line\". \"Break Away from It All\" \u00e8 una versione demo del brano omonimo pubblicato da Howe su \"Beginnings\". \"For this Moment\", infine, \u00e8 una prima versione di un tema che sarebbe stato poi ripreso in \"The Revealing Science of God\" sull'album \"Tales from Topographic Oceans\" degli Yes."}
{"id": "1438391", "revid": "1543377", "url": "https://it.wikipedia.org/wiki?curid=1438391", "title": "Kasserine", "text": "Kasserine (in arabo Al-Qasrayn, \u0627\u0644\u0642\u0635\u0631\u064a\u0646) \u00e8 una citt\u00e0 della Tunisia centro-occidentale, capitale del governatorato omonimo. Si trova ai piedi del Djebel Chambi (punta culminante della Tunisia a 1.544 metri), la pi\u00f9 alta montagna della Tunisia, e comprendeva tre circondari (\"arrondissement\"): Kasserine, Cit\u00e9 Ennour e Ezzouhour. Con decreto di dicembre 2015 gli ultimi due sono diventati dei propri comuni\nGeografia.\nSituata a 660-700 metri di quota, la citt\u00e0 si trova tra tre monti: Djebel Semmama (1314 m) a 30\u00a0km in linea d'aria a nord, Djebel Chambi (1544 m) a 15\u00a0km nordovest e Djebel Selloum (1373 m) 15\u00a0km a sudest.\nQuartieri.\nLa citt\u00e0 di Kasserine \u00e8 divisa in pi\u00f9 quartieri:\nEl Arich,\nCitt\u00e0 Ennour,\nCitt\u00e0 Essalem,\nCitt\u00e0 Ezzouhour,\nCitt\u00e0 El Bassatine,\nCitt\u00e0 El Fath,\nCitt\u00e0 El Karma,\nCitt\u00e0 El Khadhra,\nCitt\u00e0 El Manar,\nCitt\u00e0 Olimpica (\"Cit\u00e9 Olympique\"),\nCitt\u00e0 Zouhour.\nL'abitato fa parte di due diverse delegazioni: Delegazione di Kasserine Nord e delegazione di Ezzouhour. Quest'ultima \u00e8 formata unicamente dalla parte sud ovest della citt\u00e0.\nStoria.\nA Kasserine si trova un esempio di antica citt\u00e0 che deve la sua celebrit\u00e0 al ruolo strategico, politico ed economico che ha giocato in quel periodo storico. Conosciuta sotto il nome di \"Cilium\" o di \"Scilli\" sotto l'Impero romano, la citt\u00e0 \u00e8 stata edificata verso l'anno 80, sotto il regno dell'imperatore Vespasiano, fondatore della dinastia dei Flavi.\nNei pressi della citt\u00e0 si \u00e8 tenuta nella seconda guerra mondiale la celebre battaglia del passo di Kasserine.\nI moti di ribellione del 2010 (detti anche Rivoluzione dei Gelsomini) che hanno portato alla caduta del vecchio regime cominciarono a Kasserine oltre che a Sidi Bouzid."}
{"id": "1438392", "revid": "1543377", "url": "https://it.wikipedia.org/wiki?curid=1438392", "title": "Incidente di Kecksburg", "text": "L'incidente di Kecksburg ebbe luogo il 9 dicembre 1965 a Kecksburg, in Pennsylvania. Un'intensa palla di fuoco \u00e8 stata vista da migliaia di persone in almeno sei stati statunitensi e dall'Ontario, in Canada. Descritta inizialmente dai media come la caduta di un meteorite, \u00e8 stata in seguito spiegata dalla NASA con il rientro in atmosfera del satellite sovietico Kosmos 96. Ma, secondo gli ufologi, si tratterebbe invece della caduta di un UFO (un cosiddetto UFO crash), seguito dall'immediato recupero del relitto da parte dell'esercito americano. \u00c8 stata recentemente proposta un'ipotesi alternativa, secondo cui si sarebbe trattato di un satellite-spia statunitense.\nCronologia degli eventi.\nIl 9 dicembre 1965, verso le 16:30, molte centinaia di testimoni nei tre stati americani di Michigan, Ohio, Pennsylvania e in quello canadese dell'Ontario videro una palla di fuoco, seguita da una scia di vapore, attraversare il cielo su un asse nord-ovest/sud-est.\nAnche molti piloti in volo al momento dei fatti notarono il fenomeno e riferirono di un'onda d'urto percepita in prossimit\u00e0 dell'oggetto. La scia di vapore dur\u00f2 pi\u00f9 di 20 minuti dopo il passaggio dell'oggetto (essa fu d'altra parte filmata e fotografata da numerosi testimoni).\nAlle 16:45 due bambini, che giocavano in un bosco nei pressi della piccola cittadina di Kecksburg, videro un oggetto luminoso schiantarsi in mezzo alla foresta e incendiare gli alberi circostanti. Entrarono immediatamente a casa e raccontarono l'accaduto alla madre, che avvis\u00f2 subito pompieri e polizia.\nTesi ufficiale.\nLa spiegazione ufficiale all'epoca dei fatti, fu quella della caduta di un meteorite.\nLa NASA afferm\u00f2 successivamente trattarsi di resti di un satellite russo: diversi rapporti confermano che il satellite sovietico Kosmos 96 abbia effettivamente abbandonato la sua orbita il 9 dicembre 1965.\nI detriti metallici ritrovati a Lapeer (Michigan) si rivelarono essere chaff in alluminio frequentemente utilizzati dai caccia dell'US Air Force.\nNel mese di novembre del 2007, la NASA ha riaperto il caso annunciando nuove ricerche.\nOpinione degli ufologi.\nLe ipotesi del meteorite e del satellite sovietico non hanno incontrato il favore degli ufologi, perch\u00e9:\nNuova ipotesi.\nNel dicembre 2015, in occasione del 50\u00ba anniversario dell'evento, \u00e8 stata resa nota un'ulteriore ipotesi: a Kecksburg sarebbe caduta una capsula statunitense \"GE Mark 2\". Questa capsula, realizzata dalla General Electric e progettata originariamente come veicolo di rientro atmosferico per i missili balistici a medio raggio PGM-17 Thor, \u00e8 stata usata in seguito per i satelliti-spia Corona; quest'ultimo uso \u00e8 stato tenuto segreto fino al 1991.\nLa caduta della capsula a Kecksburg \u00e8 compatibile con il lancio di un missile effettuato il 7 dicembre 1965 e spiegherebbe l'intervento dei militari per il recupero del relitto e le reticenze della NASA, dato che l'USAF non voleva fare sapere in che modo veniva spiata l'Unione Sovietica. Su quest'ipotesi, accettata da alcuni ufologi del MUFON, non c'\u00e8 stata alcuna conferma da parte della NASA e delle Forze Armate statunitensi."}
{"id": "1438393", "revid": "14691", "url": "https://it.wikipedia.org/wiki?curid=1438393", "title": "K\u00e9bili (governatorato)", "text": ""}
{"id": "1438396", "revid": "309289", "url": "https://it.wikipedia.org/wiki?curid=1438396", "title": "Korablino", "text": "Korablino \u00e8 una cittadina della Russia europea centrale nell'Oblast' di Rjazan', situata a ovest del corso del fiume Pronja 89 chilometri a sudest di Rjazan'; \u00e8 capoluogo del rajon omonimo.\nFondata nel 1676, ottenne lo \"status\" di citt\u00e0 nel 1965."}
{"id": "1438397", "revid": "834", "url": "https://it.wikipedia.org/wiki?curid=1438397", "title": "Wysiwyg", "text": ""}
{"id": "1438399", "revid": "123440059", "url": "https://it.wikipedia.org/wiki?curid=1438399", "title": "K\u00e9bili", "text": "Kebili (scritto anche Gibili o Qibil\u012b; in arabo \u0642\u0628\u0644\u064a) \u00e8 una citt\u00e0 della Tunisia centrale, capoluogo del governatorato omonimo. Sorge in un'oasi abitata fin dall'antichit\u00e0 (). \u00c8 una citt\u00e0 multietnica, in cui convivono arabi, berberi e .\nLe principali attivit\u00e0 economiche sono l'agricoltura (si coltivano soprattutto datteri) e il turismo."}
{"id": "1438400", "revid": "124883211", "url": "https://it.wikipedia.org/wiki?curid=1438400", "title": "Porpita porpita", "text": "Il bottone blu (Porpita porpita Linnaeus, 1758) \u00e8 un idrozoo coloniale della famiglia Porpitidae.\nDescrizione.\nLe dimensioni sono contenute, appena 2,5 cm di diametro. Il colore pi\u00f9 diffuso \u00e8 il blu. I piccoli tentacoli non sono urticanti."}
{"id": "1438402", "revid": "484362", "url": "https://it.wikipedia.org/wiki?curid=1438402", "title": "Operazione Lentil", "text": "L'operazione Lentil () fu una espulsione di massa organizzata dalle autorit\u00e0 sovietiche delle native popolazioni cecene e ingusce del Caucaso settentrionale al Kazakistan e Kirghizistan durante la seconda guerra mondiale. Una \"Raccomandazione del Parlamento europeo\" del 26 febbraio 2004 afferma di ritenere \"che la deportazione di tutta la popolazione cecena in Asia centrale il 23 febbraio 1944 su ordine di Stalin costituisca un atto di genocidio secondo il significato della IV Convenzione dell'Aia del 1907 e della Convenzione per la prevenzione e la repressione del crimine di genocidio adottata dall'Assemblea generale delle Nazioni Unite il 9 dicembre 1948\".\nL'espulsione fu ordinata il 23 febbraio 1944 dal dittatore sovietico Iosif Stalin, che accus\u00f2 collettivamente i ceceni di essersi schierati con i nazisti, compresi molti di loro che avevano disertato dall'Armata Rossa. I ceceni tra il 1940 e il 1944 erano insorti contro il potere sovietico, appoggiando l'invasione nazista del Caucaso, sperando, in tal modo, di realizzare finalmente uno stato indipendente ceceno nel Nord Caucaso.\nDopo la ritirata nazista fu deportato mezzo milione di persone, interessando praticamente l'intero popolo ceceno. Un quinto della popolazione fu ucciso o mor\u00ec a causa di questa deportazione di massa, fino a quando con la destalinizzazione della politica sovietica i deportati non fecero ritorno nel 1957 alle proprie case."}
{"id": "1438405", "revid": "1610933", "url": "https://it.wikipedia.org/wiki?curid=1438405", "title": "Alpo (mitologia)", "text": "Nella mitologia greca, Alpo dal greco era il nome di uno dei Giganti, figlio di Gea, dea della terra.\nIl mito.\nAlpo era dotato di molteplici forti braccia e in testa aveva cento vipere. Viveva in Sicilia terrorizzando chiunque osasse avvicinarsi alle gole dei monti Peloritani. Prima uccideva i malcapitati schiacciandoli con un sasso e poi banchettava con ci\u00f2 che ne rimaneva. La sua casa non era avvicinata nemmeno dalle ninfe n\u00e9 dallo stesso Pan.\nLa morte.\nUn giorno Dioniso venne a fargli visita, ma subito il gigante us\u00f2 tutte le braccia per lanciargli contro fusti di alberi e difendersi con una grossa pietra, ma venne sopraffatto e scaraventato in mare."}
{"id": "1438408", "revid": "1543377", "url": "https://it.wikipedia.org/wiki?curid=1438408", "title": "Gorgobina", "text": "Gorgobina (in latino \"Gorgobina\") fu l'antica capitale dei Boi di cui parla Gaio Giulio Cesare nel \"De bello Gallico\". Di fatto era un \"oppidum\" nel territorio degli Edui. Dopo la sconfitta degli Elvezi nel 58 a.C. nei pressi di Bibracte, i Boi, alleati degli Elvezi, furono installati in questa citt\u00e0: nel sito giunsero circa ventimila persone, soprattutto donne, bambini e vecchi. Nel 52 a.C. fu assediata da Vercingetorige. Per alcuni \u00e8 l'odierna Saint-Parize-le-Ch\u00e2tel, per altri La Guerche.\nGorgobina fu anche denominata e conosciuta come \"Gergobina\", \"Gergoviam\", \"Gergovia Bo\u00eforum\" e \"Gortona\".\nNapoleone III fu il vero fautore della scoperta della Gallia celtica e della ricerca della citt\u00e0 di Gorgobina. I suoi archeologi, basandosi sul libro di Cesare, compirono un'intensa ricerca su tutto il territorio francese, riuscendo ad identificare quasi tutti gli \"oppida\" citati dall'autore, con l'eccezione di Gorgobina."}
{"id": "1438410", "revid": "14691", "url": "https://it.wikipedia.org/wiki?curid=1438410", "title": "Le Kef (governatorato)", "text": ""}
{"id": "1438416", "revid": "14691", "url": "https://it.wikipedia.org/wiki?curid=1438416", "title": "Governatorato di Le Kef", "text": ""}
{"id": "1438417", "revid": "339392", "url": "https://it.wikipedia.org/wiki?curid=1438417", "title": "Convento di Novodevichy", "text": ""}
{"id": "1438419", "revid": "287204", "url": "https://it.wikipedia.org/wiki?curid=1438419", "title": "Kebili", "text": ""}
{"id": "1438422", "revid": "14691", "url": "https://it.wikipedia.org/wiki?curid=1438422", "title": "Mahdia (governatorato)", "text": ""}
{"id": "1438430", "revid": "123944684", "url": "https://it.wikipedia.org/wiki?curid=1438430", "title": "Mahdia", "text": "Mahdia () \u00e8 una citt\u00e0 costiera della Tunisia, posta all'estremit\u00e0 meridionale del golfo di Hammamet, a 205\u00a0km a sud di Tunisi. Capoluogo del governatorato omonimo, costituisce una municipalit\u00e0 di 62.189 abitanti (2014).\nCostruita all'origine su una penisola di 1400 metri di lunghezza e 500 metri di larghezza, la citt\u00e0 \u00e8 stata uno dei primi porti pescherecci del paese. Col passare degli anni l'attivit\u00e0 turistica ha pesato sempre di pi\u00f9 sull'economia locale. Infine Mahdia \u00e8 un centro terziario in sviluppo che presenta da alcuni anni un polo d'insegnamento superiore (\"Institut d'\u00e9conomie et de gestion\" aperto nel 1999).\nSe il centro storico di Mahdia \u00e8 situato sulla penisola, la citt\u00e0 moderna si \u00e8 estesa verso l'entroterra, specialmente i quartieri di Hibun e di Zouila.\nStoria.\nI nomi con cui era conosciuta la citt\u00e0 nel passato sono Jemma, Aphrodisium e Cap Africa.\nLa sua posizione strategica e le sue fortificazioni permisero alla citt\u00e0 di giocare un ruolo di primo piano nel bacino del Mediterraneo fino al XVI secolo. Il primo stanziamento nell'area dell'attuale Mahdia fu un villaggio fenicio, diventato poi romano con il nome di \"Aphrodisium\". Il relitto di Mahdia, una galea affondata nel I secolo a.C. e carica di oggetti d'arte attici \u00e8 stata ritrovata a 6\u00a0km al largo di Mahdia. Questo fa della citt\u00e0 uno dei pi\u00f9 ricchi siti di archeologia sottomarina della Tunisia.\nNel 914 (301 dell'Egira), il primo Imam/Califfo fatimide Ubayd Allah al-Mahdi vi fonda la citt\u00e0 attuale, cui d\u00e0 il suo nome, \"Al-Mahdiyya\". Praticamente inespugnabile da terra e in posizione adatta ai progetti espansionistici della dinastia verso l'Oriente e il Mediterraneo, la citt\u00e0 diventa ufficialmente capitale dei Fatimidi nel 921; rango che perder\u00e0 nel 973 a favore de Il Cairo. Lungo tale arco di tempo vi furono costruiti la residenza califfale e il palazzo del principe erede al-Qa'im bi-amr Allah, la Grande Moschea, un \"s\u016bq\", ben due arsenali e una poderosa cinta muraria dotata di bastioni terrestri e marittimi nella quale risultava inserito il porto, base dell'efficiente flotta navale con cui i califfi Fatimidi tenevano sotto scacco le coste del Mediterraneo. Importante nodo del commercio marittimo, vi fiorirono gli studi e la medicina, la letteratura e la poesia.\nAssediata per otto mesi (944-945) dai Kharigiti sotto il comando di Abu Yazid, la citt\u00e0 seppe resistere vittoriosamente. Nel 1057, i principi Ziridi vi si rifugiano di fronte alla minaccia dei Banu Hilal. Alla loro corte trover\u00e0 ospitalit\u00e0 per una ventina d'anni il poeta esule Ibn Hamd\u012bs, massimo esponente della poesia siciliana di lingua araba.\nNel 1087 Mahdia, allora governata dai vassalli ziridi dei Fatimidi, viene attaccata, e per breve tempo conquistata, da Genova e Pisa (con l'aiuto di Salerno, Amalfi e Gaeta) ma l'attacco non sortisce effetti duraturi.\nIl normanno Ruggero II, Re di Sicilia occupa la citt\u00e0 nel 1148 e ne mantiene il potere fino alla sua caduta, nei primi giorni del 1160, per mano degli Almohadi. La citt\u00e0 perde cos\u00ec la sua importanza politica a favore di Tunisi.\nIn epoca hafside, l'anno 1286 Mahdia viene attaccata e distrutta dalla flotta aragonese comandata dal celebre ammiraglio Ruggiero di Lauria. Potr\u00e0 essere parzialmente ricostruita solo nel 1360.\nNel 1390, dopo la perdita delle sue posizioni commerciali in Tunisia a favore della Repubblica di Venezia, la Repubblica di Genova organizza una spedizione militare, volutamente definita una nuova crociata, col pretesto di combattere la pirateria dei barbari contro i cristiani. Ottiene cos\u00ec l'assistenza da parte di un corpo anglo-francese comandato da Luigi II di Borbone. Mahdia, difesa dagli arabi di Bougie (B\u00e9ja\u00efa), di Bona, di Costantina e di altri paesi del Maghreb, venuti in soccorso dei tunisini, resistette a tutti gli attacchi, e gli alleati sono obbligati a riprendere il mare dopo sessantun giorni di combattimenti infruttuosi.\nMahdia \u00e8 presa poi nel XVI secolo dal corsaro Dragut che ne fece il suo rifugio. Gli spagnoli di Carlo V d'Asburgo si impadronirono della citt\u00e0 nel 1550 e vi restarono fino al 1554, quando gli Ottomani presero il controllo di Mahdia. La citt\u00e0 ritrov\u00f2 cos\u00ec la sua calma e il suo porto peschereccio rifior\u00ec.\nMahdia fu anche la localit\u00e0 dove Khalid Abd al-Wahhab nascose circa due dozzine di Ebrei dai Nazisti durante la Seconda guerra mondiale.\nEconomia.\nL'economia di Mahdia \u00e8 principalmente basata su:\nSport.\nLa pallamano \u00e8 lo sport principale della regione con il club di Makarem Mahdia, pluricampione nazionale e continentale.\nAmministrazione.\nGemellaggi.\nLa municipalit\u00e0 di Mahdia \u00e8 legata da accordi di cooperazione internazionale e di gemellaggio a varie citt\u00e0 del mondo. Tra queste:"}
{"id": "1438433", "revid": "14691", "url": "https://it.wikipedia.org/wiki?curid=1438433", "title": "Sfax (governatorato)", "text": ""}
{"id": "1438437", "revid": "125767048", "url": "https://it.wikipedia.org/wiki?curid=1438437", "title": "Booker T. &amp; the M.G.'s", "text": "Booker T. &amp; the M.G.'s \u00e8 stato un gruppo musicale soul statunitense attivo negli anni sessanta e settanta. \u00c8 generalmente associato alla Stax Records e al sottogenere musicale del Memphis Soul.\nDivenne famoso grazie al singolo strumentale del 1962 \"Green Onions\" e per essere la band in cui hanno suonato i pi\u00f9 importanti musicisti della Stax.\nIl gruppo \u00e8 stato uno dei pi\u00f9 prolifici, rispettati e imitati del loro tempo. I suoi componenti classici erano: Booker T. Jones (organo, pianoforte), Steve Cropper (chitarra), Donald Dunn (basso), Al Jackson Jr. (batteria).\nHanno fatto parte del gruppo anche Isaac Hayes, Carson Whitsett, Willie Hall, Bobby Manuel e Lewis Steinberg.\nStoria.\nGli inizi.\nNell'estate del 1962 il tastierista diciassettenne Booker T. Jones, il ventenne chitarrista Steve Cropper, il bassista Lewie Steinberg e Al Jackson, un batterista esordiente, si ritrovarono al Memphis studio per accompagnare l'ex stella della Sun Records Billy Lee Riley.\nDurante una pausa i quattro iniziarono a suonare su un blues che ricordava il suono di Ray Charles. Jim Stewart, il presidente della Stax Records, rimase cos\u00ec impressionato da quello che stava ascoltando che senza pensarci inizi\u00f2 a registrare il sound prodotto dalla band.\nIl prodotto finale gli piacque cos\u00ec tanto che decise di produrlo e lanciarlo sul mercato. A quel punto Cropper ricord\u00f2 un riff venuto fuori qualche settimana prima da una session con Jones e in breve fu pronto un nuovo pezzo. Ora il gruppo aveva bisogno di un nome.\nUn'altra band della Stax di cui faceva parte Jones chiamata The Triumphs raggiunse il successo con una canzone locale chiamata Burnt Biscuits.\nJackson sugger\u00ec allora un altro nome di casa automobilistica, la MG. La Stax arriv\u00f2 anche a contattare la casa automobilistica con l'obiettivo di proporre una qualche promozione reciproca dei rispettivi prodotti, ma secondo la leggenda la MG non volle che il proprio marchio fosse legato a quel tipo di musica.\nIntanto per\u00f2 a tutti piacque il nome proposto da Jackson, cos\u00ec MG divenne la sigla di \"Memphis Groove\".\nStewart voleva distribuire il singolo con la prima canzone \"Behave Yourself\" come lato A e la seconda canzone come lato B. Ma Stewart e i DJ radiofonici la pensavano diversamente cos\u00ec, in breve tempo la Stax inizi\u00f2 a distribuire la seconda canzone \"Green Onions\" accompagnata dal lato B \"Behave Yourself\".\n\"Green Onions\" arriv\u00f2 al primo posto delle classifiche R&amp;B e al terzo posto delle classifiche pop ed \u00e8 tuttora considerata uno dei pi\u00f9 importanti riff della storia del rock. Infatti \u00e8 stata usata per innumerevoli spot, trailer e colonne sonore di film. In seguito venne distribuito un album discografico completamente strumentale dal titolo \"Green Onions\".\nIl successo.\nDopo i successivi due anni Cropper, Jackson, Jones, Steinberg e il bassista dei \"The Mar-Keys\" Donald Dunn detto \"Duck\", amico di Cropper, Isaac Hayes e altri trombettisti avrebbero costruito lo standard della soul music.\nLa Motown Records, un'altra famosa etichetta di black music, diretta concorrente della Stax e accusata di proporre un suono troppo pop, scrisse fuori dalla sua sede \"Motown Records\", Hitsville, Stati Uniti d'America. la Stax decise di riprendere quell'idea per rimarcare il proprio impegno a costruire un sound diverso, pi\u00f9 profondo, pi\u00f9 soul. Cos\u00ec l'insegna al di fuori della sede della Stax proclam\u00f2 \"Stax Records, Soulville, U.S.A.\"\nLewie Steinberg, un valido bassista proveniente da una famiglia di musicisti, registr\u00f2 un altro album con il gruppo: \"Soul Dressing\" nel 1965. Mentre \"Green Onions\" fu un album pieno di cover, tutte le canzoni tranne una di \"Soul Dressing\" erano originali. Ci\u00f2 nonostante l'alchimia finale di musica e personalit\u00e0 non fu abbastanza buona. Steinberg fu messo da parte e Dunn divenne il bassista a tempo pieno della band.\nSebbene a met\u00e0 degli anni sessanta Jones studiasse a tempo pieno musica all'Indiana University, il gruppo divenne de facto la house band della Stax Records. Spesso per coprire le assenze di Jones la Stax si rivolse al suo autore e produttore Isaac Hayes che accompagn\u00f2 la band in diverse occasioni anche quando Jones era al proprio posto. In questi casi Jones e Hayes suonarono insieme, uno l'organo e l'altro il pianoforte e la tastiera. \u00c8 possibile ascoltare questa combinazione in diverse registrazioni di Otis Redding.\nLa costituita da Cropper, Dunn, Jackson con Jones e/o Hayes affianc\u00f2 in seguito non solo Redding ma anche Sam &amp; Dave, Albert King, Johnnie Taylor, Eddie Floyd, The Staple Singers, e la lanciatissima carriere solista di Wilson Pickett.\nI Booker T. and MGs hanno suonato e hanno prodotto centinaia di dischi, compresi classici come \"Walkin' the Dog\", \"Hold On! (I'm Coming)\" in cui il pluristrumentista Jones suon\u00f2 la tuba sul basso elettrico di Dunn, \"Soul Man\", \"Who's Making Love\", \"I've Been Loving You Too Long (To Stop Now)\" e \"Try a Little Tenderness\".\nSono ritenuti coloro i quali hanno definito la soul music, in particolare quel sottogenere chiamato \"Southern Soul\", il soul del sud, in cui il groove \u00e8 molto pi\u00f9 importante dei testi, i quali risultano spesso essere decisamente banali.\nNel 1967 registrarono uno dei maggiori successi: l'album Hip Hug-Her che vede finalmente Jones all'organo Hammond, lo strumento per cui era famoso.\nNel 1967, oltre alla partecipazione al tour europeo della Stax, accompagnarono Otis Redding al Monterey Pop Festival, suonando insieme a musicisti del calibro di Jimi Hendrix, Janis Joplin, The Who e i Jefferson Airplane. Furono anche invitati a suonare al festival di Woodstock, ma Al Jackson aveva troppa paura di volare sull'elicottero che li avrebbe portati sul luogo del concerto che decisero di rinunciare.\nL'album \"Hip Hug-Her\" fu seguito da \"Doin' Our Thing and Soul Limbo\", il cui pezzo \"Soul Limbo\" divenne una famosissima hit e venne usata in seguito dalla BBC come musica per un suo programma televisivo e radiofonico.\nNel 1969 Duck Dunn e specialmente Booker T. Jones, furono colpiti dalla musica dei The Beatles, in particolar modo dell'album \"Abbey Road\" che rilessero in versione strumentale quasi integrale nell'album \"McLemore Avenue\" del 1970. Il riconoscimento era reciproco tanto che i Beatles si ispirarono parecchio al lavoro dei Booker T. &amp; MG's che venivano chiamati affettuosamente da John Lennon, grande fan della Stax, \"Book a Table and the Maitre D's.\".\nSui rapporti tra MG's e Beatles si narra una leggenda secondo cui, dopo essersi chiusi nel Memphis Studio quando la band inizi\u00f2 il tour del 1967 \"Hit the Road, Stax\" i Beatles mandarono una limousine all'aeroporto per baciare l'anello di Steve Cropper. Prima di allora gli MG's non avevano avuto idea dell'influsso che avevano su tanti musicisti in tutto il mondo.\nNel 1971 la band produsse quello che sarebbe stato il loro ultimo singolo e, con lo stesso nome, il loro ultimo album \"Melting Pot\" che conteneva 8 pezzi inediti. Il suono particolarissimo di Melting Pot, caratterizzato dal ritmo della batteria, un giro di basso circolare e ipnotico, un ritmo di chitarra \"teso e stretto\" divenne molto popolare nei festini underground di New York City. Tuttora il pezzo \u00e8 continuamente campionato da DJ e rapper.\nPrima che Melting Pot fosse ultimato, Booker T. Jones lasci\u00f2 la Stax; infatti parte dell'album fu registrato a New York e non negli studi della Stax. Anche Steve Cropper, a causa di questioni economiche, lasci\u00f2 di l\u00ec a poco la casa discografica di Memphis. Gli unici a rimanere furono Dunn e Jackson che ultimarono il lavoro.\nNel 1973 Dunn e il chitarrista della Stax Bobby Manuel arruolarono l'organista Carson Whitsett come membro della band che avrebbe accompagnato la nuova star emergente della Stax Stefan Anderson. Dato che il loro batterista non era disponibile decisero di introdurre Al Jackson. Il progetto non riusc\u00ec a decollare, ma le prove furono cos\u00ec incoraggianti che spinsero Jackson e Dunn a riformare gli MG's.\nIl risultato fu l'album del 1973 \"The MG's\", con Manuel e Whitsett al posto di Cropper e Jones, un lavoro ben accolto dalla critica che per\u00f2 non ebbe un altrettanto successo in termini di vendite. A quel punto la band si sciolse, Carson Whitsett avrebbe fatto il turnista per la Bobby \"Blue\" Bland, Little Milton e Kathy Mattea, e avrebbe registrato insieme a Johnnie Taylor, Solomon Burke, B.B. King, Etta James, Conway Twitty e Lorrie Morgan. Bobby Manuel invece sarebbe diventato una colonna portante della scena musicale di Memphis e pi\u00f9 tardi avrebbe fondato la HighStacks Records in omaggio alla Stax e alla Hi Records.\nDopo un incoraggiante incontro avvenuto a fine settembre 1975, Jones e Cropper da un lato e Jackson e Dunn dall'altro, decisero di concedersi tre mesi di tempo per completare tutti i progetti che avevano lasciato in sospeso. Si sarebbero cos\u00ec dedicati per altri tre anni al progetto \"Booker T. Jones &amp; the Memphis Group\". Nove mesi pi\u00f9 tardi per\u00f2, il 1\u00ba ottobre dello stesso anno Al Jackson, l'uomo che Cropper aveva definito il pi\u00f9 grande batterista che abbia mai camminato sulla Terra, fu ucciso in casa propria.\nA sostituirlo fu proprio il suo allievo Willie Hall, coi quali registr\u00f2 l'album \"Universal Language\" del 1977 e pi\u00f9 tardi, insieme a Cropper e Dunn, si un\u00ec alla Blues Brothers Band, che li portarono poi a recitare nel film The Blues Brothers.\nGli ultimi anni.\nDurante i successivi dieci anni i restanti membri della band furono molto attivi, producendo, scrivendo e suonando insieme ad altri artisti.\nSi unirono al batterista della \"The Band\" Levon Helm e divennero parte dei suoi RCO All-Stars.\nNel 1977 Cropper e Dunn entrarono nella famosa The Blues Brothers Band e incisero il celebre album Briefcase Full of Blues, nel 1980 presero parte anche al cult-movie di Dan Aykroyd e John Belushi. Successivamente parteciparono anche al seguito \"\".\nNel 1986 l'ex co-proprietario della Atlantic Records Jerry Wexler chiese al gruppo di diventare la \"house band\" per i quarant'anni della Atlantic. La notte precedente per\u00f2 Booker T. Jones fu vittima di un'intossicazione da cibo cos\u00ec, all'ultimo minuto, venne arruolato Paul Shaffer. le prove con Jones, Cropper e Dunn accompagnati dal potente batterista Anton Fig andarono cos\u00ec bene che i quattro decisero di fare qualche data insieme.\nSuccessivamente suonarono insieme in maniera occasionale e nel 1992 Bob Dylan gli chiese di essere l'house band al concerto per il suo trentennale. In quell'occasione accompagnarono, oltre a Dylan, musicisti quali Stevie Wonder, Johnny Cash, Eric Clapton e Eddie Vedder dei Pearl Jam, dimostrando di essere in grado di suonare a fianco di qualsiasi musicista. Tanto che, durante il concerto, Neil Young gli chiese di accompagnarlo nel corso del suo tour mondiale dell'anno successivo.\nBooker T. Jones, Donald Dunn e Steve Cropper sono entrati nel XXI secolo pi\u00f9 attivi che mai. Jones, Dunn, e il cugino di Al Jackson, il batterista Steve Potts scrissero le musiche per l'album del 2002 di Neil Young \"Are you passionate?\".\nNello stesso anno Cropper, insieme ad Isaac Hayes e Sam Moore, accolsero il presidente della Stax Jim Stewart nella Rock and Roll Hall of Fame.\nCropper e Hayes furono pi\u00f9 tardi inseriti nella The Songwriters Hall of Fame.\nBooker T. &amp; the MGs, con Steve Potts alla batteria hanno continuato ad esibirsi anche nel anni 2000.\nLa notte del 13 maggio 2012 \u00e8 morto \"Duck\" Dunn, dopo aver appena terminato un doppio show in Giappone nel pieno del suo tour con l'eterno amico Steve Cropper.\nRiconoscimenti.\nNel 2004, la rivista Rolling Stone Magazine ha inserito il gruppo all'interno della classifica dei 100 pi\u00f9 grandi artisti di tutti i tempi (numero 93).\nNel 2007 il gruppo \u00e8 stato premiato con un Grammy alla carriera."}
{"id": "1438439", "revid": "110157", "url": "https://it.wikipedia.org/wiki?curid=1438439", "title": "Coruripe", "text": "Coruripe \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di S\u00e3o Miguel dos Campos."}
{"id": "1438440", "revid": "729019", "url": "https://it.wikipedia.org/wiki?curid=1438440", "title": "Imaging con tensore di diffusione", "text": "Il tensore di diffusione \u00e8 uno strumento di risonanza magnetica attraverso il quale si possono costruire immagini biomediche (DTI, sigla dell'inglese Diffusion Tensor Imaging) anche tridimensionali, ma di tipo intrinseco.\nIl tensore, cio\u00e8, usa il calcolo infinitesimale per definire nozioni geometriche di distanza, angolo e volume e studiare le curve di strutture anatomiche nelle quali una dimensione \u00e8 di molto maggiore delle altre due (per esempio i fasci di fibre nervose della sostanza bianca).\nLe molecole d'acqua in un tessuto biologico non sono libere di muoversi, a causa della presenza delle membrane biologiche e delle strutture cellulari e infracellulari, ma proprio per questo nel complesso si pu\u00f2 osservare un'isotropia di tali movimenti: apparentemente, cio\u00e8, le molecole d'acqua non si muovono in una direzione particolare, ma lo fanno nella medesima misura in tutte e tre le direzioni.Invece strutture anatomiche omogenee, come possono essere i fasci di fibre nervose, presentano un'anisotropia, cio\u00e8 una peculiare direzionalit\u00e0 che si riflette nella diffusione delle molecole d'acqua e che viene per l'appunto sfruttata per creare le immagini 3D del DTI.\nTecnica.\nOccorrono come minimo 6 acquisizioni pesate in DWI per ottenere un'immagine DTI.\nQuesta deriva l'informazione direzionale dei tratti neurali da pi\u00f9 dati provenienti dallo stesso voxel, servendosi di algoritmi 3D o di vettore multidimensionale basandosi su tre, sei, o pi\u00f9 direzioni di gradiente, sufficienti per elaborare il tensore di diffusione. Il modello di diffusione \u00e8 un modello piuttosto semplice del processo di diffusione, che assume l'omogeneit\u00e0 e la linearit\u00e0 della diffusione all'interno di ogni voxel d'immagine. Dal tensore di diffusione, tramite elaborazione si ricavano misure dell'anisotropia di diffusione come l'anisotropia frazionale (FA). Inoltre la principale direzione del tensore di diffusione pu\u00f2 essere usato per inferire la connettivit\u00e0 della materia bianca del cervello (ad.es. nella trattografia per determinare quale porzione del cervello \u00e8 connessa con un'altra parte).\nRecentemente, sono stati proposti modelli pi\u00f9 avanzati del processo di diffusione, con lo scopo di superare la debolezza del modello matematico del tensore di diffusione. Tra gli altri, questi includono il \"Q-Space Imaging\" e l'imaging generalizzato del tensore di diffusione (\"generalized diffusion tensor imaging\").\nCome si descrive.\nLo strumento matematico che descrive la distribuzione della diffusione in 3D \u00e8 il \"Tensore di diffusione\", che altro non \u00e8 che una matrice 3x3 simmetrica (6 parametri indipendenti).\nSi tratta di associare ad ogni punto dello spazio un tensore, aumentando il numero dei parametri associati ad ogni posizione. Per acquisire immagini sensibili agli effetti di diffusione occorre introdurre nella sequenza di acquisizione dei gradienti di campo magnetico ad hoc.\nEquazione di Bloch\u2013Torrey.\nNel 1956, H.C. Torrey dimostr\u00f2 matematicamente come le equazioni di Bloch per la magnetizzazione cambino con l'aggiunta delle diffusione. Torrey modific\u00f2 la descrizione originale della magnetizzazione trasversa fatta da Bloch, in modo da includere i termini di diffusione e l'applicazione di un gradiente spazialmente variante.\nL'equazione di Bloch-Torrey (tralasciando il rilassamento) \u00e8:\nPer il caso pi\u00f9 semplice dove la diffusione \u00e8 isotropica, il tensore di diffusione equivale a\nil che significa che l'equazione di Bloch\u2013Torrey avr\u00e0 la soluzione\nQuesto dimostra una dipendenza cubica della magnetizzazione trasversa dal tempo. La diffusione anisotropica avr\u00e0 un metodo di soluzione simile, ma con un tensore di diffusione pi\u00f9 complesso.\nApplicazioni.\nLe principali applicazioni sono quelle nella visualizzazione della sostanza bianca, per determinare la localizzazione, orientamento, e anisotropia dei tratti e dei fasci di fibre nervose. L'architettura dei gruppi di assoni in fasci paralleli e le loro guaine di mielina, facilitano la diffusione delle molecole d'acqua preferenzialmente lungo la loro principale direttrice. Questa diffusione orientata viene chiamata \"diffusione anisotropica\" (dall'inglese: \"anisotropic diffusion\").\nLa visualizzazione (imaging) di questa propriet\u00e0 della materia bianca \u00e8 una estensione della RM a diffusione. Se vengono applicati una serie di gradienti di diffusione (cio\u00e8 variazioni del campo magnetico nel magnete della RMI) in maniera che possano fornire almeno 3 vettori direzionali (l'utilizzo di 6 diversi gradienti \u00e8 il minimo indispensabile e gradienti addizionali migliorano l'accuratezza per l'informazione \"diagonale\"), \u00e8 possibile calcolare, per ogni voxel, un tensore (cio\u00e8 definire una matrice simmetrica positiva) che descrive la forma tridimensionale della diffusione delle molecole d'acqua. La direzione delle fibre viene indicata dall'autovettore principale del tensore. Questo vettore pu\u00f2 ricevere una codifica a falsi colori, fornendo cos\u00ec una cartografia della posizione e direzione dei tratti (rosso per sinistra-destra, blu per superiore-inferiore, e verde per anteriore-posteriore). La brillantezza viene pesata dall'anisotropia frazionale che \u00e8 una misura scalare del grado di anisotropia in un dato voxel. La \"diffusivit\u00e0 media\" (in inglese \"Mean diffusivity\" o MD) oppure traccia \u00e8 una misura scalare della diffusione totale all'interno di un voxel. Queste misure vengono spesso usate nella clinica per localizzare lesioni della sostanza bianca che non si evidenziano in altre forme di Imaging a Risonanza Magnetica clinica.\nI dati provenienti dall'imaging del tensore di diffusione possono essere usati per eseguire la trattografia all'interno della sostanza bianca. Algoritmi per il rilevamento delle fibre possono essere usati per ricostruire il tracciato di una fibra lungo la sua intera lunghezza (ad.es. il tratto corticospinale, che invia gli impulsi dei neuroni motori dalla corteccia motoria fino ai motoneuroni delle corna anteriori del midollo spinale). La trattografia \u00e8 un metodo utile per misurare i deficit nella materia bianca, come quelli dovuti alle malattie demielinizzanti (adrenoleucodistrofia, SLA, SM) oppure dall'invecchiamento. Le sue stime dell'orientamento e della forza delle fibre sono incredibilmente accurate, ed hanno ampie implicazioni potenziali nel campo della neuroscienza e neurobiologia cognitiva.\nAlcune tra le applicazioni cliniche della DTI sono nella localizzazione tratto-specifica delle lesioni della sostanza bianca come vari tipi di trauma e nello stabilire la severit\u00e0 del danno traumatico cerebrale diffuso. La localizzazione del tumore in rapporto ai tratti di materia bianca (infiltrazione, deflessione), \u00e8 stata una delle pi\u00f9 importanti applicazioni iniziali. Nella pianificazione di interventi chirurgici per alcuni tipi di tumore al cervello, la neurochirurgia viene aiutata dalla conoscenza della prossimit\u00e0 e posizione relativa del tratto corticospinale rispetto al tumore.\nL'utilizzo della DTI per stabilire il ruolo della sostanza bianca nello sviluppo, patologia e degenerazione \u00e8 stato il punto focale di pi\u00f9 di 2.500 lavori di ricerca sin dal 2005. La tecnica della DTI promette essere molto utile nel distinguere il malattia di Alzheimer da altri tipi di demenza. Le applicazioni nella ricerca sul cervello coprono ad. es. l'investigazione della connettivit\u00e0 delle reti neurali in vivo.\nLa DTI ha anche applicazioni nell'investigazione del muscolo scheletrico e del muscolo cardiaco. La sensitivit\u00e0 all'orientamento delle fibre sembra essere d'aiuto anche nell'arena della medicina dello sport dove aiuta molto l'imaging della struttura e delle lesioni ai muscoli e tendini.\nUna ricerca recente nello Barnes-Jewish Hospital e nella Washington University School of Medicine che studiava sia persone in salute che individui affetti da neurite ottica, malati da poco tempo ma anche cronici (neurite che spesso \u00e8 il sintomo d'esordio della sclerosi multipla), mostrava che la DTI pu\u00f2 essere impiegata per misurare il progredire degli effetti di questa malattia sul nervo ottico e dunque sulla visione, perch\u00e9 misura la diffusivit\u00e0 assiale dell'acqua nell'area.\nAlterazioni della sostanza bianca dovute all'esercizio.\nNell'ottobre del 2009 venne pubblicata una ricerca che documentava un incremento localizzato della anisotropia frazionale in seguito all'addestramento a un complesso compito visivo-motorio (la giocoleria). Nella pubblicazione si sosteneva che si tratti della prima evidenza di cambiamenti dovuti all'esperienza nella microstruttura della sostanza bianca in esseri umani adulti sani."}
{"id": "1438442", "revid": "16758", "url": "https://it.wikipedia.org/wiki?curid=1438442", "title": "Schmack Biogas", "text": "Con Schmack Biogas si possono intendere:"}
{"id": "1438444", "revid": "1305772", "url": "https://it.wikipedia.org/wiki?curid=1438444", "title": "Lights Out", "text": ""}
{"id": "1438447", "revid": "1718925", "url": "https://it.wikipedia.org/wiki?curid=1438447", "title": "Sandro Lo Piccolo", "text": "Biografia.\nCresciuto nel difficile quartiere palermitano dello ZEN e figlio del superboss di Cosa nostra Salvatore Lo Piccolo, a soli 16 anni si trova coinvolto, unitamente a due suoi amici, in una sparatoria con le Forze dell'Ordine, durante la quale uno dei suoi due compagni, anch'egli appena 16enne, rimase ucciso. I tre giovani erano a bordo di una Fiat Uno, poi risultata provento di furto perpetrato mesi prima, e avevano iniziato - verosimilmente per gioco - a tallonare un furgone portavalori, quando una volante della Polizia inizi\u00f2 a inseguirli. Uno dei ragazzini punt\u00f2 fuori dal finestrino una pistola - poi rivelatasi giocattolo - e tanto serv\u00ec per far culminare l'inseguimento con una sparatoria, in cui perse la vita il 16enne. Lo Piccolo e l'altro compagno (il quale era ferito), alla fine del conflitto a fuoco, tentarono di fuggire ma furono bloccati ed arrestati.\nClassificato al 16\u00ba posto nell'elenco dei latitanti pi\u00f9 pericolosi d'Italia del Ministero dell'Interno, \u00e8 stato arrestato il 5 novembre 2007 assieme al padre a Giardinello. Sandro Lo Piccolo era il vice dell'organizzazione, designato come uno dei possibili eredi del padre stesso nel momento in cui quest'ultimo avesse dovuto abbandonare.\nNonostante la giovane et\u00e0 era gi\u00e0 al vertice di alcune branche dell'organizzazione, nel settore dello spaccio di stupefacenti e nel campo delle estorsioni; non \u00e8 casuale infatti che, al momento dell'uscita dalla questura di Palermo, abbia guardato la folla e mandato baci con tono polemico e provocatorio.\nNel 2017 era detenuto nel penitenziario de L'Aquila."}
{"id": "1438448", "revid": "110157", "url": "https://it.wikipedia.org/wiki?curid=1438448", "title": "Cra\u00edbas", "text": "Cra\u00edbas \u00e8 un comune del Brasile nello Stato dell'Alagoas, parte della mesoregione di Agreste Alagoano e della microregione di Arapiraca."}
{"id": "1438449", "revid": "14691", "url": "https://it.wikipedia.org/wiki?curid=1438449", "title": "Manouba (governatorato)", "text": ""}
{"id": "1438451", "revid": "1745361", "url": "https://it.wikipedia.org/wiki?curid=1438451", "title": "Amico (figlio di Poseidone)", "text": "Amico ( in latino \"Amycus\") \u00e8 un personaggio della mitologia greca.\nGenealogia.\nFiglio di Poseidone e della ninfa Melia, nonch\u00e9 fratello di Migdone.\nSpos\u00f2 Teano, la sorella di Ecuba che gli diede un figlio di nome Mimante.\nMitologia.\nAmico si alle\u00f2 con il fratello Migdone ed ebbe una lotta contro Lico re della Misia (al quale uccise i fratelli Priola ed Otreo), che a sua volta si alle\u00f2 con Eracle che uccise Migdone, a quel tempo il re dei Bebrici.\nDopo la morte del fratello e la partenza di Eracle, Amico prese il potere riconquistando le terre che erano state del fratello.\nLa morte.\nIn seguito, quando gli Argonauti approdarono sulla sua terra, Amico, vantandosi con tono arrogante di essere un ottimo pugile sfid\u00f2 il migliore fra loro, Polluce. All'inizio Polluce procedette con cautela ma, una volta capiti i punti deboli dell'avversario, inizi\u00f2 a combattere sul serio, rompendo la sua guardia ed uncinandogli la mascella, per infine rompergli il naso con un potente sinistro.\nAmico, reso furioso dal dolore, agguant\u00f2 l'avversario e, mentre stava per colpirlo con un montante destro, fu anticipato dall'avversario che gli fracass\u00f2 la tempia, uccidendolo.\nDopo la morte.\nI suoi soldati insorsero contro gli argonauti ma vennero subito sconfitti. Suo figlio Bute fu costretto a fuggire via mare.\nGiasone, il loro comandante, per scusarsi con Poseidone sacrific\u00f2 20 tori."}
{"id": "1438453", "revid": "767487", "url": "https://it.wikipedia.org/wiki?curid=1438453", "title": "Manouba", "text": "Manouba () \u00e8 una citt\u00e0 della Tunisia settentrionale, capitale del governatorato omonimo. \u00c8 sede di una delle principali universit\u00e0 della Tunisia."}
{"id": "1438459", "revid": "14691", "url": "https://it.wikipedia.org/wiki?curid=1438459", "title": "M\u00e9denine (governatorato)", "text": ""}
{"id": "1438461", "revid": "433605", "url": "https://it.wikipedia.org/wiki?curid=1438461", "title": "Delmiro Gouveia", "text": "Delmiro Gouveia \u00e8 un comune del Brasile nello Stato dell'Alagoas, parte della mesoregione di Sert\u00e3o Alagoano e della microregione di Alagoana do Sert\u00e3o do S\u00e3o Francisco."}
{"id": "1438463", "revid": "110157", "url": "https://it.wikipedia.org/wiki?curid=1438463", "title": "Dois Riachos", "text": "Dois Riachos \u00e8 un comune del Brasile nello Stato dell'Alagoas, parte della mesoregione di Sert\u00e3o Alagoano e della microregione di Santana do Ipanema."}
{"id": "1438464", "revid": "110157", "url": "https://it.wikipedia.org/wiki?curid=1438464", "title": "Estrela de Alagoas", "text": "Estrela de Alagoas \u00e8 un comune del Brasile nello Stato dell'Alagoas, parte della mesoregione di Agreste Alagoano e della microregione di Palmeira dos \u00cdndios."}
{"id": "1438470", "revid": "729019", "url": "https://it.wikipedia.org/wiki?curid=1438470", "title": "Taban", "text": "La Taban S.p.A. \u00e8 stata la controllata della Montefibre (gruppo Montedison) operante nel settore della produzione di resine poliammidiche e acetato di cellulosa.\nStoria.\nOrigini.\nLa Taban nacque nel 1975 dallo scorporo delle attivit\u00e0 del settore \"Nailonplast\" della Montefibre. La produzione venne divisa in due parti: una relativa alle resine poliammidiche, l'altra all'acetato di cellulosa.\nIn particolare le unit\u00e0 produttive erano collocate nell'ambito degli stabilimenti di Pallanza e di Vercelli. In un momento di crisi della Montefibre, che era giunta ad arrivare all'amministrazione controllata, fu deciso dagli organi della Montedison lo scorporo delle attivit\u00e0 pi\u00f9 prettamente chimiche, anche perch\u00e9 il settore della produzione delle plastiche poliammidiche presentava prospettive di mercato meno drammatiche.\nNel conferimento anche l'intera attivit\u00e0 immobiliare e i servizi comuni degli stabilimenti interessati, come le centrali termiche, furono conferiti alla nuova societ\u00e0 che prese il nome di Taban S.p.A.\nLa crisi del settore.\nIn tal modo si poterono trasferire risorse finanziarie liquide al settore fibre, ma in breve anche queste risorse terminarono e, nel maggio 1983, si arriv\u00f2 al blocco delle produzioni per uso tessile inquadrate nella Societ\u00e0 italiana nailon. Tale chiusura mise in grossa difficolt\u00e0 anche la Taban perch\u00e9 si perdevano le economie di scala nei servizi e i margini isomerici dei polimeri per uso tessile, ora non pi\u00f9 prodotti; alla fine dello stesso anno la Montedison decise quindi di fermare tutte le attivit\u00e0 produttive. Il problema fu oggetto anche di dibattiti parlamentari.\nLa liquidazione e la nascita di Acetati.\nLa societ\u00e0 venne posta in liquidazione nel gennaio 1984 e il governo diede mandato alla GEPI di predisporre interventi per la ripresa produttiva dello stabilimento di Pallanza.\nSi arriv\u00f2 quindi al febbraio 1989 quando la stessa GEPI e il gruppo Mossi &amp; Ghisolfi di Tortona costituirono la societ\u00e0 Acetati, la quale acquis\u00ec la Taban in liquidazione. Vennero riavviate le attivit\u00e0 produttive a Pallanza esclusivamente per la produzione di acetato di cellulosa e nel luglio 1989 la Taban venne fusa per incorporazione in Acetati. Negli anni successivi il pacchetto azionario di Acetati venne acquisito interamente dal gruppo Mossi &amp; Ghisolfi con la conseguente uscita di scena della GEPI."}
{"id": "1438472", "revid": "47992", "url": "https://it.wikipedia.org/wiki?curid=1438472", "title": "Rocavecchia", "text": ""}
{"id": "1438473", "revid": "1226", "url": "https://it.wikipedia.org/wiki?curid=1438473", "title": "Ciclo dell'Invasione", "text": ""}
{"id": "1438474", "revid": "1226", "url": "https://it.wikipedia.org/wiki?curid=1438474", "title": "Ciclo della Colonizzazione", "text": ""}
{"id": "1438475", "revid": "1226", "url": "https://it.wikipedia.org/wiki?curid=1438475", "title": "Storia bizantina", "text": ""}
{"id": "1438482", "revid": "124123", "url": "https://it.wikipedia.org/wiki?curid=1438482", "title": "Nati nel 2006", "text": ""}
{"id": "1438484", "revid": "124123", "url": "https://it.wikipedia.org/wiki?curid=1438484", "title": "Nati nel 2007", "text": ""}
{"id": "1438485", "revid": "56620", "url": "https://it.wikipedia.org/wiki?curid=1438485", "title": "Antonio Il Verso", "text": "Biografia.\nInizi\u00f2 gli studi musicali sotto la guida di Pietro Vinci. Verso la fine del XVI secolo viene dato presente a Venezia, allora centro musicale di rilevanza europea e sede della Scuola veneziana, dove affina i suoi studi madrigalistici e sulla musica polifonica. Rientrato in Sicilia si stabil\u00ec a Palermo dove insegn\u00f2 musica presso il convento di San Domenico. \nFu un esponente del manierismo.\nMise in musica i versi di importanti poeti come Torquato Tasso e Gabriello Chiabrera oltre che dei maggiori poeti dell'epoca.\nSpesso utilizz\u00f2 melodie di altri autori modificandole nello stile ma non snaturandone mai la loro integrit\u00e0 compositiva."}
{"id": "1438488", "revid": "124123", "url": "https://it.wikipedia.org/wiki?curid=1438488", "title": "Morti nel 451", "text": ""}
{"id": "1438493", "revid": "124123", "url": "https://it.wikipedia.org/wiki?curid=1438493", "title": "Nati nel 59 a.C.", "text": ""}
{"id": "1438496", "revid": "124123", "url": "https://it.wikipedia.org/wiki?curid=1438496", "title": "Morti nel 615", "text": ""}
{"id": "1438497", "revid": "124123", "url": "https://it.wikipedia.org/wiki?curid=1438497", "title": "Nati nel 775", "text": ""}
{"id": "1438499", "revid": "124123", "url": "https://it.wikipedia.org/wiki?curid=1438499", "title": "Morti nell'873", "text": ""}
{"id": "1438502", "revid": "1305772", "url": "https://it.wikipedia.org/wiki?curid=1438502", "title": "M\u00e9denine", "text": "M\u00e9denine (, italianizzata: \"Medenina\") \u00e8 la principale citt\u00e0 della Tunisia sudorientale.\nGeografia fisica.\nLa citt\u00e0 \u00e8 situata nel mezzo della Gefara tunisina e capitale del governatorato omonimo sulla strada principale per la Libia. Nella cittadina sono presenti i famosi ksour, e dei tipi di granai a forma semicilindrica, chiamati ghorfas. I primi ghorfas di Medenina risalgono al XVII secolo.\nStoria.\nNel periodo pre-coloniale Medenina era gi\u00e0 il pi\u00f9 grande centro commerciale del Sahara, e richiamava mercanti da tutto il Nordafrica e persino dal Bornu.\nDurante la Seconda guerra mondiale, nel marzo del 1943, la citt\u00e0 fu teatro della omonima battaglia in cui il generale Erwin Rommel dell'Afrika Korps tedesca fu sconfitto dall'esercito britannico, e fu rimpiazzato dal Generale Hans-J\u00fcrgen von Arnim.\nA M\u00e9denine sono state girate alcune scene di \"Guerre stellari\". Inoltre la citt\u00e0 \u00e8 menzionata nelle serie televisive \"Nikita\" e \"Lost\"."}
{"id": "1438505", "revid": "124123", "url": "https://it.wikipedia.org/wiki?curid=1438505", "title": "Morti nell'885", "text": ""}
{"id": "1438506", "revid": "287204", "url": "https://it.wikipedia.org/wiki?curid=1438506", "title": "Medenine", "text": ""}
{"id": "1438509", "revid": "124123", "url": "https://it.wikipedia.org/wiki?curid=1438509", "title": "Nati nell'895", "text": ""}
{"id": "1438510", "revid": "124123", "url": "https://it.wikipedia.org/wiki?curid=1438510", "title": "Morti nell'897", "text": ""}
{"id": "1438511", "revid": "14691", "url": "https://it.wikipedia.org/wiki?curid=1438511", "title": "Monastir (governatorato)", "text": ""}
{"id": "1438519", "revid": "765341", "url": "https://it.wikipedia.org/wiki?curid=1438519", "title": "Tragedia di Albenga", "text": "La catastrofe dell\"'Annamaria\" o tragedia di Albenga fu un incidente marittimo avvenuto il 16 luglio 1947 in provincia di Savona che port\u00f2 al naufragio della motobarca \"Annamaria\" con a bordo numerosi bambini.\nL'incidente.\nLa motobarca \"Annamaria\" trasportava 84 bambini, tutti maschi tra i 4 e i 13 anni, in prevalenza milanesi orfani di guerra, ospiti della colonia della \"Solidariet\u00e0 Nazionale\" di Loano, oltre ai relativi accompagnatori e ad altri passeggeri. La nave era diretta in gita all'isola Gallinara. Verso le 18 l'Annamaria naufraga a circa cento metri dalla riva dopo aver urtato un palo che sosteneva lo scarico delle fogne cittadine, che sporgeva a pelo dell'acqua. L'Annamaria era gi\u00e0 passata la mattina per portare sulla stessa rotta un gruppo di bambine sempre in colonia estiva a Loano. Sul bagnasciuga si trovavano alcuni adolescenti, tra questi due ragazzi quattordicenni, Giorgio Gandolfo e Ettore Bronda e due di 17 anni, Luigi Carbone e Domenico Enrico. Videro la barca carica di bambini passare davanti a loro e improvvisamente subire un sobbalzo, impennarsi e ricadere su se stessa. Dopo aver colpito il palo, quasi subito alcuni bimbi iniziarono a gettarsi a mare, ma il peso eccessivo dei passeggeri la fece affondare rapidamente. I giovani della riva si tuffarono in acqua per cercare di aiutare i naufraghi, mentre il rumore delle grida fece rapidamente giungere altre persone nelle vicinanze. Alcuni riuscirono a recuperare dei bambini e portarli a riva, dove altre persone prestarono i primi soccorsi, uno alla volta, dalla barca che era a 100 metri da riva. Alcuni bambini furono portati a galla per cercare di farli respirare. Alle sette di sera ormai era tutto finito.\nMorirono per annegamento 43 bambini (un altro morir\u00e0 in ospedale), tre donne e una delle loro figlie. Il relitto si trovava a centro metri dalla riva ad una profondit\u00e0 di quattro metri e presentava uno squarcio di quaranta centimetri per cinquanta.\nL'inchiesta.\nLe inchieste non riusciranno mai ad accertare le responsabilit\u00e0 della tragedia.\nEsequie funebri.\nI funerali, celebrati dall'arcivescovo di Milano Cardinale Alfredo Ildefonso Schuster, si svolsero in Duomo, alla presenza dell'allora Sindaco di Milano Antonio Greppi, di tutto il Consiglio comunale e di una folla silenziosa e commossa.\nI nomi di tutti coloro che persero la vita sono oggi scolpiti nel monumento funebre eretto nel Cimitero Maggiore, opera dello scultore Giacomo Manz\u00f9, un bassorilievo in bronzo che raffigura Ges\u00f9 circondato dai bimbi, con la frase del Vangelo di Matteo: \u00abLasciate che i bambini vengano a me, perch\u00e9 di questi \u00e8 il regno dei cieli\u00bb.\nDino Buzzati, inviato sul luogo della tragedia, scrive:\nNella cultura di massa.\nAlla tragedia si ispir\u00f2 Giovanni Testori nella scrittura del dramma \"Le Lombarde\" (1950) e Gr\u00e9gory Panaccione nella scrittura del fumetto \"Un \u00e9t\u00e9 sans maman\" (2019)."}
{"id": "1438520", "revid": "124123", "url": "https://it.wikipedia.org/wiki?curid=1438520", "title": "Morti nel 911", "text": ""}
{"id": "1438523", "revid": "124123", "url": "https://it.wikipedia.org/wiki?curid=1438523", "title": "Morti nel 913", "text": ""}
{"id": "1438524", "revid": "1371684", "url": "https://it.wikipedia.org/wiki?curid=1438524", "title": "Monastir", "text": "Monastir (dal latino per monastero) \u00e8 un toponimo che pu\u00f2 riferirsi a diversi luoghi:"}
{"id": "1438525", "revid": "124123", "url": "https://it.wikipedia.org/wiki?curid=1438525", "title": "Nati nel 919", "text": ""}
{"id": "1438526", "revid": "298229", "url": "https://it.wikipedia.org/wiki?curid=1438526", "title": "Gruppi sportivi militari", "text": ""}
{"id": "1438529", "revid": "1313191", "url": "https://it.wikipedia.org/wiki?curid=1438529", "title": "Santuario di Nostra Signora di Pontelungo", "text": "Il santuario di Nostra Signora di Pontelungo \u00e8 un luogo di culto cattolico situato nel comune di Albenga, lungo la strada provinciale 1 Via Aurelia (viale Pontelungo) tra i due comuni di Albenga e Ceriale, in provincia di Savona. Il santuario si trova tra coltivazioni in serra, tipiche della piana albenganese, adiacenti ai resti di un antico ponte - \"Pontelungo\" - di epoca romana. \nStoria.\nIl Santuario deve il suo nome al \"Pontelungo\", il ponte realizzato in epoca medievale o tardo romana a dieci arcate. Gi\u00e0 prima dell'anno mille qua sorgeva un Ospizio, probabilmente in primo ospedale di Albenga, dedicato all'assistenza dei pellegrini e dei malati, con una cappella dedicata a \"S. Mariare Pontis Arociae\", officiata dai monaci benedettini del Monastero dell'Isola Gallinara. Ad oggi dell'antico ponte romano rimangono visibili parte della pavimentazione stradale e alcune tracce delle arcate.\nSecondo le fonti storiche locali fu una primitiva comunit\u00e0 cristiana ad erigere un piccolo ospizio, utile ai viandanti e ai pellegrini per il riposo, e una cappella officiata dai monaci benedettini del monastero dell'isola Gallinara. Proprio la vicinanza con l'attraversamento romano fece s\u00ec che tale cappella assunse l'antica denominazione de \"Ecclesia Sanctae Mariae Pontis Arosciae \"(chiesa di Santa Maria in capo al ponte sull'Arroscia).\nIntorno al 1250 l'ospizio, grazie alle numerose donazioni-lasciti di famiglie nobili e all'opera dei monaci, fu ingrandito e trasformato in un ospedale; nello stesso periodo l'edificio religioso assunse l'attuale denominazione di chiesa di Pontelungo. Nel 1330 entrambe le strutture divennero propriet\u00e0 della locale diocesi di Albenga e fu nel 1500 che l'ospedale venne definitivamente chiuso.\nNel 1502 venne donato da Genova, nelle mani del commendatore Gian Battista Campofregoso, il trittico raffigurante la \"Madonna col Bambino e i santi Giovanni Battista e Sisto papa\" del pittore Giovanni Barbagelata. Nel 1715, grazie alla donazione degli abitanti e del municipio albenganese, furono commissionati i lavori per la nuova chiesa che nel 1722 fu completata. In seguito verranno effettuati altre aggiunte e modifiche al coro, al presbiterio e alle cappelle laterali.\nDal 1886 sino al 2005 il santuario, divenuto in seguito diocesano, fu gestito dai Frati Minori Francescani che passarono il testimone in quell'anno ai Frati Francescani dell'Immacolata.\nLa leggenda.\nLa leggenda saracena trae origine da un vero e documentato fatto storico avvenuto il 2 luglio del 1637. In tale ricorrenza - il 2 luglio vi si celebra la festivit\u00e0 della Madonna di Pontelungo - mentre gli abitanti di Albenga erano impegnati nelle celebrazioni religiose, la vicina Ceriale venne assaltata dai pirati saraceni culminante con l'uccisione di trenta persone e il rapimento di quasi trecento persone.\nDopo la devastazione di Ceriale i pirati si incamminarono verso Albenga, con l'ovvia intenzione di ripetere il massacro, ma come asserisce la leggenda popolare furono abbagliati da uno strano splendore proveniente dal santuario; i saraceni, spaventati, rinunciarono all'impresa e tornarono alle loro navi.\nDescrizione.\nAll'interno del santuario \u00e8 conservato un trittico del pittore Giovanni Barbagelata, donato da Genova. Tale dipinto ritrae la \"Madonna con il Bambino Ges\u00f9\", quest'ultimo tenuto sulle ginocchia e con una colomba simbolo di pace, dove nella mano della Vergine viene rappresentato il frutto di un melograno; il frutto rappresenterebbe l'abbondanza di grazie dalla Madonna riversate agli uomini. Nel trittico sono inoltre raffigurati, ai lati, i santi Giovanni Battista e Sisto.\nGrazie alla devozione dei fedeli verso l'immagine mariana a partire dal 1618 si celebra annualmente il 2 luglio la festa della Visitazione. Il dipinto fu il 22 dicembre 1722 incoronato all'interno della cattedrale di Albenga e in seguito trasportato in processione dagli abitanti fino al santuario mariano.\nFesteggiamenti.\nOgni anno in occasione della ricorrenza del 2 luglio, Albenga scende in strada per commemorare il salvataggio della Citt\u00e0. In quest'occasione viene organizzata un'importante fiera per via Pontelungo seguito alla sera dai fuochi pirotecnici, in ricordo del bagliore che salv\u00f2 la citt\u00e0 nel 1637. Nel pomeriggio viene fatta la santissima messa in onore della Madonna di Pontelungo con la processione per le vie della Citt\u00e0 e la benedizione agli anziani presenti nell'Istituto Trincheri, clinica di riposo per anziani. A tale processione, oltre agli istituti religiosi e civili, partecipano le associazioni cittadine, le bande e le antiche confraternite, di cui la pi\u00f9 importante \u00e8 quella di Nostra Signora di Misericordia, l\u2019unica confraternita rimasta nel centro cittadino. \nTale celebrazione \u00e8 di rilevanza diocesana, in quanto la Madonna di Pontelungo \u00e8 la santa patrona della Diocesi di Albenga-Imperia, oltre che della Citt\u00e0 di Albenga.\nPontelungo.\nPontelungo \u00e8 il nome dato al ponte realizzato in epoca medievale o tardo romana a dieci arcate lungo 150 m e largo circa 4 m, che superava la prima sede del fiume Centa. Il dubbio sulla sua realizzazione riguarda la struttura, dove le arcate sono ad arco falcato, una tipologia pi\u00f9 medievale che romana. Vi si trova il conglomerato di Cisano, assieme a una pietra nera. Ci sono delle pietre che testimoniano un loro precedente utilizzato e poi usato come materiale di ripiego, la forma delle pietre \u00e8 per lo pi\u00f9 trapezioidale, dove il materiale utilizzato non \u00e8 stato ben squadrato ne troppo lavorato. Si pu\u00f2 presumere anche che possa essere la riedificazione di un ponte pi\u00f9 antico di epoca romana crollato a seguito delle piene del Centa, di cui per\u00f2 non si ha traccia alcuna. A seguito della deviazione del Centa avvenuta nel tardo medioevo, con il passaggio definitivo a sud del Centro storico il ponte \u00e8 andato in disuso e lentamente l'antico letto \u00e8 stato riempito di vario materiale e ad oggi viene coltivato, facendo sparire completamente l'antico percorso. Alcuni scavi parziali hanno identificato la presenza di argini in pietra ai lati della struttura del ponte senza tuttavia che questa fosse messa in luce. Al di sotto passa ancora un rio che viene poi intubato nella vicina strada.\nBasilica di San Vittore.\nA 100 m dal Santuario \u00e8 presente l'antica basilica paleocristiana dedicata al Santo milanese Vittore il Moro, che sorge sull'area della necropoli settentrionale di et\u00e0 romana imperiale, lungo l'antica Via Julia Augusta. Durante gli scavi per la realizzazione di una vasca per il carburante per una nuova pompa di benzina, vennero alla luce dei muretti, pertanto nel 1956 Nino Lamboglia con l'Istituto internazionale di studi liguri inizi\u00f2 gli scavi mettendo in luce le fasi edilizie del complesso. L'edificio pi\u00f9 antico \u00e8 connesso a una necropoli romana con delle tombe alla cappuccina e un recinto funerario, di et\u00e0 imperiale. Nel VI-VII secolo vengono realizzati dei lavori di ampliamento e viene rifatto l'abside; al centro di questo \u00e8 presente un cippo funerario romano come sostegno della base d'altare. Intorno all'anno mille il pavimento in battuto di malta fu sopraelevato nel settore absidale, l'ingresso principale venne tamponato e dotato di scala, la navata sub\u00ec un restringimento con pilastri monolitici di recupero dai monumenti romani. Il complesso subisce pi\u00f9 trasformazioni, fino alla distruzione o abbandono avvenuta nel XIV-XV secolo a seguito di un potente interro alluvionale. Venne quindi eretta una cappella quadrata e diversamente orientata, abbandonata nel XVII-XVIII secolo; di questa i ruderi vennero sacrificati per permettere gli scavi. La struttura era di 18x7 m con ingresso a Sud e un recinto che ospitava tombe alla cappuccina. Vennero rinvenute due iscrizioni funerarie del 515 e del 522: mentre la prima \u00e8 andata perduta, la seconda \u00e8 dedicata a una bambina \"Marina\" che mor\u00ec a sette anni. E' conservata nella Sala dei Consoli nel palazzo vecchio del Comune. Le due strutture erano collegate in et\u00e0 antica facendo parte dei territori \"extra moenia\" della citt\u00e0."}
{"id": "1438531", "revid": "124123", "url": "https://it.wikipedia.org/wiki?curid=1438531", "title": "Nati nel 927", "text": ""}
{"id": "1438532", "revid": "124123", "url": "https://it.wikipedia.org/wiki?curid=1438532", "title": "Morti nel 929", "text": ""}
{"id": "1438533", "revid": "124123", "url": "https://it.wikipedia.org/wiki?curid=1438533", "title": "Morti nel 933", "text": ""}
{"id": "1438534", "revid": "1745361", "url": "https://it.wikipedia.org/wiki?curid=1438534", "title": "Ampice", "text": "Nella mitologia greca, Ampice dal greco \u1f0c\u03bc\u03c0\u03c5\u03be \"\u00c0mp\u00fcx\" era il figlio di Pelia, padre di Mopso l'argonauta e probabilmente anche di Idmone\nIl mito.\nAmpice, uno dei tanti figli di Pelia il lapita, scelse come moglie la ninfa Cloride e da lei ebbe un figlio, Mopso, veggente e profeta, futuro Argonauta.\nPer tale discendenza Mopso \u00e8 anche detto Ampycides\nContro i centauri.\nAmpice era uno dei lapiti che cerc\u00f2 di rapire Piritoo il giorno del matrimonio, quando cerca di rapire la sposa si imbatte nei centauri, combattendoli fino allo stremo."}
{"id": "1438535", "revid": "1305772", "url": "https://it.wikipedia.org/wiki?curid=1438535", "title": "Covenant", "text": ""}
{"id": "1438536", "revid": "287204", "url": "https://it.wikipedia.org/wiki?curid=1438536", "title": "Quattro Canti", "text": ""}
{"id": "1438541", "revid": "124123", "url": "https://it.wikipedia.org/wiki?curid=1438541", "title": "Nati nel 938", "text": ""}
{"id": "1438542", "revid": "124123", "url": "https://it.wikipedia.org/wiki?curid=1438542", "title": "Morti nel 950", "text": ""}
{"id": "1438545", "revid": "124123", "url": "https://it.wikipedia.org/wiki?curid=1438545", "title": "Morti nel 951", "text": ""}
{"id": "1438550", "revid": "124123", "url": "https://it.wikipedia.org/wiki?curid=1438550", "title": "Morti nel 956", "text": ""}
{"id": "1438552", "revid": "124123", "url": "https://it.wikipedia.org/wiki?curid=1438552", "title": "Nati nel 961", "text": ""}
{"id": "1438556", "revid": "124123", "url": "https://it.wikipedia.org/wiki?curid=1438556", "title": "Morti nel 962", "text": ""}
{"id": "1438559", "revid": "124123", "url": "https://it.wikipedia.org/wiki?curid=1438559", "title": "Nati nel 964", "text": ""}
{"id": "1438563", "revid": "124123", "url": "https://it.wikipedia.org/wiki?curid=1438563", "title": "Morti nel 966", "text": ""}
{"id": "1438566", "revid": "14691", "url": "https://it.wikipedia.org/wiki?curid=1438566", "title": "Nabeul (governatorato)", "text": ""}
{"id": "1438568", "revid": "124123", "url": "https://it.wikipedia.org/wiki?curid=1438568", "title": "Nati nel 970", "text": ""}
{"id": "1438569", "revid": "124123", "url": "https://it.wikipedia.org/wiki?curid=1438569", "title": "Morti nel 970", "text": ""}
{"id": "1438570", "revid": "124123", "url": "https://it.wikipedia.org/wiki?curid=1438570", "title": "Nati nel 972", "text": ""}
{"id": "1438573", "revid": "124123", "url": "https://it.wikipedia.org/wiki?curid=1438573", "title": "Nati nel 990", "text": ""}
{"id": "1438577", "revid": "1442080", "url": "https://it.wikipedia.org/wiki?curid=1438577", "title": "Provincia di Nor Yungas", "text": "Nor Yungas \u00e8 una provincia della Bolivia sita nella parte centro-meridionale del dipartimento di La Paz.\nIl capoluogo \u00e8 la citt\u00e0 di Coroico e, secondo il censimento 2001, conta una popolazione di 25.759 abitanti.\n\u00c8 attraversata dalla via degli Yungas, la strada che porta dalla capitale, La Paz a Coroico. Si tratta di una pericolosa via di comunicazione per la quale si stima muoiano mediamente dalle 200 alle 300 persone ogni anno. Per questo \u00e8 chiamata anche Camino de la muerte (strada della morte).\nSuddivisione amministrativa.\nLa provincia \u00e8 suddivisa in 2 comuni:"}
{"id": "1438578", "revid": "124123", "url": "https://it.wikipedia.org/wiki?curid=1438578", "title": "Morti nel 992", "text": ""}
{"id": "1438579", "revid": "729019", "url": "https://it.wikipedia.org/wiki?curid=1438579", "title": "Campionato mondiale di baseball 2005", "text": "La XXXVI edizione del Campionato mondiale di baseball si tenne nelle citt\u00e0 olandesi di Rotterdam, Haarlem, Almere, Amsterdam e Eindhoven dal 2 al 17 settembre 2005. \nPrimo turno.\nLe prime quattro di ogni girone si qualificano ai quarti di finale."}
{"id": "1438582", "revid": "124123", "url": "https://it.wikipedia.org/wiki?curid=1438582", "title": "Nati nel 994", "text": ""}
{"id": "1438583", "revid": "124123", "url": "https://it.wikipedia.org/wiki?curid=1438583", "title": "Morti nel 994", "text": ""}
{"id": "1438584", "revid": "260676", "url": "https://it.wikipedia.org/wiki?curid=1438584", "title": "Palazzo Tezzano", "text": "Il palazzo Tezzano \u00e8 un grande edificio storico del centro di Catania in piazza Stesicoro.\nStoria.\nLa costruzione di palazzo Tezzano venne iniziata a partire dal 1709 su di un terreno di propriet\u00e0 del conte e medico Niccol\u00f2 Tezzano a sue spese; venne poi da lui donato alla citt\u00e0 di Catania, allora duramente ferita dal terremoto del 1693 per allocarvi l'ospedale di San Marco. Il trasferimento dell'ospedale nell'edificio progettato da Alonzo Di Benedetto avvenne tra il 1720 e il 1727.\nNel 1837, anche a causa delle difficolt\u00e0 economiche dell'ospedale, una parte dell'edificio venne affittata dall'Ufficio dell'Intendenza borbonico per ospitarvi l'archivio di stato civile. Alcuni anni dopo intorno al 1844 nel palazzo vennero insediate anche alcune sezioni della Procura generale e della Cancelleria penale in locali posti dal lato della \"via Stesicorea\" (l'attuale via Etnea). In quegli anni si prospett\u00f2 anche l'opportunit\u00e0 di un trasferimento in altra localit\u00e0 dell'ospedale e di trasformazione dell'intero edificio in Tribunale generale. Ma i progetti si arenarono a seguito dei moti rivoluzionari del 1848 e il trasferimento dell'ospedale avvenne solo tra il 1878 e il 1880 nei locali adiacenti al Monastero dei Benedettini di San Nicola ove cambi\u00f2 il suo nome in ospedale Vittorio Emanuele II.\nDopo il trasferimento dell'ospedale, palazzo Tezzano rimase sede del Tribunale fino alla costruzione della nuova sede di Piazza Giovanni Verga ultimata ed inaugurata nel 1953.\nAll'interno di esso, attualmente, ha sede l'Archivio Ceramografico dell'Universit\u00e0 degli Studi di Catania, costituito da un corpus di migliaia di schede di riproduzioni di vasi attici editi ed inediti di tutta Europa.\nArchitettura.\nL'edificio, di imponente aspetto, \u00e8 di forma quadrangolare con cortile interno che la costruzione contorna formando una \"U\" con l'interruzione a nord. Vi si accede dalla piazza Stesicoro attraverso un ampio portone principale, posto al centro del prospetto principale, sovrastato da un balcone monumentale sopra al quale torreggia un orologio. Il prospetto \u00e8 simmetrico ed \u00e8 diviso nel senso dell'altezza da false colonne in pietra chiara che contrastando con il tono grigio basalto dell'intonacatura creano una suddivisione in cinque unit\u00e0 architettoniche per lato."}
{"id": "1438585", "revid": "124123", "url": "https://it.wikipedia.org/wiki?curid=1438585", "title": "Morti nel 995", "text": ""}
{"id": "1438592", "revid": "124123", "url": "https://it.wikipedia.org/wiki?curid=1438592", "title": "Morti nel 999", "text": ""}
{"id": "1438593", "revid": "848247", "url": "https://it.wikipedia.org/wiki?curid=1438593", "title": "Nabeul", "text": "Nabeul (, , ) \u00e8 una citt\u00e0 costiera della Tunisia nordorientale ed \u00e8 capoluogo del governatorato omonimo. Si trova nei pressi della penisola di Capo Bon. \nCitt\u00e0 dinamica ed in continua espansione, \u00e8 dotata dei pi\u00f9 disparati servizi, sede di complessi alberghieri di fama internazionale, bar, caff\u00e8 e spiagge che contribuiscono a renderla una meta turistica molto appetibile assieme alla confinante Hammamet.\nEtimologia.\nL'etimologia del nome \u00abNabeul\u00bb deriva dal termine greco \"Neapolis\" () che significa \u00abcitt\u00e0 nuova\u00bb, mentre la sua radice fa riferimento all'arrivo di nuovi coloni, dunque ad una \"epoikia\". In realt\u00e0 fu un vero e proprio tratto distintivo dell'epoca greca. La citt\u00e0 assorbiva nuove componenti e ogni volta rinasceva come Neapolis, la \"Citt\u00e0 Nuova\" appunto: dopo la sua rifondazione. La citt\u00e0 in italiano \u00e8 anche nota come Napoli.\nStoria.\nDa Neapolis ai Normanni.\nLa citt\u00e0 ha origini molto antiche; nella zona sud della citt\u00e0 si trovano infatti le rovine dell'antica citt\u00e0 di Neapolis, fondata circa 2.400 anni fa, della quale fa riferimento anche lo storico Tucidide nei propri scritti, con riferimento ad alcuni episodi della Guerra del Peloponneso del 413 a.C.\nTale citt\u00e0 pass\u00f2 poi sotto il dominio cartaginese prima e, a partire dal 148 a.C., romano, conquistata dal generale Lucio Calpurnio Pisone Cesonino.\nNel corso della dominazione romana il centro pass\u00f2 in secondo piano, finendo, dopo il 476, prima sotto il dominio vandalo e poi sotto quello dei bizantini, che la distrussero con il sopraggiungere degli arabi.\nL'esercito musulmano, comandato da Abu al-Mouhajer, arriv\u00f2 dalla penisola arabica alla conquista del Capo Bon nel 674. Gli arabi nel corso della loro dominazione eressero lo Ksar di Nabeul nel IX secolo. Durante l'inizio del XII secolo la zona fu soggetta all'aggressione da parte dei Normanni, e nel 1148 Ruggero II di Sicilia occup\u00f2 la citt\u00e0 dopo aver conquistato la postazione militare di Hammamet.\nDal XVIII secolo all'indipendenza della Tunisia.\nNei secoli successivi la citt\u00e0 segu\u00ec le vicende della regione fino ad assumere la struttura definitiva a partire dal XVIII secolo.\nNel 1881, con il trattato del Bardo, entr\u00f2 a far parte, come tutta la Tunisia, del protettorato francese e divenne capoluogo dell'omonima regione, salvo poi fondersi, nel 1885 con la regione di Grombalia, ove fu trasferito il nuovo capoluogo. Durante questo periodo il centro si sviluppa ulteriormente, anche grazie alla sempre maggior considerazione come meta di turismo da parte dei residenti europei: in questo periodo infatti si sviluppa la rete stradale, quella rete ferroviaria, i servizi di illuminazione e di acqua corrente nonch\u00e9 il sistema fognario.\nLo sviluppo continu\u00f2 inesorabilmente sino all'indipendenza della Tunisia nel 1956 ed anche successivamente, grazie al sempre maggiore ruolo del turismo internazionale.\nEconomia.\nL'economia della regione ruota principalmente intorno al turismo, con la stragrande maggioranza degli alberghi della citt\u00e0 situata sul lungomare.\nImportante attrazione della citt\u00e0 \u00e8 il sito romano di Neapolis, che si trova a due chilometri dal centro, e l'annesso museo archeologico, che offre collezioni di oggetti in ceramica e statue di origine punica risalenti al VII secolo a.C., oltre ad un'importante collezione di mosaici romani proveniente dai siti della regione di Cap Bon.\nIl mercato settimanale al venerd\u00ec mattina attrae molti turisti e residenti di tutto il Cap Bon. \nNabeul \u00e8 anche nota per il suo artigianato e per la sua produzione agricola: ulivi, arance ed, in particolare, peperoncini, utilizzati, tramite il processo di essiccatura, per la produzione del harissa. Alla produzione artigianale nelle locali officine, la cui professione \u00e8 tramandata di padre in figlio, si \u00e8 aggiunta quella industriale, rivolta principalmente al mercato estero, che ha contribuito alla creazione di un'importantissima zona industriale. Nabeul \u00e8 conosciuta in Tunisia e all'estero per l'estrema qualit\u00e0 nella produzione e lavorazione della ceramica, in particolare per i suoi piatti dipinti e la terracotta.\nRilevante anche la produzione tessile, di tappeti, dolci tipici e distillati (acqua di rose, acqua di fiori d'arancio, distillato di menta). \nL'economia \u00e8 molto fiorente, facendo di Nabeul uno dei centri pi\u00f9 vivaci del Cap Bon e del Sahel in generale. La citt\u00e0 infatti, di 60.000 abitanti circa, sviluppa la sua fortuna sull'agricoltura (ulivi e, in particolare arance), la pesca, l'industria (mattoni, bitume e soprattutto ceramiche, apprezzate in tutto il mondo) e turismo che stanno rendendo Nabeul, capoluogo del governatorato, una continuazione naturale di Hammamet, grazie al mare cristallino poco toccato dalle imbarcazioni, data la relativa distanza dai porti pi\u00f9 vicini di Beni Khair e Hammamet.\nNabeul, citt\u00e0 dotata dei pi\u00f9 disparati servizi che la rendono una citt\u00e0 in costante evoluzione, \u00e8 infatti dotata di complessi alberghieri di fama internazionale, oltre che di apart hotel gestiti da operatori locali, i quali hanno iniziato ad accogliere negli ultimi anni anche i turisti europei che prediligono l'accompagnamento verso i luoghi pi\u00f9 suggestivi e poco conosciuti della Tunisia."}
{"id": "1438594", "revid": "119338139", "url": "https://it.wikipedia.org/wiki?curid=1438594", "title": "Polymer", "text": "La Polymer \u00e8 stata una azienda italiana, specializzata nel campo della produzione del polipropilene nel \"polo\" chimico di Terni.\nStoria.\nOrigini.\nIl polo chimico di Terni ha come suo antecedente lo stabilimento della Societ\u00e0 Anonima Industria Gomma Sintetica (SAIGS). Il procedimento era basato sul butadiene, che aveva come suo precursore l'aldeide acetica, a sua volta ricavata dal carburo di calcio.\nLa scelta di Terni era determinata dal fatto che a Papigno c'era uno dei pochi centri italiani per la produzione di carburo di calcio, con utilizzo dell'energia elettrica prodotta dalle cascate delle Marmore. I soci della SAIGS erano la Pirelli e l'IRI, ma il sopraggiungere della guerra imped\u00ec il concreto passaggio alla produzione industriale.\nNel 1949 il complesso industriale fu riaperto a cura del gruppo Montecatini, che nel 1951 fonder\u00e0 la Polymer per la produzione di resine a partire dall'acetilene. Successivamente la societ\u00e0 decise di affidare al polo di Terni il compito di sfruttare industrialmente l'invenzione del Premio Nobel per la chimica Giulio Natta, il polipropilene isotattico, conosciuto con il nome commerciale di \"Moplen\".\nIl Moplen.\nAi riconoscimenti del mondo scientifico si un\u00ec ben presto una campagna di marketing particolarmente aggressiva ed efficace. I caroselli con Gino Bramieri furono tra i pi\u00f9 apprezzati del pubblico e lo slogan \"E mo... e mo ... Moplen\", fece conoscere al grosso pubblico i vantaggi delle \"nuove\" plastiche.\nL'entrata nel gruppo Montedison.\nNel 1966 segu\u00ec le vicende della fusione della Montecatini, con la Edison, che portarono alla nascita del gruppo Montedison. Una pi\u00f9 complessa articolazione societaria fu iniziata nel 1969, quando la Montedison cre\u00f2 una joint-venture al 50% con il gruppo \"Hercules\". Fu costituita la societ\u00e0 Neofil, per lo sviluppo del filo polipropilenico utilizzato in modo particolare per la produzione di tappeti e di pavimentazione tessile (moquette). Tale azienda raggiunse una notevole dimensione arrivando ad occupare fino a 700 addetti.\nLa nascita della Montefibre.\nNel 1972 la Polymer venne incorporata, insieme alla Rhodiatoce, nella Ch\u00e2tillon, che assunse la denominazione di Montefibre, societ\u00e0 creata da Montedison per riunificare le attivit\u00e0 del gruppo in tema di tecnofibre.\nNel 1973 il settore del film plastico polipropilenico (molto usato per il confezionamento di prodotti alimentari con buste trasparenti che permettono la visibilit\u00e0 del prodotto) venne scorporato dalla Montefibre e razionalizzato nella nuova societ\u00e0 che prese il nome di Moplefan. I successivi passaggi portarono poi alla suddivisione in tre strutture: Merak (con il marchio \"Meraklon\") per il fiocco polipropilenico, \"Meraklon BCF\" per il filo continuo per tappeti e Moplefan per il film. Dopo la costituzione delle societ\u00e0 \"DIMP\" e Merak, la Dimp conflu\u00ec nella \"Himont Italia\"."}
{"id": "1438596", "revid": "14691", "url": "https://it.wikipedia.org/wiki?curid=1438596", "title": "Sidi Bouzid (governatorato)", "text": ""}
{"id": "1438599", "revid": "229617", "url": "https://it.wikipedia.org/wiki?curid=1438599", "title": "Andriy Shevchenko", "text": ""}
{"id": "1438601", "revid": "106247630", "url": "https://it.wikipedia.org/wiki?curid=1438601", "title": "Sidi Bouzid", "text": "Sidi Bouzid o Sidi Bou Zid, () \u00e8 una citt\u00e0 della Tunisia, capoluogo del governatorato omonimo.\nFu il luogo di nascita e del successivo suicidio di Mohamed Bouazizi, evento catalizzatore della Rivoluzione dei Gelsomini.\nDurante la Seconda guerra mondiale, fu luogo di combattimenti tra le truppe corazzate statunitensi e i \"panzer\" tedeschi (Battaglia di Sidi Bou Zid)."}
{"id": "1438603", "revid": "1821847", "url": "https://it.wikipedia.org/wiki?curid=1438603", "title": "Alan Seeger", "text": "Il fratello Charles fu noto musicologo e padre di Pete Seeger, il noto cantautore popolare, del quale quindi Alan era zio.\nBiografia.\nAppena dopo un anno dalla sua nascita la famiglia si trasfer\u00ec a Staten Island dove rimase per nove anni. Nel 1900 nuovo trasferimento, questa volta in Messico. La permanenza col\u00e0 dur\u00f2 solo due anni ma il nuovo paese influenz\u00f2 molto l'immaginazione del futuro poeta.\nNel 1906 Alan Seeger entr\u00f2 all'Universit\u00e0 di Harvard, dopo aver frequentato parecchie scuole preparatorie d'\u00e9lite, ove divenne editore e collaboratore dell\"'Harvard Monthly\". Qui ebbe come compagno di studi il coetaneo Thomas Stearns Eliot. Laureatosi nel 1910, si spost\u00f2 nel Greenwich Village risiedendovi per due anni e vivendo allegramente da giovane \"boh\u00e9mien\".\nTrasferitosi a Parigi, nel Quartiere Latino, per continuare il suo stile di vita di intellettuale itinerante, nell'agosto del 1914 Seeger si arruol\u00f2 nella Legione straniera francese per poter combattere la Prima guerra mondiale contro gli imperi centrali (gli Stati Uniti entrarono in guerra a fianco degli alleati solo nel 1917). Fu colpito dai proiettili di una mitragliatrice durante un combattimento a Belloy-en-Santerre, e mor\u00ec con il sorriso sulle labbra: una delle sue famose poesie, \"I Have a Rendezvous with Death\", che fu pubblicata postuma, dimostra come in effetti uno dei temi ricorrenti nella sua opera di poeta fosse il desiderio di finire la sua vita ancor giovane con un atto glorioso.\nPoesia.\nLe poesie di Seeger non furono pubblicate fino al 1917, un anno dopo la sua morte e non ebbero molto successo a causa, a detta dei critici, del suo linguaggio alato e idealistico, qualit\u00e0 che non erano pi\u00f9 di moda nei primi decenni del secolo ventesimo.\nIl Poema fu recensito sul periodico \"The Egoist\", ove i critici sostennero che Seeger fu molto severo nel suo lavoro e vi mise molta passione. \u00abL'opera \u00e8 ben scritta, e piuttosto all'antica, il che \u00e8 quasi un fattore positivo. Egli \u00e8 molto fluente, pesantemente descrittivo e solenne, ma la sua solennit\u00e0 non \u00e8 mera formalit\u00e0 letteraria e va in profondo. Alan Seeger, come pu\u00f2 attestare chi lo ha conosciuto, visse la sua vita totalmente su questo piano, con impeccabile dignit\u00e0 poetica: tutto ci\u00f2 che lo riguardava ne era in armonia.\u00bb "}
{"id": "1438604", "revid": "1305772", "url": "https://it.wikipedia.org/wiki?curid=1438604", "title": "Italy '90 Soccer", "text": "Italy '90 Soccer \u00e8 un videogioco calcistico per Amiga, Commodore 64 e MS-DOS, realizzato nel 1988 inizialmente per Amiga dai Dardari Bros e pubblicato da Simulmondo. I Dardari Bros \"sono stati i primi in Italia ad aver realizzato un gioco elettronico che simula quello del calcio\". Il gioco anticipava il . Parallelamente alla versione Amiga venne realizzata una versione PC MS-DOS dal programmatore musicista Dino Olivieri, prodotto principalmente realizzato per il mercato statunitense. Era annunciata anche una versione per Atari ST, non confermata. Nel 1989, almeno per Commodore 64, usc\u00ec una versione aggiornata con nuove funzionalit\u00e0.\n\"Italy '90 Soccer\" vendette copie in Europa, una cifra modesta; tuttavia secondo Davide Dardari la diffusione su Amiga fu molto pi\u00f9 ampia per via della pirateria."}
{"id": "1438605", "revid": "110157", "url": "https://it.wikipedia.org/wiki?curid=1438605", "title": "Feira Grande", "text": "Feira Grande \u00e8 un comune del Brasile nello Stato dell'Alagoas, parte della mesoregione di Agreste Alagoano e della microregione di Arapiraca."}
{"id": "1438606", "revid": "443160", "url": "https://it.wikipedia.org/wiki?curid=1438606", "title": "Urbanistica di Nocera Inferiore", "text": "La citt\u00e0 \u00e8 priva di un vero e proprio centro storico.\nUrbanistica antica.\nChiusa da due colline (San Pantaleone e Sant'Andrea \u2013 o collina del Parco) e un ampio monte (Monte Albino, ultima propagine dei Monti Lattari), l'area urbana centrale di Nocera dei Pagani era caratterizzata, in passato, da ampie ville ricche di giardini. In tal modo lo sviluppo urbanistico ha avuto carattere sparso pi\u00f9 che omogeneo.\nCi\u00f2 ha favorito il frazionamento della citt\u00e0 post-medievale, che era formata da una parte \"Soprana\" e una \"Sottana\" e caratterizzata da aree insediative sparse. \nI \"villaggi\" che componevano la Urbs Nuceria erano chiamati \"Universit\u00e0\".\nSuddivisione della citt\u00e0.\nLa citt\u00e0 moderna si divide in 6 quartieri (composti da 31 rioni e da 10 localit\u00e0). Nelle zone rurali insistono le cosiddette \"starze\" (\"Starza dei Corvi\", \"Starza San Pietro\", \"Starza Sorrento\"...), le masserie dette \"case\" (\"Casarzano\"...) e le \"contrade\" (\"Zeccagnuolo\"). Il quartiere pi\u00f9 popoloso \u00e8 quello detto \"metropolitano\", che racchiude i rioni del centro cittadino.\nI Casali.\nI nuclei residenziali hanno, quindi, occupato pi\u00f9 punti della citt\u00e0, specialmente l'area a ridosso della collina e lungo la direttrice del corso Vittorio Emanuele. Insediamenti sparsi erano i rioni di Merichi e Cicalesi e Santa Maria a Palo.\nCapo Casale, Casale del Pozzo, Casale Nuovo.\nSviluppatisi lungo l'asse commerciale del corso i tre casali rappresentano il nucleo storico popolare pi\u00f9 esteso della citt\u00e0. Si sviluppano a nord (Casale Nuovo) e a sud (Capo Casale e Casale del Pozzo) del corso vecchio.\nAttualmente sono interessati da un'ampia opera di recupero.\nCasolla.\nInsieme con Grotti l'abitato di Casolla costituisce uno dei quartieri in cui \u00e8 divisa la citt\u00e0. Noto da documenti del \"Codex diplomaticus Cavensis\" sin dal 940, il casale conserva antichi palazzi e due importanti strutture religiose: la pregevole Cappella di San Nicola e la chiesa dei Santi Simone e Giuda, interessante per alcune manifestazioni religiose come il presepe vivente e la \"cascata di rose\" in occasione della festivit\u00e0 di Santa Rita da Cascia.\nGrotti.\nSituato nell'area orientale della citt\u00e0, dopo la \"Piazza d'Armi\", il piccolo rione \u00e8 diviso con il comune di Nocera Superiore. Deve il nome alla presenza, nel sottosuolo, dell'anfiteatro dell'antica Nuceria. I lavori di fondamenta delle abitazioni successive ne intaccarono le scalee e le uscite (i \"vomitoria\") che, per l'andamento longilineo e la copertura circolare, furono scambiate per grotticelle. Inoltre la moderna via Grotte (situata tra via Anfiteatro di Nocera Inferiore e via Portaromana di Nocera Superiore), curva seguendo il perimetro esterno della struttura romana (come curvano una parte degli edifici che insistono nell'area).\nMerichi e Cicalesi.\nSono casali isolati rispetto al centro urbano, a sud est rispetto all'attuale citt\u00e0. \nMerichi, molto piccolo, si contraddistingue perch\u00e9 ospita ancora uno dei crocifissi alzati in citt\u00e0 dopo la fine di una pestilenza nel XVII secolo.\nCicalesi, pi\u00f9 esteso, \u00e8 stato caratterizzato in passato per l'ampiezza e la fertilit\u00e0 delle terre.\nIl nucleo insediativi si \u00e8 sviluppato attorno alla piccola parrocchia di San Giovanni Battista.\nOggi l'area, sede di importanti e moderni istituti scolastici, rappresenta un luogo di espansione della citt\u00e0. La stessa parrocchia \u00e8 stata dismessa e sostituita da un edificio pi\u00f9 grande e moderno.\nPietraccetta e Piedimonte.\nI rioni di Pietraccetta e Piedimonte costeggiano i fianchi sud-orientali della collina del Parco e rappresentano un insediamento storico di notevole interesse per l'intreccio di vie e violetti di cui sono formati.\nOspitano oggi importanti edifici pubblici come la sede dell'ASL SA 1, il tribunale e l'annessa Cittadella Giudiziaria (in via di ultimazione).\nVescovado.\nIl quartiere del Vescovado si \u00e8 sviluppato dalla fine del XIV secolo, con l'elevazione a cattedrale della chiesa presente nel precedente monastero benedettino di San Prisco, sorto nel luogo della sepoltura del primo vescovo nocerino.\nL'area, appena fuori dalla fortificazione occidentale dell'antica Nuceria (a sud-est rispetto alla citt\u00e0 contemporanea), si \u00e8 arricchita dal XVIII secolo in poi, di molti edifici pertinenti alla sede episcopale (come il palazzo vescovile e il seminario), acquistando l'elegante conformazione attuale.\nMontalbino.\nLa localit\u00e0 Montalbino \u00e8 importante a livello religioso per la presenza del complesso del Santuario di Santa Maria dei Miracoli, che sorge a mezza costa del Monte Albino, propaggine che chiude a sud la catena dei Monti Lattari e che d\u00e0 chiaramente il nome all'intero abitato nocerino. Il Santuario \u00e8 meta di molti pellegrinaggi di fedeli che accorrono numerosi da tutto l'Agro nocerino-sarnese, specialmente nella Settimana Santa, soprattutto tra il luned\u00ec e il marted\u00ec in albis. Altre feste molto sentite dai locali sono la festa di San Giuseppe, organizzata dall'omonima parrocchia rionale, e la festa di San Prisco, patrono della citt\u00e0, che si svolge annualmente il nove maggio nel vicino rione del Vescovado. Degne di nota sono inoltre le tre fonti di acqua pura, che scorgano direttamente dal Monte Albino, denominate \"Bocca di mare\", \"Musceo\" e \"Fontanelle\"."}
{"id": "1438607", "revid": "14691", "url": "https://it.wikipedia.org/wiki?curid=1438607", "title": "Siliana (governatorato)", "text": ""}
{"id": "1438609", "revid": "287204", "url": "https://it.wikipedia.org/wiki?curid=1438609", "title": "Feliz Deserto", "text": "Feliz Deserto \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di Penedo."}
{"id": "1438610", "revid": "767487", "url": "https://it.wikipedia.org/wiki?curid=1438610", "title": "Siliana", "text": "Siliana (in arabo \u0633\u0644\u064a\u0627\u0646\u0629) \u00e8 una citt\u00e0 agricola della Tunisia settentrionale, capoluogo del governatorato omonimo. Si trova circa 130\u00a0km a sudovest della capitale Tunisi."}
{"id": "1438612", "revid": "14691", "url": "https://it.wikipedia.org/wiki?curid=1438612", "title": "Susa (governatorato)", "text": ""}
{"id": "1438614", "revid": "76079", "url": "https://it.wikipedia.org/wiki?curid=1438614", "title": "Dardari Bros", "text": "I Dardari Bros sono un trio di sviluppatori di videogiochi italiani, noti in particolare per alcuni titoli realizzati intorno al 1990 per la Simulmondo e la Genias. Il team era composto dai tre fratelli Dardari: Davide (nato 19 gennaio 1968), Francesco (1\u00ba dicembre 1971) e Marco (19 febbraio 1974), residenti a Savignano sul Rubicone. Davide si occupava della programmazione mentre Marco e Francesco della parte grafica.\nI Dardari Bros \"sono stati i primi in Italia ad aver realizzato un gioco elettronico che simula quello del calcio\".\nI videogiochi rilevanti realizzati sono tutti simulazioni sportive: \"Italy '90 Soccer\", \"World Cup '90\" (calcio), \"Over the Net\" (beach volley), \"Warm Up\" (Formula 1). I Dardari si occuparono delle versioni a 16 bit dei giochi, perlopi\u00f9 Amiga, mentre le conversioni per Commodore 64 furono effettuate da altri.\nIn seguito Davide Dardari \u00e8 divenuto docente all'Universit\u00e0 di Bologna e Cesena mentre Francesco e Marco Dardari hanno invece fondato una societ\u00e0 di produzioni video, la Dardari Multimedia, che ha sede in Savignano sul Rubicone.\nNel febbraio 2010, il videogioco \"Over the Net\", dopo 20 anni esatti, \u00e8 stato riscritto per iPhone e iPod ed \u00e8 stato distribuito su iTunes dalla Dardari Multimedia con il nuovo nome di \"iOverTheNet\". In luglio 2012 i Dardari Bros hanno pubblicato \"Beach Tennis HD\" per iPhone, iPod e iPad. In settembre 2012 \u00e8 uscito \"Beach Volley Pro\", una evoluzione di \"iOverTheNet\", sempre per iPhone, iPod e iPad, mentre nel 2016 \u00e8 uscita una versione totalmente 3D, \"Beach Volley Over The Net\", disponibile anche per Apple TV."}
{"id": "1438615", "revid": "110157", "url": "https://it.wikipedia.org/wiki?curid=1438615", "title": "Flexeiras", "text": "Flexeiras \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di Mata Alagoana."}
{"id": "1438619", "revid": "14691", "url": "https://it.wikipedia.org/wiki?curid=1438619", "title": "Tataouine (governatorato)", "text": ""}
{"id": "1438621", "revid": "73843", "url": "https://it.wikipedia.org/wiki?curid=1438621", "title": "\u0160ev\u010denko", "text": "\u0160ev\u010denko (in cirillico \u0428\u0435\u0432\u0447\u0435\u043d\u043a\u043e, talora traslitterato secondo l'uso anglosassone in Shevchenko) \u00e8 un cognome di origine ucraina."}
{"id": "1438623", "revid": "433605", "url": "https://it.wikipedia.org/wiki?curid=1438623", "title": "Girau do Ponciano", "text": "Girau do Ponciano \u00e8 un comune del Brasile nello Stato dell'Alagoas, parte della mesoregione di Agreste Alagoano e della microregione di Arapiraca."}
{"id": "1438624", "revid": "115395521", "url": "https://it.wikipedia.org/wiki?curid=1438624", "title": "Tataouine", "text": "Tataouine (in arabo \u062a\u0637\u0627\u0648\u064a\u0646, traslitterato anche come Tatooine, Tatahouine, Tatahou\u00efne, Ta\u1e6d\u0101w\u012bn, Tatawin, Fum Ta\u1e6d\u0101w\u012bn, Fumm Tattauin, Foum Tatahouine, Fum Tatawin o Foum Tataouine) \u00e8 una citt\u00e0 della Tunisia meridionale, capoluogo del governatorato omonimo. La citt\u00e0 \u00e8 nota per la sua architettura berbera. Anche il nome \u00e8 berbero e significa \"le fonti\" (plurale di \"ti\u1e6d\" \"occhio\", \"sorgente\")\nDa Tataouine prende il nome Tatooine, il pianeta natale di Anakin Skywalker nella saga di \"Guerre stellari\"; il regista ha infatti girato in Tunisia, presso Tataouine, molte delle scene ambientate su tale pianeta.\nTra i villaggi berberi del distretto di Tataouine i pi\u00f9 visitati per le loro particolarit\u00e0 artistiche e religiose sono Chenini, Douiret, Ksar Ouled Soltane e Ksar Hadada."}
{"id": "1438626", "revid": "125262440", "url": "https://it.wikipedia.org/wiki?curid=1438626", "title": "Renato Casarotto", "text": "Tra i pi\u00f9 forti alpinisti italiani degli anni settanta e ottanta, \u00e8 famoso per le sue impegnative solitarie invernali sulle Dolomiti e sul Monte Bianco e per alcune nuove vie aperte all'estero, in Patagonia, in Per\u00f9 e in Karakorum. Ha perso la vita al termine di un tentativo di scalata dello sperone sud sud-ovest del K2, cadendo in un crepaccio a breve distanza dal campo base.\nBiografia.\nInizia a praticare l'alpinismo nel 1968 a vent'anni, durante il servizio militare prestato presso il battaglione degli esploratori alpini in Cadore. Prima di allora aveva compiuto solo qualche escursione in montagna, qualche via ferrata e delle arrampicate sui massi della Valle dei Calvi. Al servizio militare partecipa ai corsi di arrampicata su roccia e ghiaccio ed effettua una ventina di salite in cinque mesi.\nLe Dolomiti.\nDopo il servizio militare ogni fine settimana si reca sulle Piccole Dolomiti per ripetere o aprire nuove vie. \u00c8 interessato soprattutto ad arrampicare in libera piuttosto che salire in artificiale.\nNel 1971 decide di provare l'arrampicata solitaria, un modo per Casarotto di misurarsi da soli con la montagna e verificare i propri limiti. Il 4 luglio sale quindi in solitaria la \"via Carlesso\" al Soglio Rosso, nel gruppo del Pasubio, utilizzando una rudimentale tecnica di autoassicurazione. Un mese dopo sale anche la \"via Carlesso\" al Sengio della Sisilla, sempre in solitaria. Casarotto aveva sempre prediletto l'arrampicata da primo di cordata, anche quando in compagnia di alpinisti capaci, e a questo fatto imputava la sua facilit\u00e0 nell'affrontare le solitarie. Dal 1973 oltre alle solitarie incomincia a praticare le salite invernali.\nNel 1973 conosce Goretta Traverso, ragazza che non viene dal mondo di montagna ma che sar\u00e0 importante in tutte le spedizioni successive, e due anni dopo si sposano. Nel 1974 sulla parete est dello Spiz di Lagunaz, nel gruppo delle Pale di San Lucano apre la via Casarotto-Radin insieme a Piero Radin. Nel 1975 sale sul Monte Civetta la \"via Andrich-Fa\u00e8\" in prima solitaria invernale.\nIl viaggio in Inghilterra.\nNell'aprile del 1975 si reca per una settimana in Inghilterra insieme ad altri alpinisti del Club Alpino Italiano, per un incontro tra club alpini organizzato dal \"British Mountaineering Council\". In questo viaggio ha occasione di sperimentare l'alto livello di arrampicata libera raggiunto in Inghilterra, dove si usavano gi\u00e0 abitualmente le scarpette da arrampicata e i nut. Casarotto acquista il suo primo paio di EB, uno dei primi marchi produttori di scarpette.\nHuascar\u00e1n e Fitz Roy.\nNel 1977 apre in solitaria una via sulla parete nord dello Huascar\u00e1n dopo 17 giorni di arrampicata, assistito soltanto dalla moglie Goretta Traverso al campo base.\nNel 1978 al seguito della spedizione Messner, tenta e fallisce lo sperone sud-sud-ovest del K2 e il Makalu nella stagione invernale. Sempre nello stesso anno, in California, sale in solitaria la via di Yvon Chouinard sulla parete sud del monte Watkins nella Yosemite Valley.\nNel 1979 in Patagonia sale in solitaria il pilastro nord del Fitz Roy: una prua di granito alta e dedica il pilastro a Goretta, che lo aspettava alla base come sempre.\nIl trittico del Fr\u00eaney.\nNel 1982 Casarotto compie un concatenamento, un trittico, a cui pensava gi\u00e0 da diversi anni. Si trattava del concatenamento in solitaria invernale di tre vie impegnative nel bacino del Fr\u00eaney, senza averle scalate in precedenza. Casarotto lo aveva tentato invano gi\u00e0 nel 1980 iniziando dalla cresta sud dell'Aiguille Noire de Peuterey, ma si era dovuto fermare alla torre Welzenbach. Nel 1982 lo ritenta, questa volta per la parete ovest dell'Aiguille Noire.\nIl 1\u00ba febbraio 1982 inizia l'avvicinamento alla base della parete, con uno zaino da , contenente una tendina e l'attrezzatura e i viveri per molti giorni di scalata. \u00c8 senza radio e non ha predisposto depositi di rifornimenti. Il giorno successivo attacca la \"via Ratti-Vitali\" sulla parete ovest dell'Aiguille Noire de Peut\u00e8rey. La sera del 4 febbraio ne raggiunge la cima, dorme nella tendina e il giorno successivo inizia una difficile calata verso il ghiacciaio del Freney, per poi risalirlo, il giorno 6, fino all'attacco della \"via Gervasutti-Boccalatte\" al Picco Gugliermina.\nDal 7 al 9 febbraio sale la \"via Gervasutti-Boccalatte\", in condizioni di forte innevamento, e l'ultimo giorno sotto una nevicata. Raggiunge quindi l'Aiguille Blanche de Peuterey e si cala al Col de Peuterey dove bivacca in una truna.\nL'11 febbraio attacca la \"via Bonington\" al \"Pilone Centrale del Fr\u00eaney\". Dopo due giorni giunge alla base della \"Chandelle\", il tratto pi\u00f9 impegnativo della via. Supera questa parete in difficili condizioni meteorologiche e il 14 febbraio raggiunge la vetta del Monte Bianco, immersa nella nebbia. Il giorno successivo scende a Chamonix lungo il versante francese, che non aveva mai percorso.\nAltre ascese in solitaria.\nTra il 30 dicembre 1982 e il 9 gennaio 1983 sale in solitaria la parete nord del Piccolo Mangart di Coritenza, nelle Alpi Giulie. Via gi\u00e0 aperta dal triestino Cozzolino, considerato dallo stesso Messner, un precursore del \"settimo grado\".\nNell'aprile 1984 scala lo sperone ovest del Monte Denali per la cresta sud-est (soprannominata \"The ridge of no return\"), facendosi strada in un pericoloso labirinto di cornici pericolanti.\nNel 1985, in prima invernale solitaria, ripete la \"via Gervasutti\" sulla parete est delle Grandes Jorasses.\nSempre nel 1985 sale il Gasherbrum II insieme alla moglie Goretta Traverso, che diviene la prima donna italiana a raggiungere la vetta di un ottomila.\nK2: sperone sud-sud-ovest e incidente al rientro.\nNel 1986 \u00e8 al K2 per affrontare lo sperone sud sud-ovest, attraverso una via tentata da una spedizione francese nel 1979 (pi\u00f9 volte confusa con la cosiddetta \"Magic Line\"). A soli 300 metri dalla vetta preferisce prudentemente rinunciare a causa di un cambiamento delle condizioni atmosferiche. In discesa, ormai al sicuro dalle maggiori difficolt\u00e0 tecniche, per il cedimento di un ponte di neve sul ghiacciaio De Filippi, cade in un crepaccio profondo , quando si trovava ormai a breve distanza dal campo base.\nRiesce a dare l'allarme via radio ed \u00e8 raggiunto dagli italiani del gruppo di Quota 8000, che ne seguivano la discesa da lontano con il binocolo e lo avevano visto scomparire nel crepaccio. \u00c8 ancora vivo, ma ferito gravemente. La notte trascorre febbrilmente, con l'\u00e9quipe di soccorso che riesce a riportarlo in superficie. Casarotto tenta qualche passo, ma quasi subito si accascia sul suo zaino, morendo poco dopo per le numerose emorragie interne. \u00c8 il 16 luglio 1986. Viene tumulato nello stesso crepaccio in cui \u00e8 caduto. \nDopo 17 anni, il lento scorrere del ghiacciaio ne lascia riemergere le spoglie, rinvenute nell'agosto 2003 da un gruppo di scalatori del Kazakistan, che provvedono a trasportarlo al Memorial Gilkey. La moglie ritorna l'anno successivo con Agostino Da Polenza a visitare il sito, dove nel 2005 viene posta una targa donata dal Cai di Arzignano.\nSalite sulle Alpi.\nNel seguente elenco sono riportate le salite pi\u00f9 significative di Renato Casarotto sulle Alpi:\nCasarotto Kor.\nLa spedizione in Pakistan chiamata \"Chiantar 2000\" organizzata dal Cai di Montecchio Maggiore conquist\u00f2 alcune cime inviolate nella catena montuosa dell'Hindu Raj: tra queste, quella che era chiamata \"Garmush II\" ( metri), vetta mai salita prima, \u00e8 stata ribattezzata \"Renato Casarotto Kor\".\nAltri media.\nLo spettacolo teatrale \"Due Amori\", tratto da un testo di Nazareno Marinoni, racconta la sua storia umana e alpinistica.\nIl film \"Solo di cordata\" (2015, Premio Citt\u00e0 di Imola come Miglior film italiano al Trento Film Festival 2016), di Davide Riva, ricostruisce la vita di Renato Casarotto con materiale inedito e testimonianze degli amici e compagni di cordata ."}
{"id": "1438627", "revid": "237256", "url": "https://it.wikipedia.org/wiki?curid=1438627", "title": "Dvirkivschyna", "text": ""}
{"id": "1438628", "revid": "14691", "url": "https://it.wikipedia.org/wiki?curid=1438628", "title": "Tozeur (governatorato)", "text": ""}
{"id": "1438631", "revid": "15756", "url": "https://it.wikipedia.org/wiki?curid=1438631", "title": "Bodys Isek Kingelez", "text": "Ha vissuto e lavorato a Kinshasa dove si \u00e8 trasferito nel 1970, dopo aver svolto la scuola superiore. Qui ha studiato \"part time\", vivendo attraverso l'insegnamento. La citt\u00e0 di Kinshasa, caotica e rumorosa, diventa per l'artista fonte di grande ispirazione e Kingelez comincia ad interessarsi, a partire dal 1977, a come la condizione umana si sviluppa sul terreno cittadino. Tale interesse diventa il suo linguaggio artistico, poetico ed estetico e si manifesta nella costruzione di modelli fantastici di citt\u00e0 immaginarie in cartone.\nAttivit\u00e0.\nBody Isek Kingelez \u00e8 un artista. Il suo lavoro si concentra nella produzione di modellini di citt\u00e0 fantasiose e utopiche. \nA partire dal 1985 l'artista si \u00e8 interamente dedicato a quello che lui stesso definisce \"modellismo architettonico\" poich\u00e9 considera questo lavoro \"rigenerativo\", fonte, appunto, di rinascita individuale e di conoscenza superiore, come si pu\u00f2 leggere in numerose sue dichiarazioni.\nLe citt\u00e0 immaginarie di Kingelez sono oniriche. Coloratissime, colpiscono per la dovizia di particolari con cui sono modellate: strade, monumenti, parchi, nulla sfugge al tocco dell'artistica che progetta, disegna e costruisce in modo molto meticoloso. Realizzati con materiale semplice, con carta, cartone e plastica, gli edifici risaltano per le loro particolari strutture, le cui forme spaziano dalla rotondit\u00e0 alla rigida simmetria. Grande importanza e attenzione nel lavoro \u00e8 riservata ai colori le cui tonalit\u00e0 sgargianti e vivaci rendono l'intera opera molto calda, distante dal grigiore tipico di molte metropoli reali alle quali, comunque, l'artista s'ispira.\n\"Kimbele Ihunga\" \u00e8 il nome della prima citt\u00e0 realizzata da Kingelez, in onore del villaggio natio in cui ha vissuto con la sua famiglia. A questo seguirono altri tre progetti, \"Ville Fant\u00f4me\" (1995), \"Project for Third Millennium\" (1997) e \"City of the Future\" (2000). \"Ville Fant\u00f4me\", esposta alla mostra \"Why Africa\" (2007) tenutasi a Torino, \u00e8 strettamente connessa alla citt\u00e0 di Kinshasa, non solo per alcune analogie visive ma anche per lo stesso materiale utilizzato, preso direttamente dal tessuto urbano. Com'\u00e8 evidente da numerose sue interviste, Kingelez progetta citt\u00e0 utopistiche, prive di polizia ed esercito dove le persone vivono in armonia, pace e giustizia, citt\u00e0 che l'artista vorrebbe vedere realizzate nel presente e che quindi rappresentano un sogno, una speranza per il futuro.\nRadicalmente diverso da numerosi suoi contemporanei il cui lavoro \u00e8 forse collegato in modo pi\u00f9 palese alla tradizione artistica locale, Kingelez rimane attaccato alla sua terra usando i modelli di citt\u00e0 per veicolare messaggi politici e sociali che inevitabilmente emergono dal contesto storico in cui l'artista si trova immerso. In Occidente, come ricorda Iolanda Pensa, si \u00e8 troppo portati a pensare al dinamismo come una caratteristica tipica solo del nostro mondo, in realt\u00e0 tale fenomeno \u00e8 molto diffuso anche tra gli artisti africani contemporanei che spesso rigettano la parola \"tradizione\" con cui \u00e8 stata delimitata la loro arte per produrre opere basate sul sincretismo che del resto \u00e8 tipico anche della loro vita: Kingelez fa sicuramente parte di questa categoria.\nDa un punto di vista estetico, di fronte alla sua opera \u00e8 facile lasciarsi prendere dalla fascinazione descritta in alcune poesie di James Fenton. I colori, le forme particolari degli edifici, le strade e la pianta stessa della citt\u00e0 riportano l'osservatore sulla strada dei propri sogni di bambino, alla sua storia personale fatta di fantasie intime e di giochi dimenticati.\nRevue Noire lo definisce un \"architectemaquettiste\", creatore visionario di citt\u00e0 moderne che realizza progetti sociali di citt\u00e0 futuristiche con una sorprendente attenzione per i dettagli e per il lavoro sullo spazio. Le sue opere rappresentano grattacieli, giochi d'acqua monumentali e degli edifici dai colori vivaci."}
{"id": "1438633", "revid": "1745361", "url": "https://it.wikipedia.org/wiki?curid=1438633", "title": "Anassagora (mitologia)", "text": "Anassagora (in greco antico \u1f09\u03c5\u03b1\u03be\u03b1\u03c8\u03cc\u03b1\u03c2) \u00e8 un personaggio della mitologia greca, era uno dei re di Argo, figlio di Megapente.\nMitologia.\nQuando le donne argive impazzirono per volont\u00e0 di Dioniso, la loro furia venne scatenata durante il regno di Anassagora e questi fu ben felice di vedere Melampo e il compagno Biante riuscire a riportarle alla ragione utilizzando le loro tecniche mediche. \nPieno di gratitudine Anassagora don\u00f2 a loro due terzi del suo regno, tenendosi quindi per s\u00e9 solo il rimanente terzo.\nDiscendenza.\nDa Anassagora discende la stirpe dei Anassagoridi. Suo figlio fu Alettore, e il figlio di Alettore fu Ifi.\nIl suo regno, prolungato nel tempo ebbe una vita pi\u00f9 prospera e lunga dei regni di Melampo e Biante."}
{"id": "1438634", "revid": "14691", "url": "https://it.wikipedia.org/wiki?curid=1438634", "title": "Tunisi (governatorato)", "text": ""}
{"id": "1438636", "revid": "14691", "url": "https://it.wikipedia.org/wiki?curid=1438636", "title": "Zaghouan (governatorato)", "text": ""}
{"id": "1438641", "revid": "53251", "url": "https://it.wikipedia.org/wiki?curid=1438641", "title": "Numero bet", "text": ""}
{"id": "1438642", "revid": "110157", "url": "https://it.wikipedia.org/wiki?curid=1438642", "title": "Prem'er-Liga 2007", "text": "La Prem'er-Liga 2007 fu la sedicesima edizione della massima serie del Campionato russo di calcio; vide la vittoria finale del Zenit San Pietroburgo, giunto al suo primo titolo. Capocannonieri del torneo furono Roman Pavlju\u010denko, calciatore dello Spartak Mosca, e Roman Adamov, calciatore dell'FK Mosca, con 14 reti.\nStagione.\nNovit\u00e0.\nDalla Prem'er-Liga 2006 erano stati retrocessi il e lo , mentre dalla Pervyj divizion 2006 erano stati promossi il e il .\nFormula.\nLe sedici squadre partecipanti si sono affrontate in un girone all'italiana con partite di andata e ritorno per un totale di 30 giornate. La prima classificata al termine della stagione regolare era designata campione di Russia e ammessa alla fase a gironi della UEFA Champions League 2008-2009, mentre la seconda classificata veniva ammessa al terzo turno di qualificazione della UEFA Champions League. La terza classificata veniva ammessa in Coppa UEFA 2008-2009, assieme alla vincitrice della Coppa di Russia. Un ulteriore posto venne assegnato per la partecipazione alla Coppa Intertoto 2008. Le ultime due classificate erano retrocesse in Pervyj divizion.\nClassifica finale.\nLegenda:\nNote:"}
{"id": "1438643", "revid": "599013", "url": "https://it.wikipedia.org/wiki?curid=1438643", "title": "Alessandro Corona", "text": "Ha partecipato a quattro edizioni olimpiche (Barcellona 1992: 3\u00b0, Atlanta 1996, Sydney 2000: 4\u00b0, Atene 2004: 10\u00b0).\nSi \u00e8 ritirato al termine della stagione 2004."}
{"id": "1438645", "revid": "6923", "url": "https://it.wikipedia.org/wiki?curid=1438645", "title": "Monarchia costituzionale pura", "text": "La monarchia costituzionale pura \u00e8 la forma di governo, nell'ambito della forma di stato monarchica, nella quale il monarca mantiene il potere esecutivo (governo), mentre quello giudiziario e legislativo sono rimessi ad altre autorit\u00e0 (assemblee elettive e magistratura).\nIn pratica, nella forma (di governo) monarchico\u2013costituzionale pura, il re nomina direttamente il primo ministro ed i ministri che rispondono soltanto a lui del proprio operato e non al parlamento.\nTale forma si \u00e8 successivamente evoluta in monarchia parlamentare nella quale la nomina del primo ministro (premier) \u00e8 affidata soltanto formalmente al re, mentre di fatto egli \u00e8 indicato dalle forze politiche di maggioranza presenti nel parlamento al quale spetta dare la \"fiducia\" al governo.\nLa monarchia costituzionale pura ha avuto origine in Inghilterra in seguito alla Gloriosa rivoluzione del 1688 che insedi\u00f2 sul trono Guglielmo d'Orange, col nome di Guglielmo III d'Inghilterra. Con l'avvento della dinastia regnante degli Hannover essa si trasform\u00f2 in monarchia parlamentare. \nLo Statuto Albertino del Regno di Sardegna pu\u00f2 essere considerato un esempio di costituzione \"formale\" nella quale viene prevista una forma monarchica di tipo costituzionale puro. Ben presto per\u00f2 la costituzione \"materiale\" del Regno d'Italia, cos\u00ec come era avvenuto in Inghilterra, si evolse verso una forma monarchico-parlamentare di tipo liberale.\nL'erede della forma di governo monarchico costituzionale pura \u00e8 la repubblica presidenziale.\nIl Principato di Monaco \u00e8 uno stato la cui forma di governo \u00e8 riconducibile al tipo monarchico costituzionale puro."}
{"id": "1438648", "revid": "363629", "url": "https://it.wikipedia.org/wiki?curid=1438648", "title": "Bicarbonato di potassio", "text": "Il bicarbonato di potassio (o idrogenocarbonato di potassio) \u00e8 un sale di potassio dell'acido carbonico.\nA temperatura ambiente si presenta come un solido bianco inodore. \u00c8 prodotto dalla reazione fra carbonato di potassio, diossido di carbonio e acqua:\nIl bicarbonato di potassio si trova molto raramente in natura, nel minerale kalicinite."}
{"id": "1438649", "revid": "599013", "url": "https://it.wikipedia.org/wiki?curid=1438649", "title": "Sharks", "text": ""}
{"id": "1438650", "revid": "339392", "url": "https://it.wikipedia.org/wiki?curid=1438650", "title": "Numero alef", "text": ""}
{"id": "1438651", "revid": "293377", "url": "https://it.wikipedia.org/wiki?curid=1438651", "title": "Zaghouan", "text": "Zaghouan () \u00e8 una citt\u00e0 della Tunisia settentrionale, capoluogo del governatorato omonimo. Si trova circa 100\u00a0km a sud della capitale Tunisi, 50\u00a0km nell'entroterra rispetto al Golfo di Hammamet. \u00c8 nota, fra l'altro, per la produzione di rose, attivit\u00e0 introdotta nel XVII secolo dai profughi andalusi (moriscos) provenienti dalla Spagna, e tuttora molto diffusa. Dalla coltivazione si ricavano profumi. "}
{"id": "1438652", "revid": "1573940", "url": "https://it.wikipedia.org/wiki?curid=1438652", "title": "Condylura cristata", "text": "La talpa dal muso stellato (Condylura cristata, ) \u00e8 un piccolo talpide nordamericano diffuso nel Canada orientale e negli Stati Uniti nord-orientali. \u00c8 l'unico appartenente della trib\u00f9 Condylurini e del genere Condylura. Si conoscono due sottospecie della Condylura cristata: la Condylura cristata cristata e la Condylura cristata nigra.\nDistribuzione e habitat.\nLa talpa dal muso stellato \u00e8 presente tra il nord-est degli Stati Uniti e il sud-est del Canada, dal Labrador e il Manitoba, attraverso il Nord Dakota fino all'Ohio e alla Virginia e a sud lungo la costa atlantica, a sud-est della Georgia e il confine settentrionale della Florida. Essa vive pi\u00f9 a nord di tutte le altre specie autoctone di talpa.\nLa sua presenza nel territorio in cui \u00e8 diffusa \u00e8 stimata in una densit\u00e0 di popolazione di 4\u20137 esemplari per ettaro, che scende in inverno a 2\u20133 esemplari.\nAbitano in habitat diversi, ma dipendono da terreni relativamente umidi; infatti, vivono, tra l'altro, nelle paludi, nei prati umidi e nei boschi.\nLa specie \u00e8 sia diurna che notturna e non va mai in letargo, ma continua a cercare il cibo anche in inverno. Costruisce la tana in mezzo alla neve e si immerge nell'acqua, in inverno, al di sotto dello strato superficiale ghiacciato.\nQuesti animali sono pi\u00f9 sociali rispetto alla maggior parte delle altre talpe. Vivono in piccoli gruppi sciolti e capita spesso che un maschio e una femmina si trovino a vivere insieme fuori dalla stagione riproduttiva, mostrando di conseguenza almeno in parte un comportamento monogamo.\nDescrizione e comportamento.\nIl suo habitat \u00e8 costituito da aree pianeggianti umide, dove si nutre di piccoli invertebrati, insetti acquatici, vermi e molluschi. \u00c8 una buona nuotatrice e pu\u00f2 cercare il cibo anche lungo il fondo di ruscelli e stagni.\nAl pari delle altre talpe, scava brevi tunnel in superficie per foraggiarsi; spesso tali cunicoli terminano direttamente sott'acqua. \u00c8 attiva sia di giorno sia di notte, e resta tale anche in inverno, quando \u00e8 stata vista scavare attraverso la neve e nuotare in torrenti coperti di ghiaccio. Si conosce poco il comportamento sociale della specie, ma si suppone che sia coloniale.\nLa talpa dal muso stellato \u00e8 ricoperta da una spessa pelliccia nerastra idro-repellente, ha zampe grandi e squamate, e una coda lunga e spessa, che sembra fungere da riserva di grasso per la stagione primaverile, quando si accoppia. Gli adulti hanno una lunghezza di , pesano circa 55 grammi e hanno 44 denti. La caratteristica pi\u00f9 distintiva di questa specie, da cui deriva il nome comune, \u00e8 una rosa di 22 tentacoli rosa, mobili e carnosi, all'estremit\u00e0 del muso, usati come organo tattile per identificare il cibo, costituito da vermi, insetti e crostacei.\nLa femmina si accoppia una sola volta all'anno, nel tardo inverno o all'inizio della primavera. La gestazione si completa in tarda primavera o all'inizio dell'estate, con una cucciolata che conta tipicamente 4 o 5 piccoli. I cuccioli, dapprima glabri, conoscono un rapido accrescimento e dopo tre o quattro settimane si ha gi\u00e0 lo svezzamento. La maturit\u00e0 sessuale \u00e8 raggiunta intorno ai 10 mesi. L'aspettativa di vita \u00e8 stimata in 3\u20134 anni.\nNaso.\nI tentacoli del naso, estremamente sensibili, sono ricoperti da circa centomila minuscoli recettori tattili, conosciuti come organi di Eimer, descritti per la prima volta nella talpa europea dallo zoologo tedesco Theodor Eimer nel 1871. Anche altre specie di talpa posseggono gli organi di Eimer, sebbene essi non siano cos\u00ec specializzati o numerosi come quelli della talpa dal muso stellato. Siccome essa \u00e8 funzionalmente cieca, \u00e8 stato a lungo sospettato che il muso sia usato per rilevare l'attivit\u00e0 elettrica nelle prede, anche se questa tesi trova scarso fondamento. Sembra che il naso stellato e la dentatura di questa specie si siano adattati principalmente al consumo di prede estremamente piccole. Un articolo sulla rivista \"Nature\" d\u00e0 a questo animale l'appellativo di \"mangiatore pi\u00f9 veloce tra i mammiferi\", in quanto \u00e8 in grado di impiegare appena 120 millisecondi per identificare e mangiare il cibo. Il suo cervello riesce a decidere la commestibilit\u00e0 di una preda nel tempo ultra-breve di , una rapidit\u00e0 che si pone al limite della velocit\u00e0 dei neuroni.\nLa specie possiede anche l'abilit\u00e0 di annusare sott'acqua: ci\u00f2 \u00e8 ottenuto espirando bolle d'aria sugli oggetti o su una traccia odorosa e re-inspirando poi le bolle attraverso il naso.\nLa struttura della stella dei tentacoli \u00e8 cos\u00ec strana che non \u00e8 stata riscontrata altrove nel mondo animale. Anzich\u00e9 svilupparsi alla stessa maniera in cui le dita crescono all'esterno della mano, essa inizia a crescere come un rigonfiamento intorno al naso e alcuni giorni dopo la nascita i tentacoli erompono in superficie e si spostano in avanti allo stesso modo di una banana sbucciata.\nPredatori.\nTra i suoi predatori ricordiamo il falco dalla coda rossa, il grande gufo cornuto ed altri rapaci, varie moffette e mustelidi e perfino grandi pesci.\nConservazione.\nGli insediamenti e le attivit\u00e0 dell'uomo hanno ridotto notevolmente l'habitat della talpa, soprattutto al sud del loro areale che risulta piuttosto frammentato; nel complesso, per\u00f2, non \u00e8 una specie in pericolo di estinzione."}
{"id": "1438659", "revid": "287204", "url": "https://it.wikipedia.org/wiki?curid=1438659", "title": "Stoenesti", "text": ""}
{"id": "1438660", "revid": "682976", "url": "https://it.wikipedia.org/wiki?curid=1438660", "title": "Megapente", "text": ""}
{"id": "1438664", "revid": "599013", "url": "https://it.wikipedia.org/wiki?curid=1438664", "title": "Stoene\u0219ti", "text": "Il toponimo Stoene\u015fti pu\u00f2 riferirsi a diverse localit\u00e0 della Romania:"}
{"id": "1438665", "revid": "119761795", "url": "https://it.wikipedia.org/wiki?curid=1438665", "title": "Julius Spier", "text": "Biografia.\nFu una personalit\u00e0 eclettica: era stato direttore di banca, aveva fondato una casa editrice, studiato canto. Nel 1939, a causa delle leggi razziali in Germania, aveva lasciato Berlino per Amsterdam, dove aveva una sorella.\nSecondo J. G. Gaarlandt, il curatore del \"Diario 1941 - 1942\" di Etty Hillesum, Spier era dotato di una straordinaria personalit\u00e0, \"magica\" secondo i suoi clienti e discepoli olandesi. \nA Julius Spier si rivolse Etty Hillesum (1914-1943) per superare i suoi disagi psichici; egli era uno psicologo particolare che non apparteneva a nessuna scuola ed era pi\u00f9 propriamente uno psicochirologo, fondatore della psicochirologia, \u00e8 stato per un breve periodo allievo di Jung e studioso della psiche. Spier, tuttavia, usc\u00ec fuori dai confini della psicoanalisi dell'epoca. Spier voleva capire la persona umana attraverso l'analisi delle linee della mano su cui per lui era segnato il piano del destino dell'individuo.\nCi\u00f2, tuttavia, non escludeva in lui una dimensione religiosa. Etty Hillesum, in tal senso, fu aiutata da Julius Spier che non era soltanto uno psicologo, ma anche uno spiritualista per il quale il destino designava il disagio psicologico delle persone. \nSpier comprese i disagi psicologici di Etty sul piano spirituale e le consigli\u00f2 di leggere l'Antico e il Nuovo Testamento, nonostante Spier ed Etty fossero ebrei ed entrambi conoscessero le Sacre Scritture dal punto di vista ebraico. Egli aiut\u00f2 Etty, che si definiva \u201cla ragazza che non riusciva a inginocchiarsi\u201d, a pregare Dio, ad intraprendere una profonda esperienza spirituale.\nJulius Spier mor\u00ec il giorno prima di essere inviato al campo di smistamento nazista di Westerbork nei Paesi Bassi, tappa obbligata per gli ebrei olandesi verso il campo di sterminio di Auschwitz, nell'attuale Polonia.\nEtty Hillesum mor\u00ec ad Auschwitz, dopo pochi mesi di prigionia."}
{"id": "1438668", "revid": "15756", "url": "https://it.wikipedia.org/wiki?curid=1438668", "title": "Stazione meteorologica di Milano Linate", "text": "La stazione meteorologica di Milano Linate \u00e8 la stazione meteorologica di riferimento per il Servizio Meteorologico dell'Aeronautica Militare e per l'Organizzazione Mondiale della Meteorologia, relativa alla citt\u00e0 di Milano.\nStoria.\nLa stazione meteorologica entr\u00f2 in funzione a seguito dell'inaugurazione dell'aeroporto Forlanini avvenuta il 21 ottobre 1937; precedentemente, era attiva la stazione meteorologica di Milano Taliedo presso la pi\u00f9 vecchia infrastruttura aeroportuale.\nAl termine della seconda guerra mondiale venne istituito anche il nucleo di osservazioni in quota, che a partire dal 1947 ha iniziato ad effettuare con regolarit\u00e0 le osservazioni aerologiche.\nLa stazione meteorologica presidiata, originariamente gestita direttamente dal Servizio Meteorologico dell'Aeronautica Militare, \u00e8 passata sotto la gestione dell'Ente Nazionale per l'Assistenza al Volo a partire dalla seconda met\u00e0 degli anni Ottanta.\nNel 2010 la stazione meteorologica meccanica \u00e8 stata sostituita da una stazione meteorologica automatica, con schermo termometrico artificiale a 12 piatti, che \u00e8 stata ricollocata in una nuova ubicazione all'interno dell'area aeroportuale.\nCaratteristiche.\nLa stazione meteorologica si trova nell'Italia nord-occidentale, in Lombardia, nel comune di Segrate, presso l'Aeroporto di Milano-Linate, a 103 metri s.l.m. e alle coordinate geografiche .\nOltre a rilevare i dati 24 ore su 24 su temperatura, precipitazioni, umidit\u00e0 relativa, eliofania, direzione e velocit\u00e0 del vento, quella di Milano Linate, gestita dall'ENAV, \u00e8 una delle sei stazioni del Servizio Meteorologico dell'Aeronautica Militare su un totale di otto stazioni italiane in cui vengono effettuate osservazioni in quota grazie ai radiosondaggi, con almeno due lanci di palloni sonda al giorno (alle ore 0 e alle ore 12 UTC).\nI dati della stazione meteorologica a terra sono omologati dall'anno 1946, pur essendo reperibili online soltanto a partire dal 1973.\nIl nucleo osservazioni in quota.\nIl nucleo osservazioni in quota (NOQ) della stazione, la cui attivit\u00e0 \u00e8 quella dei radiosondaggi per l'analisi dei parametri meteorologici alle varie quote che caratterizzano l'atmosfera, si trova all'interno dell'aeroporto di Linate in prossimit\u00e0 della sponda occidentale dell'Idroscalo di Milano. Costituito nel maggio 1945, entr\u00f2 in funzione a pieno regime a partire dal 1947 sotto il controllo del Servizio Meteorologico dell'Aeronautica Militare. Nei primi anni erano usati palloni sonda gonfiati ad elio, poi ad idrogeno dagli anni cinquanta fino al 1993. Da quell'anno in poi sono state introdotte via via radiosonde di ultima generazione, presto migliorate da modelli ancor pi\u00f9 funzionali e di dimensioni notevolmente minori rispetto a quelle utilizzate precedentemente. All'interno del pallone, lanciato alle ore 0 e alle ore 24 UTC, la radiosonda si \u00e8 sempre caratterizzata fin dall'inizio per la presenza di strumentazioni atte a rilevare il geopotenziale, la pressione atmosferica, la temperatura dell'aria virtuale e pseudopotenziale, l'umidit\u00e0 relativa e specifica, densit\u00e0, gradiente termico, direzione e velocit\u00e0 del vento nei bassi strati dell'atmosfera: tutti i dati rilevati e captati da un'apposita antenna situata a terra presso la sede del NOQ sono sempre stati integrati dalle osservazioni effettuate a terra dalla stazione meteorologica, in modo da poter analizzare in modo pi\u00f9 accurato le caratteristiche della circolazione generale dell'atmosfera (grazie all'integrazione dei dati rilevati dalle altre sette stazioni NOQ italiane e da quelle della rete europea) e l'interazione tra i vari tipi di masse d'aria e le condizioni meteorologiche al suolo.\nIl 1\u00b0 Centro Meteorologico Regionale.\nFino al 2015, anno di istituzione del nuovo Centro Operativo per la Meteorologia (COMET) con sede presso la stazione meteorologica di Pratica di Mare a seguito della riorganizzazione dei comparti del Servizio Meteorologico dell'Aeronautica Militare, l'aeroporto di Linate \u00e8 stato la sede del 1\u00b0 Centro Meteorologico Regionale, che ha svolto funzioni di Ufficio Meteorologico Aeroportuale per varie infrastrutture aeroportuali dell'Italia settentrionale, oltre ad occuparsi di meteorologia alpina.\nIl Centro Meteorologico Regionale venne istituito nel 1934 presso il dismesso campo di aviazione di Taliedo, che \u00e8 stato il primo aeroporto della citt\u00e0 di Milano. Con la costruzione dell'aeroporto di Linate, la sede del centro venne ivi trasferita. Nel 1987 divenne Comando di Corpo di Ente Autonomo alle dipendenze prima del 1\u00b0 Centro Operativo di Regione e poi del Comando Operativo delle Forze Aeree. Nel 1999 il Centro Meteorologico Regionale pass\u00f2 alle dipendenze dell'Ufficio Generale per la Meteorologia all'interno del Comando della Squadra Aerea; con la chiusura dei centri meteorologici regionali di Brindisi e Roma, il centro milanese assunse la funzione di Veglia Meteorologica Aeronautica per tutto il territorio nazionale italiano. Dal 2006 al 2015 il Centro Meteorologico Regionale \u00e8 stato alle dipendenze dirette del Centro Nazionale di Meteorologia e Climatologia Aeronautica.\nMedie climatiche ufficiali.\nDati climatologici 1971-2000.\nIn base alle medie climatiche del trentennio 1971-2000, le pi\u00f9 recenti in uso, la temperatura media del mese pi\u00f9 freddo, gennaio, \u00e8 di +2,5\u00a0\u00b0C, mentre quella del mese pi\u00f9 caldo, luglio, \u00e8 di +23,6\u00a0\u00b0C; mediamente si contano 57 giorni di gelo all'anno e 31 giorni annui con temperatura massima uguale o superiore ai 30\u00a0\u00b0C. Nel trentennio esaminato, i valori estremi di temperatura sono i +37,2\u00a0\u00b0C del luglio 1983 e i -14,4\u00a0\u00b0C del gennaio 1985.\nLe precipitazioni medie annue si attestano a 920\u00a0mm, mediamente distribuite in 82 giorni, con minimo relativo in inverno, picco massimo in autunno e massimo secondario in primavera per gli accumuli totali stagionali.\nL'umidit\u00e0 relativa media annua fa registrare il valore di 75,5% con minimi di 70% a marzo e a luglio e massimo di 84% a dicembre; mediamente si contano 93 giorni all'anno con episodi nebbiosi.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trentennio 1971-2000 e pubblicati nell'Atlante Climatico d'Italia del Servizio Meteorologico dell'Aeronautica Militare relativo al medesimo trentennio.\nLe temperature massime registrate dalla met\u00e0 degli anni Novanta fino al 20 luglio 2004 risultano sovrastimate in modo variabile in base alle contingenti condizioni meteorologiche a causa della presenza di una siepe che in quel periodo circondava l\u2019ubicazione della capannina meteorologica\nDati climatologici 1961-1990.\nIn base alla media trentennale di riferimento 1961-1990, ancora in uso per l'Organizzazione meteorologica mondiale e definita Climate Normal (CLINO), la temperatura media del mese pi\u00f9 freddo, gennaio, si attesta a +1,3\u00a0\u00b0C; quella del mese pi\u00f9 caldo, luglio, \u00e8 di +23,1\u00a0\u00b0C. Nel medesimo trentennio, la temperatura minima assoluta ha toccato i -14,6\u00a0\u00b0C nel gennaio 1963 (media delle minime assolute annue di -8,7\u00a0\u00b0C), mentre la massima assoluta ha fatto registrare i +37,2\u00a0\u00b0C nel luglio 1983 (media delle massime assolute annue di +33,8\u00a0\u00b0C).\nLa nuvolosit\u00e0 media annua si attesta a 4,1 okta giornalieri, con minimo di 3 okta giornalieri in luglio e massimo di 5,4 okta giornalieri a gennaio.\nLe precipitazioni medie annue sono superiori ai 900\u00a0mm e costanti tutto l'anno, presentano dei picchi nei mesi tiepidi primaverili (maggio) estivi (agosto) e autunnali (ottobre e novembre) e un minimo relativo invernale.\nL'umidit\u00e0 relativa media annua fa registrare il valore di 76,8% con minimi di 71% a marzo, a giugno e a luglio e massimi di 86% a dicembre e gennaio.\nL'eliofania assoluta media annua si attesta a 5,2 ore giornaliere, con massimo di 9,2 ore giornaliere a luglio e minimi di 1,9 ore giornaliere a dicembre e a gennaio.\nLa pressione atmosferica media annua normalizzata al livello del mare fa registrare il valore di 1015,9 hPa, con massimi di 1018 hPa a gennaio, ad ottobre e a dicembre e minimo di 1013 hPa ad aprile.\nIl vento presenta una velocit\u00e0 media annua di 3,1\u00a0m/s, con minimi di 2,9\u00a0m/s ad agosto e a settembre e massimi di 3,3\u00a0m/s a marzo e ad aprile; le direzioni prevalenti sono di libeccio da novembre a febbraio e da maggio ad agosto, mentre a marzo, ad aprile, a settembre e ad ottobre predomina il levante.\nDati climatologici 1951-1980.\nIn base alle medie climatiche del periodo 1951-1980, la temperatura media del mese pi\u00f9 caldo, luglio, si attesta a +22,9\u00a0\u00b0C, mentre la temperatura media del mese pi\u00f9 freddo, gennaio, fa registrare il valore di +1,4\u00a0\u00b0C.\nNel trentennio esaminato, la temperatura massima pi\u00f9 elevata di +36,4\u00a0\u00b0C risale al luglio 1957, mentre la temperatura minima pi\u00f9 bassa di -15,6\u00a0\u00b0C fu registrata nel febbraio 1956.\nDati climatologici 1931-1960.\nIn base alle medie climatiche 1931-1960, la temperatura media del mese pi\u00f9 freddo, gennaio, \u00e8 di +1,2\u00a0\u00b0C (contro i +1,4\u00a0\u00b0C della media 1961-1990) mentre quella del mese pi\u00f9 caldo, luglio, si attesta a +24,8\u00a0\u00b0C (contro i +23,1\u00a0\u00b0C della media 1961-1990); la temperatura media annua fa registrare il valore di +13,3\u00a0\u00b0C (contro i +12,5\u00a0\u00b0C della media 1961-1990).\nMediamente si contano 62 giorni di gelo all'anno e 120 giornate in cui si registrano precipitazioni, anche se inferiori alla soglia di 1\u00a0mm del giorno di pioggia.\nValori estremi.\nTemperature estreme mensili dal 1946 ad oggi.\nNella tabella sottostante sono riportati i valori delle temperature estreme mensili registrate presso la stazione meteorologica dal 1946 ad oggi. Nel periodo esaminato, la temperatura minima assoluta ha toccato i -15,6\u00a0\u00b0C nel febbraio 1956, mentre la massima assoluta ha raggiunto i +37,8\u00a0\u00b0C nell'agosto 2017.\nLe temperature massime registrate dalla met\u00e0 degli anni Novanta fino al 20 luglio 2004 risultano sovrastimate in modo variabile in base alle contingenti condizioni meteorologiche a causa della presenza di un ostacolo che circondava l\u2019ubicazione della capannina meteorologica. Per questo motivo sono state eliminate dalle elaborazioni statistiche le temperature massime di +39,3 \u00b0C dell\u201911/08/2003, di +38,3 \u00b0C del 05/08/2003, di +38,2 \u00b0C del 13/08/2003 e di +37,8 \u00b0C del 10/08/2003, valori superiori al record di temperatura massima mensile e al record di temperatura massima assoluta ivi indicati ma caratterizzati da sovrastima.\nMedie climatiche aerologiche ufficiali.\nNelle tabelle sottostanti sono riportate le medie climatiche registrate dalla stazione aerologica fino al 1960.\nProblemi di rilevamento.\nNel periodo 1993-2004 si presume si siano verificate delle sovrastime nelle temperature massime rilevate dalla stazione di Linate, probabilmente a causa della presenza di una siepe che in quegli anni aveva circondato la capannina, e la cui presenza \u00e8 vietata alla luce delle norme dell'OMM. Dopo successivi controlli e verifiche dei dati, l'Enav ha fatto rimuovere la siepe. In tal modo le rilevazioni dei valori termometrici sono tornate in linea con quelle contemporaneamente registrate presso le stazioni di varie reti locali e del servizio idrologico regionale situate a Milano e dintorni. Alcuni hanno tuttavia espresso dubbi sul fatto che una siepe possa effettivamente alterare le rilevazioni termometriche.. Inoltre dal 1 agosto 2019 al 25 ottobre 2019 la centrale meteo \u00e8 stata temporaneamente disabilitata e non ha registrato dati, a causa dei lavori di rifacimento all'interno dell'aeroporto. Le registrazioni sono riprese il 26 ottobre 2019."}
{"id": "1438669", "revid": "1305772", "url": "https://it.wikipedia.org/wiki?curid=1438669", "title": "Numero indice", "text": "Un numero indice (o semplicemente indice) \u00e8 un numero che esprime il variare dell'intensit\u00e0 di un dato fenomeno in circostanze diverse. Vi sono ad esempio gli indici di prezzo, che esprimono l'andamento nel tempo del livello dei prezzi in una data area geografica, e le parit\u00e0 dei poteri d'acquisto, che consentono di confrontare i livelli dei prezzi in localit\u00e0 diverse in un dato momento.\nNumeri indice semplici.\nUn numero indice semplice \u00e8 il rapporto tra due numeri. Vi sono numeri indice \"temporali\" e \"territoriali\". Ad esempio:\nSi usa spesso moltiplicare il numero indice per 100; in tal modo si usano meno cifre decimali e basta sottrarre 100 per ottenere la variazione percentuale. A rigore, tuttavia, il numero indice \u00e8 il semplice rapporto tra le due grandezze considerate.\nLa grandezza posta al denominatore viene detta \"base\" dell'indice.\nSe si confrontano solo due momenti o due luoghi gli indici vengono detti \"bilaterali\", \"multilaterali\" se si considerano pi\u00f9 di due momenti o luoghi. Gli indici multilaterali possono essere:\nNel caso dei numeri indice semplici, si ha sempre la possibilit\u00e0 di passare da indici a base mobile ad indici a base fissa e viceversa; infatti, indicando con \"0\" la base fissa e con \"S\",\"T\" due luoghi o tempi diversi, per una qualsiasi grandezza \"X\" si ha:\nnonch\u00e9:\nAd esempio, noti gli indici a base mobile della popolazione residente (2007 sul 2006 e 2006 sul 2005), si pu\u00f2 calcolare l'indice del 2007 con base 2005 semplicemente moltiplicandoli:\nAnalogamente, noti gli indici a base fissa 2005 si ha:\nNumeri indice complessi.\nVi sono aggregati, quali i consumi delle famiglie o le vendite delle imprese, che possono variare in funzione sia delle \"quantit\u00e0\" o \"volumi\" dei beni acquistati o venduti, sia dei loro \"prezzi\". In tali casi si usano numeri indice complessi, che diano soluzione al seguente problema:\ntali cio\u00e8 che sia possibile determinare le variazioni dei prezzi e delle quantit\u00e0 che hanno dato luogo alla variazione complessiva del valore.\nNon si possono utilizzare indici semplici dei prezzi o delle quantit\u00e0, in quanto i prezzi incidono sul valore complessivo secondo le quantit\u00e0: una forte variazione di prezzo incide poco se relativa ad un bene la cui quantit\u00e0 acquistata o venduta \u00e8 bassa, molto in caso contrario; analogamente, le quantit\u00e0 incidono sul valore complessivo secondo i prezzi. Sono quindi necessari indici dei prezzi in cui i prezzi siano ponderati con le quantit\u00e0, indici di quantit\u00e0 in cui le quantit\u00e0 siano ponderate con i prezzi.\nSono possibili diversi approcci: \"statistico\" (o \"classico\"), \"assiomatico\" e \"(micro)economico\", con importanti differenze secondo che si tratti di indici bilaterali o multilaterali.\nNumeri indice bilaterali.\nSi dicono bilaterali gli indici che esprimono la variazione di intensit\u00e0 di un fenomeno (in genere prezzi o quantit\u00e0) tra due soli momenti o luoghi.\nApproccio statistico.\nNell'approccio statistico i prezzi vengono ponderati con le quantit\u00e0 del tempo (o luogo) scelto come base, con quelle del tempo (o luogo) per il quale l'indice viene calcolato, o con una loro media.\nAnalogamente viene fatto per gli indici di quantit\u00e0. Nel seguito tuttavia si far\u00e0 riferimento, per brevit\u00e0, solamente ad indici relativi a variazioni di prezzo nel tempo.\nIn particolare, si hanno:\nL'indice di Laspeyres tende a sovrastimare l'aumento dei prezzi. Se il prezzo di un bene aumenta, infatti, normalmente la quantit\u00e0 di esso che viene consumata diminuisce; ne dovrebbe seguire un peso minore del bene al tempo 1, ma, usando il peso che il bene aveva al tempo 0, l'indice semplice del prezzo di quel bene viene aggiunto agli altri con un peso eccessivo.\nL'indice di Paasche tende invece a sottostimare l'aumento dei prezzi per il motivo opposto: i prezzi dei beni che aumentano di pi\u00f9 vengono ponderati secondo le quantit\u00e0 al tempo 1, quindi con pesi che gi\u00e0 scontano la riduzione delle quantit\u00e0 conseguenti all'aumento di prezzo.\nGli indici di Marshall e Edgeworth e quello di Walsh sembrano risentire meno del problema, ma ne presentano un altro: nei confronti tra i prezzi di paesi diversi in uno stesso arco di tempo, la ponderazione risulta fortemente influenzata dal paese pi\u00f9 grande.\nApproccio assiomatico.\nNell'approccio assiomatico si definiscono i test che un indice complesso deve superare per essere adeguato allo scopo per il quale viene elaborato.\nSono stati definiti numerosi test. I pi\u00f9 usati sono:\nGli indici di Laspeyres e di Paasche soddisfano solo i primi quattro test.\nL'indice di T\u00f6rnqvist e quelli di Marshall e Edgeworth e di Walsh superano anche il test di reversibilit\u00e0 delle basi.\nL'indice di Fisher supera tutti i test tranne la transitivit\u00e0.\nApproccio microeconomico.\nGli indici di Laspeyres e di Paasche, come gi\u00e0 notato, risentono di una \"distorsione da sostituzione\" in quanto, usando come pesi l'uno le quantit\u00e0 al tempo 0 e l'altro quelle al tempo 1, non tengono conto dell'effetto sostituzione, cio\u00e8 delle variazioni di quantit\u00e0 indotte da variazioni dei prezzi (i consumatori tendono, normalmente, a \"sostituire\" un bene il cui prezzo \u00e8 aumentato con un altro il cui prezzo sia aumentato meno o diminuito).\nL'approccio microeconomico tenta di tenere conto di tali variazioni delle quantit\u00e0, assumendo che il consumatore reagisca a variazioni dei prezzi modificando le proprie abitudini di consumo in modo da mantenere costante il proprio livello di utilit\u00e0, minimizzando la spesa. In altri termini, tenta di costruire un \"indice del costo della vita\" misurando l'aumento di spesa necessario per mantenere costante il grado di soddisfazione insito nel tenore di vita.\nSi possono definire due indici, secondo che si consideri costante il livello di utilit\u00e0 iniziale o finale. In particolare, indicando conformula_42 la funzione di spesa, cio\u00e8 l'esborso minimo necessario, dato il vettore dei prezzi pa, a raggiungere il livello di utilit\u00e0 garantito dal consumo del paniere qb, abbiamo:\nSi tratta di indici non concretamente applicabili, per l'impossibilit\u00e0 di rilevare le funzioni di utilit\u00e0 (oppure, equivalentemente, le curve di indifferenza o le preferenze rivelate) per l'intera popolazione.\nSi pu\u00f2 tuttavia osservare che:\nNumeri indice multilaterali.\nGli indici multilaterali esprimono le variazioni di intensit\u00e0 di un fenomeno tra pi\u00f9 momenti o luoghi. Ne sono esempi tipici gli indici che esprimono:\nIn entrambi i casi, il problema principale risiede nel fatto che nessuno degli indici finora menzionati supera il test di transitivit\u00e0. Ne segue che:\nNon esiste una soluzione teoricamente perfetta; sono stati infatti definiti test per gli indici multilaterali analoghi a quelli definiti per gli indici bilaterali, ma nessun indice li supera in modo adeguato, e non vi \u00e8 consenso generale sul miglior approccio multilaterale.\nIl problema viene risolto, nella concreta operativit\u00e0, scegliendo tra base fissa e base mobile per fenomeni variabili nel tempo, indici diversi da quelli richiamati sopra per fenomeni variabili nello spazio. Le scelte privilegiano l'omogeneit\u00e0 dei criteri seguiti da paesi diversi, in modo da consentire confronti internazionali ragionevolmente fondati.\nI numeri indice nella pratica.\nIndici di borsa.\nGli indici di borsa esprimono la variazione nel tempo dei prezzi di un paniere di titoli. Tra i pi\u00f9 importanti vi sono:\nPrezzi al consumo.\nIn Italia e negli altri paesi dell'Unione europea gli indici dei prezzi al consumo sono finalizzati a misurare la variazione pura dei prezzi nel corso del tempo, indipendentemente da variazioni nelle quantit\u00e0 consumate e nella qualit\u00e0 dei prodotti. Essi forniscono quindi una misura dell'inflazione al consumo e non sono, propriamente, indici del costo della vita.\nL'Italia usa dal 1999 l'Indice di Laspeyres concatenato. L'indice di Laspeyres presenta vantaggi sul piano operativo, in quanto i prezzi vengono ponderati con le quantit\u00e0 del tempo base; altri indici, come quello di Paasche (e quello di Fisher, media dei due), userebbero come pesi le quantit\u00e0 al tempo corrente e, essendo lunga e onerosa le misura delle quantit\u00e0, non potrebbero essere elaborati tempestivamente. La misura delle quantit\u00e0, inoltre, dovrebbe essere ripetuta ogni mese. L'indice di Laspeyres concatenato, invece, viene s\u00ec calcolato mensilmente, ma si usano come quantit\u00e0 quelle rilevate al dicembre dell'anno precedente; l'aggiornamento delle quantit\u00e0 (cosiddetto \u00abribasamento\u00bb) pu\u00f2 quindi essere effettuato una sola volta l'anno.\nIl concatenamento consente inoltre di mitigare la distorsione da sostituzione, in quanto il ribasamento annuale consente di tenere conto delle minori quantit\u00e0 consumate di quei beni il cui prezzo sia aumentato pi\u00f9 di quello di altri.\nIn Italia si elaborano a fini interni:\nSi elaborano inoltre per Eurostat, secondo standard comuni a tutti i paesi europei:\nEurostat produce a sua volta i seguenti indici, che sono medie ponderate secondo la spesa per i consumi finali degli IPCA trasmessi dai diversi paesi interessati:\nPrezzi alla produzione dei prodotti industriali.\nL'indice dei prezzi alla produzione dei prodotti industriali \u00e8, a differenza dei precedenti, un indice di Laspeyres a base fissa (2000=100). Viene calcolato rilevando i prezzi di 1.102 prodotti presso un campione di 3.667 imprese.\nParit\u00e0 dei poteri d'acquisto.\nLo scopo delle parit\u00e0 dei poteri d'acquisto \u00e8 quello di consentire confronti tra i livelli dei prezzi in luoghi diversi. Ad esempio, nel calcolo degli indici di prezzo europei IPCE e IPCAEE gli indici IPCA comunicati dai vari paesi vengono ponderati secondo la spesa per consumi finali rilevata in ciascuno di essi; non vi sono problemi per la zona dell'euro, ma i dati della contabilit\u00e0 nazionale di altri paesi sono espressi in altre valute (corona danese, sterlina, corona islandese e corona norvegese).\nPer rendere omogenei i dati non si possono usare i normali tassi di cambio, che trovano applicazione negli scambi di beni e servizi tra paesi e risultano inadeguati per esprimere in altre valute il prezzo di beni o servizi esclusi da tali scambi (ad esempio, non si possono esportare l'istruzione o un taglio di capelli).\n\u00c8 inoltre necessario individuare indici che superino il test di transitivit\u00e0. In ambito OCSE e nell'Unione europea si usa il metodo EKS, che si svolge in pi\u00f9 fasi: calcolo di PPA elementari non transitive, calcolo di PPA elementari transitive, calcolo di PPA aggregate non transitive, calcolo di PPA aggregate transitive.\nAggregati a prezzi costanti.\nL'andamento nel tempo degli aggregati della contabilit\u00e0 nazionale risente non solo della variazione dei volumi, ma anche di quella dei prezzi. Si pone quindi il problema di determinare la crescita reale dei diversi aggregati, depurandola dall'inflazione.\nIn passato l'ISTAT utilizzava indici di volume a base fissa, ma dal 2006 usa indici di volume a base mobile concatenati.\nCon riguardo ad un generico aggregato \"X\", si moltiplica il suo valore a prezzi correnti nell'anno base (il 2000 per l'ISTAT) per l'indice di Laspeyres di volume concatenato; ad esempio, per il 2007:\nVoci correlate.\nApprofondimenti specifici:\nI numeri indice nella pratica:"}
{"id": "1438675", "revid": "339392", "url": "https://it.wikipedia.org/wiki?curid=1438675", "title": "Vladislav Vashchuk", "text": ""}
{"id": "1438679", "revid": "339392", "url": "https://it.wikipedia.org/wiki?curid=1438679", "title": "Maksym Kalynychenko", "text": ""}
{"id": "1438680", "revid": "287204", "url": "https://it.wikipedia.org/wiki?curid=1438680", "title": "Esther Mahalangu", "text": "Biografia.\n\u00c8 una delle poche artiste africane la cui arte \u00e8 spesso esibita sulla scena internazionale.\nLe sue opere sono presenti nelle pi\u00f9 importanti collezioni private tra cui quella dello svizzero Jean Pigozzi e in molti musei occidentali. Pur essendo un'artista di fama internazionale Esther Mahlangu vive nel suo villaggio a stretto contatto con la propria cultura. Donna di poche parole, la Mahlangu ha dedicato la sua vita alla sua arte. Esther Mahlangu \u00e8 una pittrice, nata nel 1936 a Middelburg, Mphumalanga, in Sudafrica e appartiene alla trib\u00f9 Ndebele. Con tale termine ci si riferisce a diversi gruppi etnici diffusi nello Zimbabwe occidentale e nella provincia dei Transvaal in Sud Africa. La suddivisione della nazione amaNdembele risale all'inizio del XVI secolo quando cominciarono una serie di faide interne per il dominio delle trib\u00f9 che portarono all'attuale divisione in tre gruppi di quella che \u00e8 considerata come la nazione amaNdembele: la nazione Matabele dello Zimbabwe, la Transvaal Ndembele del nord e la Transvaal Ndembele del sud in Sud Africa.\nL'arte e la tradizione.\nEsther Mahlangu inizia a dipingere a soli dieci anni, seguendo gli insegnamenti della madre e della nonna, e da allora non ha pi\u00f9 smesso perch\u00e9, come lei stessa confida, la sua arte la fa sentire \u201cmolto felice\u201d. L'artista segue, cos\u00ec, una tradizione locale che prevede che questo particolare tipo di tecnica pittorica sia tramandata in famiglia, comunicata, appresa e trasmessa solo dalle donne. Tali dipinti sono strettamente connessi con l'antica tradizione di decorare le case in occasione del rito di passaggio dei figli maschi. Tra i diciotto e i venti anni, infatti, i giovani della trib\u00f9 si recavano alla \u201cscuola della circoncisione\u201d e subivano un rituale particolare che sanciva il loro passaggio all'et\u00e0 adulta. Per festeggiare quest'avvenimento le donne ridipingevano completamente sia l'interno sia l'esterno delle loro case con una preparazione a base di sterco di vacca e gesso utilizzando un repertorio molto vasto di figure tradizionali. Tali disegni erano caratterizzati dalla presenza di forme geometriche ripetute, limitate da un sottile bordo nero in deciso contrasto con lo sfondo bianco, tracciato in modo molto netto. I colori utilizzati sono piatti e risaltano in modo molto vivo grazie al bordo e allo sfondo utilizzati. L'astrazione geometrica che si palesa da questi dipinti \u00e8 sottolineata dal continuo ripetersi di tali semplici figure che rendono per\u00f2 l'intera opera piuttosto complessa. In sostanza simmetrie di linee, figure e colori sono assolutamente predominanti. \nOpera.\nNonostante continui ad utilizzare lo stesso \u201cvocabolario artistico\u201d strettamente legato alla tradizione della sua etnia, Esther Mahlangu ha notevolmente modificato il supporto e le tecniche con cui lavora. L'artista, infatti, oltre ad usare pigmenti e colori industriali, ha decorato con le sue linee e le sue figure geometriche tele, sculture, ceramiche, automobili e addirittura aerei. La Mahlangu ha, infatti, realizzato nel 1991 la prima \u201cAfrican Art Car\u201d, decorando con i tipici motivi della trib\u00f9 Ndembele una BMW 525i, e collaborando con artisti come Andy Warhol, David Hockney e Frank Stella. Tali disegni sono stati riportati nel 1997 anche sulle code degli aerei dalla British Airways e pi\u00f9 di recente la stessa particolare tecnica pittorica \u00e8 stata riprodotta dall'artista anche sulla nuova Fiat 500 in occasione della mostra \u201cWhy Africa?\u201d (2007, Torino).\nLa poetica.\nPresente anche nel lavoro, nell'arte di Esther Mahlangu, la tensione tra locale e globale, tra l'ancoraggio e il distacco. L'artista, infatti, si muove, costruisce la propria opera a partire da una tradizione locale molto forte, cui attinge a piene mani e che, come lei stessa ammette, vuole rappresentare nel mondo e preservare in patria. Ed \u00e8 per questo che nella sua trib\u00f9 la Mahlangu dirige una scuola nella quale insegna a giovani ragazze non solo a dipingere ma anche a riportare i particolari disegni della sua tecnica pittorica su particolari composizioni di perline. Tuttavia non bisogna pensare alla tradizione come a un'entit\u00e0 statica, immutabile, continuamente rivolta al passato. Come il lavoro della stessa Mahlangu suggerisce, \u201ctradizione\u201d \u00e8 un ambito mobile, pronto a inglobare stimoli di natura diversa e orientato al futuro. Infatti, nonostante adesso il Sudafrica sia uno degli Stati africani che pi\u00f9 di altri agevolano e promuovono il lavoro dei loro artisti tanto a livello nazionale quanto a livello internazionale con manifestazioni del calibro della biennale di Johannesburg, il lavoro di Esther Mahlangu si mostra di per s\u00e9 molto coraggioso perch\u00e9 \u00e8 nato e si \u00e8 sviluppato in un contesto dalle conosciute difficolt\u00e0 politiche e sociali. In una tale situazione rimane quindi ancora pi\u00f9 problematico proporre con orgoglio un'arte tanto legata alla rivendicazione etnica come quella che si palesa nelle opere della Mahlangu."}
{"id": "1438681", "revid": "765341", "url": "https://it.wikipedia.org/wiki?curid=1438681", "title": "Romuald Hazoum\u00e9", "text": "Biografia.\nHa esposto le sue opere in mostre, personali e collettive, in consistenti parti del mondo tra cui Stati Uniti, Europa, Australia e varie nazioni africane. Importante per la sua arte \u00e8 il confronto con la vita sociale nella quale l'artista si trova immerso. Complesso \u00e8, infatti, il significato celato dietro le sue opere realizzate con materiale di scarto, di recupero, anche con immondizie che Hazoum\u00e8 raccoglie dove vive e lavora.\nIn particolare le sue maschere, che rappresentano una parte consistente della sua opera, si compongono di un corpo realizzato con un pezzo di una tanica di plastica cui l'artista aggiunge dei capelli finti. Queste taniche hanno per\u00f2 una storia locale particolare, partono dal Benin piene di gioielli e riso, raggiungono a bordo di canoe la vicina Nigeria dove si riempiono di benzina per poi tornare in \"patria\". Sono, insomma, il principale strumento del commercio illegale di benzina che si realizza tra questi due stati confinanti. Questi contenitori recano il segno del viaggio da loro compiuto: sono rigati, incisi e sformati nell'ingegnoso tentativo di farvi rientrare quanto pi\u00f9 materiale possibile. Proprio queste taniche diventano allora strumento principe dell'artista volto a comunicare un significato tanto politico quanto sociale. \nRomuald Hazoum\u00e9 realizza le sue maschere cercando di rappresentarvi alcuni degli \"stereotipi\" inerenti all'appartenenza ad un gruppo sociale o ad una cultura. \u00c8 il caso de \"L'irochese\" dove una spazzola \u00e8 usata per rappresentare la tipica pettinatura o de \"Il siciliano\" nel quale la supposta appartenenza culturale \u00e8 suggerita attraverso un cappello a maglia larga.\nLe maschere alludono per\u00f2 anche al tentativo di mimesi culturale che, secondo l'artista, caratterizza alcune donne africane che, non solo nel contesto della migrazione, tentano di eliminare alcuni dei loro tipici tratti somatici come i capelli crespi o il colore della pelle tramite parrucche o creme schiarenti. Interpretati dall'artista come tentativo di negare la propria identit\u00e0 per evitare di farsi catalogare o come semplice manifestazione d'inferiorit\u00e0 nei confronti del modello di bellezza occidentale, questi atteggiamenti prendono forma attraverso la realizzazione di maschere di plastica scadente, rovinata, sormontata da parrucche acconciate in modo non tradizionale. Hazoum\u00e9 si \u00e8, infatti, documentato sul significato locale d'alcune acconciature, soprattutto delle trecce, la cui forma poteva essere usata come codice comunicativo al fine di trasmettere la situazione della donna, se sposata oppure se in cerca di un uomo, e si rammarica di come questa peculiarit\u00e0 culturale sia andata perduta.\nUsare bidoni di plastica, localmente strumento del contrabbando di benzina, per realizzare opere d'arte sottende un importante significato politico. L'artista vuole, infatti, rifarsi al lavoro illegale, non formale tipico dell'economia del Benin e di altri paesi africani, contemporaneamente alludendo a problematiche di pi\u00f9 ampio respiro, \"globalizzate\" come lui stesso le definisce. \nCome si legge nell'intervista realizzata da Roberta Cafuri, Hazoum\u00e8 sostiene, infatti, che in Africa non sia rimasto nulla dell'arte tradizionale del passato poich\u00e9 tutto il materiale, i gioielli, le maschere, le sculture, sono conservati in musei europei o americani. Ci\u00f2 che rimane in Africa, secondo l'artista, sono gli oggetti di uso quotidiano, oggetti spesso di foggia occidentale utilizzati infinite volte prima di essere buttati. \u00c8 proprio in questo momento che tale materiale diventa adatto ad essere assemblato in una delle opere di Hazoum\u00e9, lavori che spesso ricordano, alludono alle maschere tradizionali tanto care ai musei e ai collezionisti occidentali, fatte per\u00f2 con gli avanzi, le immondizie del mondo occidentale stesso. Perch\u00e9, appunto, \"La mia Arte \u00e8 un modo di ridarvi le vostre immondizie\" come afferma lo stesso Hazoum\u00e9.\nEvidente quindi lo stretto legame sia con la terra, che l'artista mostra nell'utilizzare materiale locale, dal profondo significato locale, sia con la propria cultura, manifestata nel ricorso alla costruzione di maschere che alludono a una tradizione radicata nel tempo. Tale legame \u00e8 per\u00f2 costantemente reinterpretato, modellato e costruito alla luce del presente, della storia che l'artista si trova a vivere. Hazoum\u00e9 fa, infatti, propria la definizione della Cafuri di \"artista migrante\", che si sposta cio\u00e8 non solo attraverso i confini fisici dalle nazioni per promuovere la propria arte nel mondo, ma anche, e forse soprattutto, attraverso i pi\u00f9 sfumati e problematici confini culturali e sociali, come \u00e8 evidente nelle sue maschere.\nRelazione con la contemporaneit\u00e0 che del resto \u00e8 evidente anche nel rapporto di Hazoum\u00e9 con il mercato dell'arte internazionale. Difficile giostrarsi tra significati, tradizioni locali cui si sente di appartenere e mercato globale cui tuttavia si aspira, dimensioni spesso in contrasto tra di loro. Tuttavia proprio in tale dialettica si gioca la creativit\u00e0 dell'artista africano contemporaneo."}
{"id": "1438682", "revid": "1305772", "url": "https://it.wikipedia.org/wiki?curid=1438682", "title": "Walk on Water", "text": "Walk on Water (\"camminare sull'acqua\" in lingua inglese) pu\u00f2 riferirsi a:"}
{"id": "1438683", "revid": "92723", "url": "https://it.wikipedia.org/wiki?curid=1438683", "title": "Edward Henry Howard of Norfolk", "text": ""}
{"id": "1438684", "revid": "12200610", "url": "https://it.wikipedia.org/wiki?curid=1438684", "title": "Teatro stabile di Catania", "text": ""}
{"id": "1438685", "revid": "110157", "url": "https://it.wikipedia.org/wiki?curid=1438685", "title": "Ibateguara", "text": "Ibateguara \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di Serrana dos Quilombos."}
{"id": "1438687", "revid": "643662", "url": "https://it.wikipedia.org/wiki?curid=1438687", "title": "Anatoliy Tymoschuk", "text": ""}
{"id": "1438690", "revid": "287204", "url": "https://it.wikipedia.org/wiki?curid=1438690", "title": "Battiato Studio Collection", "text": "Battiato Studio Collection \u00e8 una compilation del cantautore italiano Franco Battiato, pubblicata dall'etichetta EMI Italiana il 1\u00ba aprile 1996."}
{"id": "1438691", "revid": "1494169", "url": "https://it.wikipedia.org/wiki?curid=1438691", "title": "Copperbelt", "text": ""}
{"id": "1438692", "revid": "92723", "url": "https://it.wikipedia.org/wiki?curid=1438692", "title": "Luis Belluga y Moncada", "text": ""}
{"id": "1438693", "revid": "110157", "url": "https://it.wikipedia.org/wiki?curid=1438693", "title": "Igaci", "text": "Igaci \u00e8 un comune del Brasile nello Stato dell'Alagoas, parte della mesoregione di Agreste Alagoano e della microregione di Palmeira dos \u00cdndios."}
{"id": "1438694", "revid": "125236689", "url": "https://it.wikipedia.org/wiki?curid=1438694", "title": "Stazione meteorologica di Milano Malpensa", "text": "La stazione meteorologica di Milano Malpensa \u00e8 la stazione meteorologica di riferimento per il Servizio Meteorologico dell'Aeronautica Militare e per l'Organizzazione Mondiale della Meteorologia, relativa all'area nord di Milano e alla Provincia di Varese in cui \u00e8 situata.\nCaratteristiche.\nLa stazione meteorologica, gestita dall'ENAV, si trova nell'Italia nord-occidentale, in provincia di Varese, nel comune di Somma Lombardo all'interno dell'aeroporto della Malpensa, a 211 metri s.l.m. e alle coordinate geografiche .\nMedie climatiche ufficiali.\nDati climatologici 1971-2000.\nIn base alle medie climatiche del trentennio 1971-2000, le pi\u00f9 recenti in uso, la temperatura media del mese pi\u00f9 freddo, gennaio, \u00e8 di +1,7\u00a0\u00b0C, mentre quella del mese pi\u00f9 caldo, luglio, \u00e8 di +22,2\u00a0\u00b0C; mediamente si contano 108 giorni di gelo all'anno e 27 giorni annui con temperatura massima uguale o superiore ai 30\u00a0\u00b0C. Nel trentennio esaminato, i valori estremi di temperatura sono i +37,0\u00a0\u00b0C del luglio 1983 e i -18,0\u00a0\u00b0C del gennaio 1985.\nLe precipitazioni medie annue si attestano a 1.212\u00a0mm, mediamente distribuite in 88 giorni, con minimo relativo in inverno, picco massimo in autunno e massimo secondario in primavera per gli accumuli totali stagionali.\nL'umidit\u00e0 relativa media annua fa registrare il valore di 72,9% con minimo di 67% a marzo e massimi di 78% a novembre e a dicembre; mediamente si contano 118 giorni all'anno con episodi nebbiosi.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trentennio 1971-2000 e pubblicati nell'Atlante Climatico d'Italia del Servizio Meteorologico dell'Aeronautica Militare relativo al medesimo trentennio.\nDati climatologici 1961-1990.\nIn base alla media trentennale di riferimento 1961-1990, ancora in uso per l'Organizzazione meteorologica mondiale e definita Climate Normal (CLINO), la temperatura media del mese pi\u00f9 freddo, gennaio, si attesta a +0,9\u00a0\u00b0C; quella del mese pi\u00f9 caldo, luglio, \u00e8 di circa +22\u00a0\u00b0C. Nel medesimo trentennio, la temperatura minima assoluta ha toccato i -18,0\u00a0\u00b0C nel gennaio 1985 (media delle minime assolute annue di -12,8\u00a0\u00b0C), mentre la massima assoluta ha fatto registrare i +37,0\u00a0\u00b0C nel luglio 1983 (media delle massime assolute annue di +33,6\u00a0\u00b0C).\nLa nuvolosit\u00e0 media annua si attesta a 4,4 okta giornalieri, con minimo di 3,6 okta a luglio e massimi di 4,9 okta a maggio e a novembre.\nLe precipitazioni medie annue sono superiori ai 1000\u00a0mm e presentano con picco primaverile ed autunnale e minimo relativo invernale.\nL'umidit\u00e0 relativa media annua si attesta a 75,2% con minimo di 69% a marzo e massimi di 80% a novembre e a dicembre.\nLa pressione atmosferica media annua normalizzata al livello del mare fa registrare il valore di 1016,6 hPa, con massimo di 1020 hPa ad ottobre e minimo di 1014 hPa ad aprile.\nIl vento presenta una velocit\u00e0 media annua di 3,3\u00a0m/s, con minimo di 3\u00a0m/s in agosto e massimo di 3,5\u00a0m/s ad aprile; la direzione prevalente \u00e8 di tramontana durante tutto l'arco dell'anno.\nDati climatologici 1951-1980.\nIn base alle medie climatiche del periodo 1951-1980, la temperatura media del mese pi\u00f9 caldo, luglio, si attesta a +21,5\u00a0\u00b0C, mentre la temperatura media del mese pi\u00f9 freddo, gennaio fa registrare il valore di +0,9\u00a0\u00b0C.\nNel trentennio esaminato, la temperatura massima pi\u00f9 elevata di +36,0\u00a0\u00b0C risale al luglio 1964, mentre la temperatura minima pi\u00f9 bassa di -17,8\u00a0\u00b0C fu registrata nel febbraio 1956 e nel gennaio 1960.\nValori estremi.\nTemperature estreme dal 1951 ad oggi.\nNella tabella sottostante sono riportati i valori delle temperature estreme mensili dal 1951 ad oggi, con il relativo anno in cui sono state registrate. Nel periodo esaminato, la temperatura minima assoluta ha toccato i -18,0\u00a0\u00b0C nel gennaio 1985, battendo il precedente record di -17,8\u00a0\u00b0C del febbraio 1956 (record mensile eguagliato il 6 febbraio 2012) e del gennaio 1960, mentre la temperatura massima assoluta ha raggiunto i +37,0\u00a0\u00b0C nel luglio 1983 (errati i +38,0\u00a0\u00b0C dell'agosto 1981 e i +37,5\u00a0\u00b0C del luglio 1998 dovuti ad errori di rilevamento)."}
{"id": "1438695", "revid": "116198578", "url": "https://it.wikipedia.org/wiki?curid=1438695", "title": "BMW Serie 3 Compact", "text": "La Serie 3 Compact \u00e8 una serie di autovetture di classe medio-bassa prodotta dal 1994 al 2005 dalla casa automobilistica tedesca BMW.\nOrigini e motivazioni.\nI successi di vendita di vetture come le Volkswagen Golf e le Ford Escort, spinse all'inizio degli anni novanta la casa bavarese a studiare una vettura di fascia media o medio-bassa da contrapporre a tali vetture, pur non avendo una grande tradizione in tale settore visto che le vetture pi\u00f9 recenti tra quelle considerabili di fascia media erano le BMW Touring di vent'anni prima.\nPer essere competitiva e contenere i prezzi si decise di prendere come base una vettura gi\u00e0 esistente, in modo da risparmiare sui costi di progettazione: i modelli pi\u00f9 economici che aveva in quel momento in listino erano quelli della Serie 3 E36, e pi\u00f9 in particolare la \"316i\" con propulsore da 1.6 litri. Si scelse pertanto di partire proprio da quel modello.\nLa Serie 3 E36/5.\nProfilo e contesto.\nAll'inizio la stampa vociferava di un imminente arrivo di una \"Serie 2\", ma il prodotto finale, lanciato nel 1994, fu battezzato \"Serie 3 Compact\", come per voler sottolineare la stretta parentela con la \"sorella maggiore\".\nDesign e tecnica.\nRispetto a quest'ultima, la nuova Serie 3 Compact si distingueva soprattutto per un particolare: la coda era stata tagliata di circa 22 cm e la nuova vettura appariva quindi come una berlina a due volumi e mezzo e a tre porte (due laterali pi\u00f9 il portellone d'accesso al vano bagagli); non fu mai commercializzata, invece, con carrozzeria a cinque porte.\nTecnicamente, al posto della sospensione posteriore di tipo multilink delle altre serie 3 E36, la Compact montava una sospensione a bracci oscillanti, di concezione analoga a quella utilizzata dalla serie 3 E30. Anche la componentistica della plancia era molto simile a quella della serie 3 E30. Il passo \u00e8 stato mantenuto intatto a 2.70 m di lunghezza, in modo da consentire un'abitabilit\u00e0 pari a quella della berlina a 4 porte.\nMotori e versioni.\nInizialmente, la Serie 3 Compact fu proposta in due versioni: la pi\u00f9 economica era la \"316i Compact\", con motore a 4 cilindri in linea da 1596 cm\u00b3 in grado di erogare 102 CV. L'altra versione era la \"318ti Compact\", equipaggiata sempre da un 4 cilindri in linea, ma della cilindrata di 1796\u00a0cm\u00b3 e con potenza massima di 140 CV.\nLe rispettive velocit\u00e0 massime sfioravano i 190 ed i 210\u00a0km/h. Dal punto di vista meccanico la Serie 3 Compact era all'epoca l'unica vettura di fascia medio-bassa a trazione posteriore.\nNonostante i contenuti tecnici, la vettura ottenne un successo piuttosto moderato, anche perch\u00e9 a met\u00e0 anni '90 le vetture di fascia media a due volumi e mezzo a 3 porte stavano perdendo quote di mercato, cosa avvenuta anche per le principali concorrenti, l'Alfa 146 e la Fiat Brava.\nA nulla valse il tentativo della BMW di proporre una versione rinnovata della \"318ti\", equipaggiata dal 1.9 16V da 140 CV montato sulla \"318is\" berlina, e neppure il proporre una versione pi\u00f9 brillante, ossia la \"323ti Compact\" (con motore da 2495\u00a0cm\u00b3 e 170 CV di potenza max) da 230\u00a0km/h, serv\u00ec a rilanciare la Compact. Stessa scarsa efficacia ebbe anche l'introduzione delle \"318 tds\", con motore turbodiesel da 1665\u00a0cm\u00b3 da 90 CV e 175\u00a0km/h di velocit\u00e0 massima.\nLa prima serie della Compact si avvi\u00f2 cos\u00ec a fine produzione, avvenuta nel 2000.\nLa Serie 3 E46/5.\nProfilo e contesto.\nSulla base della nuova Serie 3 E46, alla fine del 2000 fu lanciata la nuova \"Compact\". Rispetto al modello precedente, la nuova serie non presentava pi\u00f9 dei classici gruppi ottici carenati, ma due coppie di fari tondeggianti e separati tra loro. Anche la coda proponeva due gruppi ottici dal disegno inedito, che su alcuni mercati erano trasparenti con fondo cromato e lampadine a vista (detti \"Lexus-style\", dal nome del marchio che li ha introdotti per la prima volta su un suo modello). Per quanto riguardava le sospensioni posteriori e la componentistica della plancia, la nuova Compact era in tutto e per tutto una serie 3 E46.\nMotori e versioni.\nLa gamma sub\u00ec delle rivisitazioni rispetto al modello precedente: la motorizzazione di base non era pi\u00f9 un 1.6 ma il 1.8 da 115 CV presente anche sulle prime Compact E36. Successivamente arrivarono anche un motore a benzina da 1995\u00a0cm\u00b3 e 143 CV di potenza massima, un motore da 2495\u00a0cm\u00b3, sempre a benzina ma da 192 CV, e due motori a gasolio da 1995\u00a0cm\u00b3, con potenze di 115 e 150 CV rispettivamente.\nNel 2003 fu sottoposta a un leggero restyling che interess\u00f2 principalmente le prese d'aria anteriori e i fari posteriori, ora rivestiti di plastiche di colore rosso. Cambiarono anche il colore delle frecce laterali e la forma del vano portatarga posteriore, mentre vennero inseriti sensori di parcheggio nei paraurti posteriori.\nFine produzione.\nNeppure la nuova Compact seppe conquistarsi i favori del pubblico e non pot\u00e9 quindi riscattare il moderato successo della serie precedente; fu pertanto tolta di produzione nel 2005 per lasciare il posto alla nuova Serie 1."}
{"id": "1438697", "revid": "290948", "url": "https://it.wikipedia.org/wiki?curid=1438697", "title": "Carattere (statistica)", "text": ""}
{"id": "1438700", "revid": "599013", "url": "https://it.wikipedia.org/wiki?curid=1438700", "title": "Luapula", "text": ""}
{"id": "1438701", "revid": "339392", "url": "https://it.wikipedia.org/wiki?curid=1438701", "title": "Oleksandr Shovkovskiy", "text": ""}
{"id": "1438702", "revid": "433605", "url": "https://it.wikipedia.org/wiki?curid=1438702", "title": "Igreja Nova", "text": "Igreja Nova \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di Penedo."}
{"id": "1438705", "revid": "110157", "url": "https://it.wikipedia.org/wiki?curid=1438705", "title": "Inhapi", "text": "Inhapi \u00e8 un comune del Brasile nello Stato dell'Alagoas, parte della mesoregione di Sert\u00e3o Alagoano e della microregione di Serrana do Sert\u00e3o Alagoano."}
{"id": "1438709", "revid": "339392", "url": "https://it.wikipedia.org/wiki?curid=1438709", "title": "Andriy Nesmachniy", "text": ""}
{"id": "1438710", "revid": "14691", "url": "https://it.wikipedia.org/wiki?curid=1438710", "title": "Provincia del Luapula", "text": ""}
{"id": "1438711", "revid": "729019", "url": "https://it.wikipedia.org/wiki?curid=1438711", "title": "Battaglia di Dunkeld", "text": "La battaglia di Dunkeld \u00e8 stato combattuta fra i clan di giacobiti che sostenevano il re Giacomo VII di Scozia e un reggimento dell'esercito di Guglielmo d'Orange, nelle vie intorno alla cattedrale di Dunkeld, in Scozia, il 21 agosto 1689 ed ha fatto parte della prima Insurrezione Giacobita.\nA seguito della morte del visconte di Dundee nella vittoria dei giacobiti nella battaglia di Killiecrankie, gli highlander sono stati condotti sul campo di battaglia dal colonnello Alexander Cannon. Con il consiglio privato scozzese che si preparava per lasciare la Scozia, il reggimento recentemente formato dai Cameroniani, 1200 uomini, sotto gli ordini del tenente colonnello William Cleland, si \u00e8 mosso a nord da Perth per ingaggiare la \"prima linea\" giacobita.\nDunkeld non era protetta da mura cittadine, cos\u00ec Cleland ha ordinato alle sue truppe di prendere posizione nella cattedrale, che era circondata da un muro di cinta e vicino al palazzo del conte di Atholl. I giacobiti hanno invece preso posizione nelle case vicine e sono seguite quattro ore di spari da entrambe le parti. Appena le munizioni cominciarono ad esaurirsi, si dice che i cameroniani hanno fatto cadere il tetto del palazzo per continuare a fare fuoco. I fori che datano questa battaglia, causati dai colpi dei moschetti, sono ancora visibili nel lato orientale della cattedrale di Dunkeld.\nIl colonnello, William Cleland del reggimento dei cameroniani \u00e8 stato ucciso durante la prima ora della battaglia e la maggiore parte del reggimento \u00e8 rimasto ferito. Il comando \u00e8 passato al capitano George Munro di Auchinbowie che li ha condotti alla vittoria. La battaglia volse alla fine quando da un gruppo di cameroniani, comandati da Munro caric\u00f2 le difese giacobite. Un feroce combattimento infuri\u00f2 fino alle undici di notte, quando l'esercito dei highlander \u00e8 fuggito nelle colline, lasciando 300 morti e dicendo che \"potevano combattere contro gli uomini ma avrebbero potuto continuare a combattere contro quei diavoli\". I giacobiti in rotta, persero circa 300 uomini. Le perdite inglesi sono molto incerte, tranne per Cleland, che \u00e8 sepolto nella cattedrale."}
{"id": "1438716", "revid": "1543377", "url": "https://it.wikipedia.org/wiki?curid=1438716", "title": "Stazione meteorologica di Brescia Ghedi", "text": "La stazione meteorologica di Brescia Ghedi \u00e8 la stazione meteorologica di riferimento per il Servizio Meteorologico dell'Aeronautica Militare e per l'Organizzazione Mondiale della Meteorologia, relativa alla localit\u00e0 di Ghedi e all'area attorno alla citt\u00e0 di Brescia.\nCaratteristiche.\nLa stazione meteorologica si trova nell'Italia nord-occidentale, in Lombardia, in provincia di Brescia, nel comune di Ghedi a 92 metri s.l.m. e alle coordinate geografiche .\nOltre ad essere un punto di riferimento per l'assistenza alla navigazione aerea, la stazione effettua osservazioni orarie sullo stato del cielo (nuvolosit\u00e0 in chiaro) e su temperatura, precipitazioni, umidit\u00e0 relativa, pressione atmosferica con valore normalizzato al livello del mare, direzione e velocit\u00e0 del vento.\nMedie climatiche ufficiali.\nDati climatologici 1971-2000.\nIn base alle medie climatiche del periodo 1971-2000, le pi\u00f9 recenti in uso, la temperatura media del mese pi\u00f9 freddo, gennaio, \u00e8 di +1,7\u00a0\u00b0C, mentre quella del mese pi\u00f9 caldo, luglio, \u00e8 di +23,5\u00a0\u00b0C; mediamente si contano 75 giorni di gelo all'anno e 29 giorni con temperatura massima uguale o superiore ai +30\u00a0\u00b0C. I valori estremi di temperatura registrati nel medesimo trentennio sono i -19,4\u00a0\u00b0C del gennaio 1985 e i +36,2\u00a0\u00b0C del luglio 1983.\nLe precipitazioni medie annue si attestano a 888\u00a0mm, mediamente distribuite in 84 giorni di pioggia, con minimo relativo in inverno, picco massimo in autunno e massimo secondario in estate per gli accumuli.\nL'umidit\u00e0 relativa media annua fa registrare il valore di 75,1 % con minimi di 69 % a giugno e a luglio e massimo di 85 % a dicembre; mediamente si contano 88 giorni di nebbia all'anno.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trantennio 1971-2000 e pubblicati nell'Atlante Climatico d'Italia del Servizio Meteorologico dell'Aeronautica Militare relativo al medesimo trentennio.\nDati climatologici 1961-1990.\nIn base alla media trentennale di riferimento 1961-1990, ancora in uso per l'Organizzazione meteorologica mondiale e definita Climate Normal (CLINO), la temperatura media del mese pi\u00f9 freddo, gennaio, si attesta attorno a +0,5\u00a0\u00b0C; quella del mese pi\u00f9 caldo, luglio, \u00e8 di circa +23,5\u00a0\u00b0C. Nel medesimo trentennio, la temperatura minima assoluta ha toccato i -19,4\u00a0\u00b0C nel gennaio 1985 (media delle minime assolute annue di -10,7\u00a0\u00b0C), mentre la massima assoluta ha fatto registrare i +36,2\u00a0\u00b0C nel luglio 1983 (media delle massime assolute annue di +33,4\u00a0\u00b0C).\nLa nuvolosit\u00e0 media annua si attesta a 4,2 okta giornalieri, con minimi di 3 okta giornalieri a luglio e ad agosto e massimo di 5,5 okta giornalieri a gennaio.\nLe precipitazioni medie annue sono di circa 850\u00a0mm e presentano un picco primaverile ed autunnale e minimo relativo invernale.\nL'umidit\u00e0 relativa media annua fa registrare il valore di 77,6% con minimo di 71% a giugno e massimi di 86% a dicembre e a gennaio.\nIl vento presenta una velocit\u00e0 media annua di 3,3\u00a0m/s, con minimo di 3,1\u00a0m/s a settembre e massimo di 3,7\u00a0m/s a marzo; le direzioni prevalenti sono di levante tra febbraio e novembre e di ponente a dicembre e a gennaio.\nDati climatologici 1951-1980.\nIn base alle medie climatiche del periodo 1951-1980, la temperatura media del mese pi\u00f9 caldo, luglio, si attesta a +23,1\u00a0\u00b0C, mentre la temperatura media del mese pi\u00f9 freddo, gennaio, fa registrare il valore di +1,0\u00a0\u00b0C.\nNel trentennio esaminato, la temperatura massima pi\u00f9 elevata di +37,2\u00a0\u00b0C risale al luglio 1957, mentre la temperatura minima pi\u00f9 bassa di -16,4\u00a0\u00b0C fu registrata nel gennaio 1966.\nValori estremi.\nTemperature estreme mensili dal 1951 ad oggi.\nNella tabella sottostante sono riportate le temperature massime e minime assolute mensili, stagionali ed annuali dal 1951 ad oggi, con il relativo anno in cui si queste si sono registrate. La massima assoluta del periodo esaminato di +38,4\u00a0\u00b0C risale all'agosto 2003 (nel luglio 2015 una massima di +38,2\u00a0\u00b0C), mentre la minima assoluta di -19,4\u00a0\u00b0C \u00e8 del gennaio 1985."}
{"id": "1438718", "revid": "339392", "url": "https://it.wikipedia.org/wiki?curid=1438718", "title": "Oleh Husyev", "text": ""}
{"id": "1438720", "revid": "14691", "url": "https://it.wikipedia.org/wiki?curid=1438720", "title": "Gwembe", "text": ""}
{"id": "1438721", "revid": "1431409", "url": "https://it.wikipedia.org/wiki?curid=1438721", "title": "The Secret", "text": "The Secret (\"Il segreto\" in lingua italiana) pu\u00f2 riferirsi a:"}
{"id": "1438723", "revid": "339392", "url": "https://it.wikipedia.org/wiki?curid=1438723", "title": "Andriy Voronin", "text": ""}
{"id": "1438725", "revid": "287204", "url": "https://it.wikipedia.org/wiki?curid=1438725", "title": "J.League Division 1 2000", "text": "La stagione 2000 \u00e8 stata l'ottava edizione della J.League Division 1, massimo livello del campionato giapponese di calcio.\nClassifiche.\nPrima fase.\nLegenda:\n\u00a0\u00a0\u00a0\u00a0\u00a0 Qualificato alla finale\nNote:\nSeconda fase.\nLegenda:\n\u00a0\u00a0\u00a0\u00a0\u00a0 Qualificato alla finale\nNote:\nClassifica finale.\nLegenda:\n\u00a0\u00a0\u00a0\u00a0\u00a0 Campione del Giappone e ammessa al Campionato d'Asia per club 2001\n\u00a0\u00a0\u00a0\u00a0\u00a0 Ammessa alla Coppa delle Coppe dell'AFC 2001-2002\n\u00a0\u00a0\u00a0\u00a0\u00a0 Retrocessa in J.League Division 2 2001\nNote:"}
{"id": "1438727", "revid": "1543377", "url": "https://it.wikipedia.org/wiki?curid=1438727", "title": "National Clandestine Service", "text": "Il National Clandestine Service \u00e8 l'autorit\u00e0 statunitense per il coordinamento dei servizi di HUMINT \"(human intelligence)\", ed \u00e8 una delle quattro componenti principali del Central Intelligence Agency.\nStoria.\n\u00c8 subentrato totalmente ad una preesistente struttura della CIA, il Directorate of Operations. Inoltre coordina la HUMINT tra la CIA stessa e svariate altre \"agenzie\", ossia, quanto meno: Federal Bureau of Investigation, Diplomatic Security Service, Defense Intelligence Agency, Air Intelligence Agency, Army Intelligence and Security Command (INSCOM), Marine Corps Intelligence Activity, e Office of Naval Intelligence. L'attuale direttore del NCS \u00e8 Michael Sulick. Il direttore del NCS fa capo e riferisce al direttore della CIA.\nLa creazione del NCS \u00e8 stata annunciata ufficialmente con una conferenza stampa del 13 ottobre 2005."}
{"id": "1438729", "revid": "154893", "url": "https://it.wikipedia.org/wiki?curid=1438729", "title": "Rachide cervicale", "text": ""}
{"id": "1438730", "revid": "339392", "url": "https://it.wikipedia.org/wiki?curid=1438730", "title": "Serhiy Rebrov", "text": ""}
{"id": "1438738", "revid": "1543377", "url": "https://it.wikipedia.org/wiki?curid=1438738", "title": "Stazione meteorologica di Bergamo Orio al Serio", "text": "La stazione meteorologica di Bergamo Orio al Serio \u00e8 la stazione meteorologica di riferimento per il Servizio Meteorologico dell'Aeronautica Militare e per l'Organizzazione Mondiale della Meteorologia, relativa alla citt\u00e0 di Bergamo e alla corrispondente area delle Prealpi lombarde.\nCaratteristiche.\nLa stazione meteorologica, gestita dall'ENAV, si trova nell'Italia nord-occidentale, in Lombardia, nei pressi della citt\u00e0 di Bergamo, all'interno dell'aeroporto di Orio al Serio, a 237 metri s.l.m. e alle coordinate geografiche .\nMedie climatiche ufficiali.\nTemperature 1981-2010.\nLe temperature medie minime e massime del trentennio 1981-2010 sono le seguenti: \nDati climatologici 1971-2000.\nIn base alle medie climatiche del trentennio 1971-2000, le pi\u00f9 recenti in uso, la temperatura media del mese pi\u00f9 freddo, gennaio, \u00e8 di +2,8\u00a0\u00b0C, mentre quella del mese pi\u00f9 caldo, luglio, \u00e8 di +22,8\u00a0\u00b0C; mediamente si contano 61 giorni di gelo all'anno e 22 giorni annui con temperatura massima uguale o superiore ai 30\u00a0\u00b0C. Nel trentennio esaminato, i valori estremi di temperatura sono i +39,0\u00a0\u00b0C del luglio 1983 e i -15,0\u00a0\u00b0C del gennaio 1985 (valore per\u00f2 superiore ai -20,1\u00a0\u00b0C del febbraio 1956).\nLe precipitazioni medie annue si attestano a 1.103\u00a0mm, mediamente distribuite in 90 giorni, con minimo relativo in inverno, picco massimo in autunno e massimo secondario in estate per gli accumuli totali stagionali.\nL'umidit\u00e0 relativa media annua fa registrare il valore di 71,2% con minimo di 67% a marzo e massimo di 78% a dicembre; mediamente si contano 48 giorni all'anno con episodi nebbiosi.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trentennio 1971-2000 e pubblicati nell'Atlante Climatico d'Italia del Servizio Meteorologico dell'Aeronautica Militare relativo al medesimo trentennio.\nDati climatologici 1961-1990.\nIn base alla media trentennale di riferimento 1961-1990, ancora in uso per l'Organizzazione meteorologica mondiale e definita Climate Normal (CLINO), la temperatura media del mese pi\u00f9 freddo, gennaio, si attesta a +1,8\u00a0\u00b0C; quella del mese pi\u00f9 caldo, luglio, \u00e8 di +22,4\u00a0\u00b0C. Nel medesimo trentennio, la temperatura minima assoluta ha toccato i -15,0\u00a0\u00b0C nel gennaio 1985 (media delle minime assolute annue di -8,6\u00a0\u00b0C), mentre la massima assoluta ha fatto registrare i +39,0\u00a0\u00b0C nel luglio 1983 (media delle massime assolute annue di +32,7\u00a0\u00b0C).\nLa nuvolosit\u00e0 media annua si attesta a 4,2 okta giornalieri, con minimo di 3,3 okta giornalieri in luglio e massimo di 4,7 okta giornalieri a novembre.\nLe precipitazioni medie annue sono superiori ai 1100\u00a0mm e presentano un picco estivo ed autunnale e minimo relativo invernale.\nL'umidit\u00e0 relativa media annua fa registrare il valore di 71,6% con minimi di 67% a maggio, a giugno e a luglio e massimo di 79% a dicembre.\nValori estremi.\nTemperature estreme mensili dal 1946 ad oggi.\nNella tabella sottostante sono riportati i valori delle temperature estreme mensili dal 1946 ad oggi, con il relativo anno in cui sono state registrate. Nel periodo esaminato, la temperatura minima assoluta ha toccato i -20,1\u00a0\u00b0C nel febbraio 1956, mentre la massima assoluta ha raggiunto i +39,0\u00a0\u00b0C nel luglio 1983."}
{"id": "1438742", "revid": "122309522", "url": "https://it.wikipedia.org/wiki?curid=1438742", "title": "Corsa a punti", "text": "La corsa a punti \u00e8 una specialit\u00e0 del ciclismo su pista. \u00c8 una prova di gruppo, ed \u00e8 caratterizzata dal fatto che la classifica finale viene stilata in base ai punti ottenuti da ciascun ciclista con i piazzamenti negli sprint intermedi e i giri guadagnati sul gruppo. In caso di parit\u00e0 nel punteggio conclusivo tra due corridori, risulta decisivo il piazzamento nello sprint finale.\nLa corsa a punti \u00e8 specialit\u00e0 mondiale dal 1980, mentre per le donne lo \u00e8 dal 1988. \u00c8 stata inoltre parte del programma olimpico dal 1984 al 2008 (dal 1996 al 2008 per le donne). Dal 2012 \u00e8 presente ai Giochi soltanto come una delle quattro prove dell'omnium.\nSvolgimento delle gare.\nLa corsa si tiene su una lunghezza prefissata, variabile a seconda della categoria e della competizione: vengono solitamente coperti 30 chilometri nelle gare maschili Elite (40 ai campionati del mondo), 20 in quelle femminili Elite (24/25, in base alla lunghezza della pista, ai campionati del mondo), 15/16 in quelle maschili juniores e 10 in quelle femminili juniores (25 e 20 chilometri, rispettivamente, ai campionati del mondo).\nCaratteristica principale della prova \u00e8 la presenza di volate intermedie ad intervallo fissato: in genere, per le piste di 250 metri, lo sprint \u00e8 ogni 10 giri, altrimenti \u00e8 ogni due chilometri (e quindi ogni 5 giri per le piste da 400 metri, ogni 6 per quelle da 333,33 metri, ogni 7 per quelle da 285,71 metri). Al primo classificato di ciascuna volata vengono assegnati 5 punti, al secondo 3, al terzo 2, al quarto 1. Fino a qualche tempo fa, inoltre, tali punteggi venivano raddoppiati nella volata finale.\nTuttavia per eccellere non sono sufficienti le doti di velocista, in quanto in corsa \u00e8 presente la variabile, talvolta decisiva, del doppiaggio. Per regolamento, infatti, al ciclista che \"doppia\" il gruppo guadagnando un giro di vantaggio vengono assegnati 20 punti, mentre a quello che perde un giro dal gruppo vengono sottratti 20 punti. In passato, va segnalato, la classifica non veniva stilata solamente in base al numero di punti totali conquistati, ma innanzitutto proprio per il numero di giri guadagnati, e solo in seconda battuta in base ai piazzamenti nelle volate (un po' come nell'americana).\nDurante la gara possono talvolta verificarsi incidenti di vario genere. Un ciclista che dovesse risultare coinvolto in una caduta o essere vittima di problemi meccanici ha diritto a chiedere una neutralizzazione della corsa per il numero di giri che pi\u00f9 si avvicina a 1300 metri (quindi 5 giri in una pista da 250 metri), e pu\u00f2 nel frattempo rientrare; se invece una caduta coinvolge pi\u00f9 della met\u00e0 dei partecipanti, la corsa viene fermata e si procede ad una nuova partenza mantenendo le posizioni e i distacchi dei ciclisti al momento dell'incidente.\nUna specialit\u00e0 analoga alla corsa a punti individuale \u00e8 la gi\u00e0 citata americana, in cui per\u00f2 i ciclisti in pista sono due per squadra e si alternano in corsa, dandosi il cambio."}
{"id": "1438744", "revid": "1543377", "url": "https://it.wikipedia.org/wiki?curid=1438744", "title": "ISO 19109", "text": "Lo standard ISO19109 - Regole per lo schema applicativo fa parte degli standard prodotti da ISO/TC211 e definisce le regole per creare e documentare schemi applicativi e comprende i principi per la definizione delle caratteristiche.\nIl campo di applicazione comprende:\nLa norma italiana UNI-EN-ISO19109 \u00e8 la versione ufficiale in lingua inglese della norma europea EN ISO 19109 (edizione luglio 2006)."}
{"id": "1438749", "revid": "13102", "url": "https://it.wikipedia.org/wiki?curid=1438749", "title": "Pietro Aron", "text": ""}
{"id": "1438750", "revid": "23117", "url": "https://it.wikipedia.org/wiki?curid=1438750", "title": "Copa Brasil", "text": ""}
{"id": "1438752", "revid": "110157", "url": "https://it.wikipedia.org/wiki?curid=1438752", "title": "Jacar\u00e9 dos Homens", "text": "Jacar\u00e9 dos Homens \u00e8 un comune del Brasile nello Stato dell'Alagoas, parte della mesoregione di Sert\u00e3o Alagoano e della microregione di Batalha."}
{"id": "1438756", "revid": "124009921", "url": "https://it.wikipedia.org/wiki?curid=1438756", "title": "Uli Hoene\u00df", "text": "\u00c8 divenuto campione europeo nel 1972 e campione del mondo nel 1974 con la Nazionale tedesca.\nDopo essere stato per trent'anni il direttore generale del (dal 1979 al 2009), nel 2009 \u00e8 stato eletto presidente del club bavarese. \u00c8 rimasto in carica fino al 2014, prima di lasciare l\u2019incarico a causa di problemi giudiziari.\nIl 25 novembre 2016 \u00e8 stato rieletto presidente del Bayern Monaco, carica che ha mantenuto fino al 2019.\nBiografia.\nAnche Dieter, fratello minore di Uli Hoene\u00df, \u00e8 stato calciatore professionista e dirigente sportivo; ha giocato diverse stagioni in Bundesliga ed \u00e8 stato direttore generale del Wolfsburg.\nNel 1982 Uli Hoene\u00df risulta l'unico sopravvissuto di un incidente aereo, che ha portato alla morte di tre persone. L'ex calciatore, addormentato nei sedili posteriori, si procura solo alcune piccole ferite e viene successivamente soccorso da una guardia forestale che lo incontra in stato di shock e disorientato.\nNel 1985 ha fondato a Norimberga insieme a Werner Wei\u00df l'azienda di prodotti alimentari HoWe Wurstwaren, dove HoWe sta per Hoene\u00df e Wei\u00df. Tra i clienti vi sono stati i supermercati ALDI, McDonald's e un'importante padiglione della birra all'Oktoberfest. In seguito ha lasciato la gestione dell'azienda ai suoi due figli Sabine e Florian. La HoWe Wurstwaren \u00e8 stata oggetto di pesanti critiche da parte dei sindacati di categoria per la mancanza di un comitato aziendale, per non aver applicato alcun contratto collettivo di settore e per aver utilizzato molti lavoratori temporanei.\nIl 13 marzo 2014 viene condannato a 3 anni e 6 mesi di carcere per sette diversi capi di imputazione per frode fiscale. Viene rilasciato dopo 21 mesi, essendogli stata concessa la libert\u00e0 condizionale.\nCarriera.\nGiocatore.\nClub.\nTSG Ulm 1846.\nNato a Ulma, nello stato federato del Baden-W\u00fcrttemberg, nel 1952, da ragazzino inizia a giocare a calcio come centrocampista offensivo e attaccante nelle selezioni giovanili del TSG Ulm 1846, squadra della sua citt\u00e0 natale. Per la stagione 1969-1970 viene aggregato alla prima squadra, che gioca nella 1.Amateurliga W\u00fcrttemberg; si conquista una maglia da titolare e a fine campionato \u00e8 il miglior realizzatore della squadra con 22 reti.\nBayern.\nPer la stagione 1970-1971, l'allenatore del Udo Lattek lo vuole nella sua squadra e Hoene\u00df firma con il club un contratto da dilettante. Debutta in prima squadra il 15 agosto 1970, prima giornata del campionato 1970-1971, nella partita pareggiata 1-1 con lo . Diventa subito titolare, al fianco di campioni come Franz Beckenbauer, Gerd M\u00fcller e Sepp Maier. Quell'anno la squadra \u00e8 seconda in Bundesliga e si aggiudica la Coppa di Germania. Nelle prime due stagioni Hoene\u00df mantiene lo status di dilettante per poter partecipare alle Olimpiadi di Monaco del 1972.\nRimarr\u00e0 a Monaco per otto stagioni, nel corso delle quali la squadra conquista tre campionati tedeschi, una Coppa di Germania, tre Coppe dei Campioni e una Coppa Intercontinentale. Segna due reti nella finale di Coppa dei Campioni 1973-1974 vinta 4-0 dal sull'. Nella finale dell'anno successivo contro il Leeds United, Hoene\u00df incorre in un serio infortunio al ginocchio, dal quale faticher\u00e0 a riprendersi del tutto. Dopo sei mesi di convalescenza torna a giocare ma nel periodo successivo non ritrova la forma degli anni passati.\nNorimberga.\nCon il tecnico Gyula L\u00f3r\u00e1nt, all'inizio della stagione 1978-1979 perde il posto in prima squadra e nel settembre 1978 viene ceduto in prestito all'. Le visite mediche mettono in luce una sofferenza ai legamenti del ginocchio e il medico della nuova squadra consiglia un intervento in endoscopia; Hoene\u00df rifiuta e il trasferimento viene annullato. Torna quindi al Bayern e subito viene dato in prestito al , altro club di Bundesliga. Con la nuova maglia Hoene\u00df non convince, viene schierato solo in 11 incontri, non segna alcuna rete e l'Hannover retrocede. A fine stagione torna al Bayern, ma la lesione al ginocchio \u00e8 irreparabile e abbandona il calcio giocato a ventisette anni.\nNazionale.\nHoene\u00df esordisce con la maglia della Nazionale della Germania Ovest il 29 marzo 1972, quando gioca da titolare e segna la seconda rete nell'amichevole di Budapest contro l', vinta poi dai tedeschi con il punteggio di 0-2. Un mese dopo segna a Wembley il primo gol dell'incontro vinto 3-1 dai tedeschi contro l', valido per i quarti di finale degli Europei 1972. In giugno gioca da titolare anche nella fase finale degli Europei in Belgio, che vede il trionfo della Germania Ovest, al primo titolo continentale della sua storia.\nAvendo conservato lo status di dilettante, Hoene\u00df prende parte anche alle successive Olimpiadi di Monaco di Baviera. Con la selezione della squadra di casa per\u00f2 non riesce a superare la seconda fase a gironi, dove nella partita decisiva subisce una sconfitta per 2-3 dalla , nel primo incontro calcistico fra le due nazioni confinanti, nonostante lo stesso attaccante avesse messo a segno una delle due reti della sua squadra.\nNel 1974 conquista con i compagni anche la seconda Coppa del Mondo della storia tedesca, disputata proprio in Germania Ovest, dopo aver battuto in finale per 2-1 la nazionale olandese, nonostante lui stesso, con un fallo su Cruyff, avesse causato il rigore che aveva consentito agli olandesi di portarsi in vantaggio.\nNegli Europei di due anni dopo l'attaccante commette un nuovo errore, stavolta decisivo. \u00c8 infatti suo il calcio di rigore fallito che permette alla di sconfiggere la Germania Ovest nella finale del torneo, dopo che i tempi supplementari si erano conclusi sul punteggio di 2-2. Nel novembre del 1976 gioca il suo ultimo incontro in nazionale, vinto 2-0 ad Hannover contro la stessa Cecoslovacchia. In nazionale maggiore ha disputato 35 incontri, segnando 5 reti, mentre con la nazionale olimpica ha al suo attivo 5 partite e una rete.\nDirigente.\nNel luglio 1979, subito dopo aver annunciato il ritiro dall'agonismo, diventa direttore generale del . Aveva messo in luce le sue qualit\u00e0 di dirigente l'anno precedente, quando ancora giocava per il Bayern, negoziando un contratto di sponsorizzazione grazie al quale era stato possibile il ritorno al Bayern di Paul Breitner. Con l'avvento di Hoene\u00df, la squadra raggiunge la conquista di quindici campionati, otto coppe di Germania, tre Supercoppe di Germania, sei Coppe di Lega tedesca, una Coppa UEFA, una Champions League ed una Coppa Intercontinentale. Nello stesso periodo anche lo stato finanziario del Bayern migliora, e il numero dei soci supera quota centomila, facendo diventare il club bavarese il secondo club con pi\u00f9 soci al mondo. Tra il 2000 ed il 2005, sempre sotto la guida di Hoene\u00df, la societ\u00e0 si \u00e8 anche fatta carico dei 340 milioni di euro di spesa per la costruzione del proprio nuovo stadio, l'Allianz Arena, che ha successivamente anche ospitato alcune partite dei Mondiali del 2006. Nel 2009 succede a Franz Beckenbauer alla presidenza del Bayern Monaco e ricopre la carica di presidente per 5 anni, periodo in cui i bavaresi vincono 2 Bundesliga, 2 Coppe di Germania, 2 Supercoppe di Germania, 1 Champions League su 3 finali disputate, 1 Supercoppa Europea e 1 Mondiale per Club.\nDopo aver ammesso di aver evaso personalmente al fisco tedesco 28 milioni di euro e aver accettato la condanna a 3 anni e 6 mesi di carcere, Hoeness il 14 marzo 2014 si dimette ufficialmente dalla carica di presidente del club bavarese e da tutte le altre cariche ricoperte all'interno dello stesso. \u00c8 stato rilasciato dopo 21 mesi e il 25 novembre 2016 viene rieletto presidente del Bayern Monaco. Nel novembre 2019 lascia la presidenza a Herbert Hainer ma rimane nel consiglio di amministrazione del club bavarese. Nel secondo periodo da presidente, il Bayern si aggiudica 3 titoli di Bundesliga, 1 Coppa di Germania, 2 Supercoppe di Germania e perde una finale di Champions League."}
{"id": "1438757", "revid": "110157", "url": "https://it.wikipedia.org/wiki?curid=1438757", "title": "Jacu\u00edpe", "text": "Jacu\u00edpe \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di Mata Alagoana."}
{"id": "1438759", "revid": "1305772", "url": "https://it.wikipedia.org/wiki?curid=1438759", "title": "Kasama", "text": ""}
{"id": "1438760", "revid": "78273", "url": "https://it.wikipedia.org/wiki?curid=1438760", "title": "Copa Mercosul", "text": ""}
{"id": "1438761", "revid": "287204", "url": "https://it.wikipedia.org/wiki?curid=1438761", "title": "Equiangolarit\u00e0", "text": "In matematica, lequiangolarit\u00e0 \u00e8 la propriet\u00e0 di alcune forme geometriche di avere tutti gli angoli congruenti.\n\u00c8 una propriet\u00e0 tipica dei poligoni regolari, ma non solo (si pensi al \"quadrato\" e al \"rettangolo\"), o in altre curve come la spirale logaritmica."}
{"id": "1438763", "revid": "110157", "url": "https://it.wikipedia.org/wiki?curid=1438763", "title": "Japaratinga", "text": "Japaratinga \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di Litoral Norte Alagoano."}
{"id": "1438766", "revid": "287204", "url": "https://it.wikipedia.org/wiki?curid=1438766", "title": "Uli Hoeness", "text": ""}
{"id": "1438767", "revid": "1543377", "url": "https://it.wikipedia.org/wiki?curid=1438767", "title": "Stazione meteorologica di Capo Palinuro", "text": "La stazione meteorologica di Capo Palinuro \u00e8 la stazione meteorologica di riferimento per il Servizio Meteorologico dell'Aeronautica Militare e per l'Organizzazione Mondiale della Meteorologia, relativa alla localit\u00e0 di Palinuro e alla corrispondente fascia costiera del Cilento.\nStoria.\nLa storia della stazione meteorologica di Capo Palinuro \u00e8 legata a quella del Regio Semaforo, la cui esistenza \u00e8 accertata fin dal 1838 presso la Torre Saracena, antica struttura di avvistamento costiero che venne demolita dopo il 1885 per permettere la costruzione del pi\u00f9 funzionale impianto semaforico, entrato in funzione a partire dal 1890, nel luogo in cui precedentemente sorgeva la storica torre costiera di avvistamento.\nL'attuale osservatorio meteorologico ha sede presso il semaforo tardo-ottocentesco, il cui corpo di fabbrica culmina presso la parte centrale con una caratteristica torre a sezione ottagonale.\nLa stazione meteorologica inizi\u00f2 la sua attivit\u00e0 a partire dal 18 novembre 1935, come documentato da un'iscrizione posta su una pietra; i primi dati archiviati, tuttavia, risalgono al 1\u00ba settembre 1936.\nTra il 1936 e il 1943 veniva svolta anche attivit\u00e0 di rilevamento dei venti in quota alle varie altezze, grazie al lancio di specifici palloni-sonda Pilot.\nTra il 2 settembre 1943 e i primi mesi del 1944, la stazione meteorologica cess\u00f2 di svolgere tutte le attivit\u00e0 a causa degli eventi bellici.\nNel 1978 furono eseguiti lavori di ristrutturazione ed ammodernamento del complesso del Regio Semaforo che ospitava l'osservatorio meteorologico.\nDal 1997, la trasmissione dei dati raccolti dalla stazione meteorologica avviene per via telematica.\nCaratteristiche.\nLa stazione meteorologica \u00e8 annoverata tra i teleposti costieri del Servizio Meteorologico dell'Aeronautica Militare.\nSi trova nell'Italia meridionale, in provincia di Salerno, nel comune di Centola alla frazione Palinuro (nella zona del \"Capo\"), a 185 metri s.l.m. e alle coordinate geografiche .\nOltre a rilevare i dati relativi allo stato del cielo (nuvolosit\u00e0 in chiaro) e a temperatura, precipitazioni, pressione atmosferica con valore normalizzato al livello del mare, umidit\u00e0 relativa, eliofania, direzione e velocit\u00e0 del vento, la stazione \u00e8 collegata ad una boa situata nell'antistante settore est del Mar Tirreno centrale, grazie alla quale \u00e8 possibile osservare lo stato del mare, l'altezza dell'onda marina, la direzione dell'onda stessa, oltre alla lunghezza e all'altezza dell'onda morta (onda non pi\u00f9 soggetta all'azione diretta del vento).\nI messaggi sinottici SYNOP e i messaggi di osservazione aeronautica METAR vengono trasmessi di regola 24 ore su 24, esattamente al cinquantacinquesimo minuto di ogni ora; il messaggio statistico giornaliero SYREP viene emesso nel corso della mattina e si riferisce ai dati rilevati nel corso della giornata precedente. Eventuali messaggi di osservazione speciale SPECI vengono emessi straordinariamente tra le varie osservazioni, nel caso in cui le condizioni meteorologiche subiscano improvvisi cambiamenti da essere segnalati per motivi di sicurezza ai fini dell'assistenza alla navigazione aerea.\nLa capannina, con pareti a doppia persiana di colore bianco ed apertura rivolta a settentrione, contiene la strumentazione ed \u00e8 ubicata a dovuta distanza dalla struttura architettonica dell'osservatorio, ad altezza dal fondo erboso prevista dalle norme WMO.\nIl piranografo e l'eliofanografo si trovano invece presso il complesso dell'osservatorio.\nMedie climatiche ufficiali.\nDati climatologici 1971-2000.\nIn base alle medie climatiche del periodo 1971-2000, le pi\u00f9 recenti in uso, la temperatura media del mese pi\u00f9 freddo, febbraio, \u00e8 di +10,3\u00a0\u00b0C, mentre quella del mese pi\u00f9 caldo, agosto, \u00e8 di +25,1\u00a0\u00b0C; mediamente si contano zero giorni di gelo all'anno e 18 giorni con temperatura massima uguale o superiore ai +30\u00a0\u00b0C. I valori estremi di temperatura registrati nel medesimo trentennio sono i -0,8\u00a0\u00b0C del gennaio 1985 e i +38,4\u00a0\u00b0C del luglio 1988.\nLe precipitazioni medie annue si attestano a 730\u00a0mm, mediamente distribuite in 79 giorni di pioggia, con minimo in estate e picco massimo in autunno-inverno.\nL'umidit\u00e0 relativa media annua fa registrare il valore di 70,9 % con minimi di 69 % a novembre e a dicembre e massimo di 73 % ad agosto; mediamente si conta un giorno di nebbia all'anno.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trantennio 1971-2000 e pubblicati nell'Atlante Climatico d'Italia del Servizio Meteorologico dell'Aeronautica Militare relativo al medesimo trentennio.\nDati climatologici 1961-1990.\nIn base alla media trentennale di riferimento 1961-1990, ancora in uso per l'Organizzazione meteorologica mondiale e definita Climate Normal (CLINO), la temperatura media del mese pi\u00f9 freddo, febbraio, si attesta attorno ai +10\u00a0\u00b0C; quella dei mesi pi\u00f9 caldi, luglio e agosto, \u00e8 di circa +24,5\u00a0\u00b0C; mediamente, si conta un solo giorno di gelo all'anno. Nel medesimo trentennio, la temperatura minima assoluta ha toccato i -2,8\u00a0\u00b0C nel gennaio 1968 (media delle minime assolute annue di +0,8\u00a0\u00b0C), mentre la massima assoluta ha fatto registrare i +38,4\u00a0\u00b0C nel luglio 1988 (media delle massime assolute annue di +33,3\u00a0\u00b0C).\nLa nuvolosit\u00e0 media annua si attesta a 3,5 okta, con minimo di 1,5 okta a luglio e massimi di 4,6 okta a febbraio, a marzo e a dicembre.\nLe precipitazioni medie annue sono di 790\u00a0mm, distribuite mediamente in 86 giorni, con un minimo estivo ed un picco in autunno-inverno.\nL'umidit\u00e0 relativa media annua fa registrare il valore di 72,6% con minimi di 71% a febbraio, ad aprile, a novembre e a dicembre e massimi di 74% a gennaio, a giugno e a settembre.\nL'eliofania assoluta media annua si attesta a 7 ore giornaliere, con massimo di 10,8 ore giornaliere a luglio e minimo di 3,8 ore giornaliere a dicembre.\nLa pressione atmosferica media annua normalizzata al livello del mare \u00e8 di 1015,4 hPa, con massimi di 1017 hPa a settembre e ad ottobre e minimo di 1013 hPa a dicembre.\nIl vento presenta una velocit\u00e0 media annua di 4,5\u00a0m/s, con minimi di 3,9\u00a0m/s a giugno, a luglio e ad agosto e massimo di 5,4\u00a0m/s a dicembre; la direzione prevalente \u00e8 di tramontana durante tutto l'anno, anche se nei mesi estivi avviene generalmente la rotazione a brezza di mare nelle ore pi\u00f9 calde della giornata.\nDati climatologici 1951-1980.\nIn base alle medie climatiche del periodo 1951-1980, la temperatura media del mese pi\u00f9 caldo, agosto, si attesta a +24,5\u00a0\u00b0C, mentre la temperatura media del mese pi\u00f9 freddo, gennaio, fa registrare il valore di +10,1\u00a0\u00b0C.\nNel trentennio esaminato, la temperatura massima pi\u00f9 elevata di +37,2\u00a0\u00b0C risale all'agosto 1951, mentre la temperatura minima pi\u00f9 bassa di -3,3\u00a0\u00b0C fu registrata nel gennaio 1954.\nValori estremi.\nTemperature estreme mensili dal 1946 ad oggi.\nNella tabella sottostante sono riportate le temperature massime e minime assolute mensili, stagionali ed annuali dal 1946 ad oggi, con il relativo anno in cui si queste si sono registrate. La massima assoluta del periodo esaminato di +39,6\u00a0\u00b0C del luglio 2007, mentre la minima assoluta di -3,3\u00a0\u00b0C risale al gennaio 1954."}
{"id": "1438769", "revid": "433605", "url": "https://it.wikipedia.org/wiki?curid=1438769", "title": "Jaramataia", "text": "Jaramataia \u00e8 un comune del Brasile nello Stato dell'Alagoas, parte della mesoregione di Sert\u00e3o Alagoano e della microregione di Batalha."}
{"id": "1438776", "revid": "446353", "url": "https://it.wikipedia.org/wiki?curid=1438776", "title": "Insurrezione giacobita", "text": "Le insurrezioni giacobite, anche note come ribellioni giacobite o la guerra di successione britannica, furono una serie di sommosse, rivolte e guerre nelle isole britanniche avvenute fra il 1688 e il 1746. Le sommosse avevano lo scopo di riportare sul trono Giacomo II d'Inghilterra e VII di Scozia, l'ultimo monarca britannico cattolico, e successivamente dei suoi discendenti Stuart, deposti dal Parlamento durante la Gloriosa rivoluzione. La serie di conflitti prende il suo nome da \"Jacobus\", il corrispettivo latino di Giacomo.\nLe principali insurrezioni giacobite furono chiamate \"ribellioni giacobita\" dai governi al potere. La \"prima ribellione giacobita\" e la \"seconda ribellione giacobita\" sono state chiamate rispettivamente come \"il quindici\" e \"il quarantacinque\" perch\u00e9 combattute nel 1715 e nel 1745.\nAnche se ogni insurrezione giacobita ha caratteristiche diverse, essa \u00e8 segnata da un'ampia serie di campagne militari condotte dai giacobiti nel tentativo di ristabilire gli Stuart sul trono di Scozia e d'Inghilterra (dopo il 1707, di Gran Bretagna). Giacomo II venne deposto nel 1688 e il trono venne reclamato da sua figlia Maria II congiuntamente con suo marito, l'olandese Guglielmo d'Orange (che era anche nipote di Giacomo II). La questione principale era la religione: gli Stuart rappresentavano la tolleranza o il ripristino del cattolicesimo mentre la maggioranza voleva proteggere il protestantesimo in Gran Bretagna.\nLo storico Basil Williams afferma che sebbene i complotti continuassero anno dopo anno, \"non ci fu mai un serio pericolo per la dinastia.\" Dopo l'ascesa del casato di Hannover al trono britannico nel 1714, le insurrezioni proseguirono e si intensificarono fino all'ultima ribellione giacobita (\"il quarantacinque\"), condotta da Carlo Edoardo Stuart, noto come il Giovane Pretendente, che si risolse nella decisiva sconfitta della battaglia di Culloden del 1746. Da quel momento, per sempre, si concluse ogni speranza di ripristinare gli Stuart al trono.\nSfondo.\nDurante il XVII secolo, i regni di Inghilterra, Scozia e Irlanda soffrirono agitazioni politiche e religiose nelle guerre dei tre regni. Il Commonwealth termin\u00f2 con la restaurazione di Carlo II, con il ripristino della Chiesa d'Inghilterra e l'imposizione di un governo della chiesa episcopale.\nNel 1685, Carlo II fu succeduto dal fratello di fede cattolica, Giacomo II e VII. Giacomo vedeva i covenanti come facinorosi ed inizialmente tent\u00f2 di porre fine alla loro influenza in Scozia. Il nuovo re tent\u00f2 anche di imporre la tolleranza religiosa dei cattolici e dei protestanti, ma si inimic\u00f2 molti dell'establishment anglicano con questa azione, poich\u00e9 sospettosi verso il potere cattolico. Gli apatici tentativi di Giacomo di cercare di conquistare i presbiteriani apparentemente, non gli avevano conquistato molta popolarit\u00e0 tra quella sezione della societ\u00e0. Ricordavano la sua precedente soppressione di loro e non credevano alla sua sincerit\u00e0 nel riconoscimento del presbiterianesimo. Sebbene queste azioni erano ampiamente impopolari, all'inizio la maggioranza dei suoi sudditi tolleravano queste azioni poich\u00e9 Giacomo era sulla cinquantina, ed entrambe le sue figlie erano protestanti. Sebrava che il regno di Giacomo sarebbe stato corto ed il trono sarebbe presto tornato in mani protestanti. Nel 1688, tuttavia, la giovane seconda moglie di Giacomo, Maria Beatrice d'Este, diede alla luce un maschio, il principe Giacomo Francesco Edoardo, che fu prontamente battezzato da cattolico romano. A causa delle , il principe Giacomo Francesco Edoardo immediatamente scavalc\u00f2 le due sorellastre maggiori come erede al trono. Ora la prospettiva di una dinastia cattolica sui troni inglese, scozzese e irlandese sembrava assolutamente certa.\nI \"Sette Immortali\" invitarono la figlia di Giacomo, Maria e suo marito Guglielmo d'Orange a deporre Giacomo e a regnare congiuntamente al suo posto. Il 4 novembre 1688, Guglielmo arriv\u00f2 a Torbay. Dopo lo sbarco, Giacomo fuggi da Londra, ritorn\u00f2 ed infine part\u00ec per la Francia il 23 dicembre. Nel febbraio 1689, la gloriosa rivoluzione cambi\u00f2 formalmente il monarca d'Inghilterra, ma molti realisti cattolici, episcopaliano e Tory sostenevano ancora Giacomo come legittimo monarca. I seguaci di Giacomo furono chiamati \"Jacobites\" dalla forma latina del nome Giacomo, \"Jacobus\", ed il nome giacobita fu poi utilizzato per coloro che cercarono di ripristinare la sua dinastia persino dopo la sua morte, citando i suoi discendenti come monarca legittimo.\nLa Scozia fu pi\u00f9 lenta ad accettare Guglielmo, che convoc\u00f2 una Convention of the Estates che incontr\u00f2 il 14 marzo 1689 a Edimburgo. Fu esaminata una lettera conciliante da Guglielmo e un'altra altezzosa di Giacomo. A fianco di James, una modica forza di 50 cavalieri riuniti da John Graham di Claverhouse, visconte Dundee era in citt\u00e0. Graham partecip\u00f2 alla convenzione dall'inizio, ma si ritir\u00f2 quattro giorni dopo, quando il suo sostegno a Guglielmo fu evidente. La convenzione stabil\u00ec i suoi termini e Guglielmo e Maria furono proclamati monarchi a Edimburgo l'11 aprile 1689 e furono incoronati un mese dopo. Guglielmo e Maria accettarono definitivamente la Chiesa di Scozia come istituzione presbiteriana dopo decenni di sforzi intermittenti da vari monarchi, incluso Giacomo VI, Carlo I, Carlo II e Giacomo VII di modellare la Chiesa di Scozia in una istituzione episcopale pi\u00f9 flessibile al controllo reale.\nIl Vecchio Pretendente.\nDopo la morte di Giacomo II nel 1701, la pretesa giacobita ai troni di Scozia e Inghilterra fu occupata dal suo unico figlio legittimo sopravvissuto, Giacomo Francesco Edoardo Stuart (1688\u20131766). I suoi sostenitori lo proclamarono Giacomo III d'Inghilterra e Irlanda, e Giacomo VIII di Scozia. Il re francese Luigi XIV e Papa Clemente XI riconobbero formalmente il monarca cattolico come re Giacomo III &amp; VIII. Successivamente, Giacomo fu chiamato \"il Vecchio Pretendente\", per distinguerlo da suo figlio, Carlo Edoardo Stuart (1720\u20131788), che divent\u00f2 noto come \"il Giovane Pretendente\".\nProgrammata invasione del 1708.\nDopo una breve pace, lo scoppio della guerra di successione spagnola nel 1701, rinnov\u00f2 il sostegno francese ai giacobiti. Nel 1708, Giacomo Stuart, il Vecchio Pretendente, salp\u00f2 per Dunkerque con 600 truppe francesi in quasi 30 navi della marina francese. Il suo sbarco previsto nel Firth of Forth fu sventato dalla Royal Navy, sotto l'ammiraglio Byng. Sopra le lecite proteste di Giacomo stesso, l'ammiraglio francese scelse di non rischiare uno sbarco e opt\u00f2 di ritirarsi invece di combattere. La flotta francese, inseguita dagli inglesi intorno al nord della Scozia, perse navi e la maggior parte dei loro uomini nei rimorchi sulla via del ritorno a Dunkerque.\nUn numero di laird giacobiti (James Stirling di , Archibald Seaton di , Archibald Stirling di Garden, Charles Stirling di Kippendavie, e Patrick Edmonston di Newton) si riunirono presso Brig o' Turk in sostegno all'invasione. Furono arrestati e imprigionati a Newgate, e successivamente trasferiti nel castello di Edimburgo e giudicati per alto tradimento. Furono assolti da questa accusa, poich\u00e9 la prova contro di loro dimostr\u00f2 che avevano soltanto bevuto alla salute di Giacomo.\nL'insurrezione del 1715 (\"il Quindici\").\nDopo l'arrivo da Hannover di Giorgio I nel 1714, i giacobiti Tory in Inghilterra cospirarono per organizzare una ribellione armata contro il nuovo governo hannoveriano. Erano indecisi e spaventati dagli arresti governativi dei loro leader. In Scozia il 1715, a volte \u00e8 chiamato in modo ingannevole \"la prima ribellione giacobita\" (o \"insurrezione\"), trascurando il fatto che nel 1689 c'era gi\u00e0 stata un grande insurrezione giacobita.\nIl trattato di Utrecht termin\u00f2 le ostilit\u00e0 tra Francia e Gran Bretagna. Dalla Francia, come parte di un complotto giacobita molto diffuso, il Vecchio Pretendente, stava corrispondendo con il conte di Mar. Nell'estate del 1715, Giacomo chiese aiuto a Mar per sollevare i clan. Mar, soprannominato \"Bobbin' John\", si precipit\u00f2 da Londra a Braemar. Convoc\u00f2 i clan leader ad \"una grande partita di caccia\" il 27 agosto 1715. Il 6 settembre Mar proclam\u00f2 Giacomo come \"il loro legittimo sovrano\" ed innalz\u00f2 l'antico stendardo scozzese. La proclamazione di Mar ha portato un'alleanza tra clan e Lowlander del nord, e rapidamente superarono molti paesi delle Highland.\nI giacobiti di Mar presero Perth il 14 settembre, senza opposizione. Il suo esercito crebbe fino a circa 8.000 uomini. Una forza di meno di 2.000 uomini sotto il duca di Argyll occupava la pianura di Stirling per il governo e teneva indecisamente le sue forze a Perth. Egli aspettava che il conte di Seaforth arrivasse con un corpo di clan settentrionali. Seaforth fu ritardato dagli attacchi di altri clan fedeli al governo. Programmate insurrezioni in Galles, Devon e Cornovaglia furono prevenute dal governo, arrestando i giacobiti locali."}
{"id": "1438778", "revid": "110157", "url": "https://it.wikipedia.org/wiki?curid=1438778", "title": "Jequi\u00e1 da Praia", "text": "Jequi\u00e1 da Praia \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di S\u00e3o Miguel dos Campos."}
{"id": "1438780", "revid": "1543377", "url": "https://it.wikipedia.org/wiki?curid=1438780", "title": "ISO 19123", "text": "Lo standard ISO19123 - Schema per geometria e funzione di copertura fa parte degli standard prodotti da ISO/TC211 e definisce uno schema concettuale per le caratteristiche spaziali delle coperture.\nLe coperture supportano la mappatura da un dominio spaziale, temporale o spazio-temporale ai valori assunti dagli attributi delle caratteristiche, quando i tipi di attributi delle caratteristiche sono comuni a tutte le posizioni geografiche all'interno del dominio. Un dominio delle coperture consiste in una raccolta di posizioni dirette in uno spazio di coordinate che pu\u00f2 essere definito da un massimo di tre coordinate spaziali e anche di una dimensione temporale.\nTra gli esempi di coperture vi sono la grafica raster, reti irregolari triangolate, coperture a punti e poligoni. Le coperture sono le strutture dati prevalenti in numerose aree applicative quali rilevazioni remote, meteorologia e mappature batimetriche, altimetriche, del suolo e della vegetazione.\nLa norma definisce la relazione tra il dominio di una copertura e il campo di variazione degli attributi associati. Sono definite le caratteristiche del dominio spaziale, ma le caratteristiche del campo di variazioni degli attributi non sono parte della norma.\nLa norma italiana \u00e8 la versione ufficiale in lingua inglese della norma europea EN ISO 19123 (marzo 2007)."}
{"id": "1438785", "revid": "1906976", "url": "https://it.wikipedia.org/wiki?curid=1438785", "title": "Forficula auricularia", "text": "Forficula auricularia (comunemente nota con il nome di forfecchia o forbicina) o taglia forbice , \u00e8 un insetto onnivoro, ma prevalentemente fitofago, facente parte dell'ordine dei Dermatteri, famiglia delle Forficulidae. Il nome comune \u00e8 dovuto al vistoso sviluppo dei cerci, che ricordano una pinza o una forbice.\nDistribuzione e habitat.\nLa forbicina \u00e8 originaria dell'Europa, dove si \u00e8 diffusa, \u00e8 stata introdotta anche nel Nord America agli inizi del XIX secolo ed \u00e8 ora diffusa in gran parte del continente americano.\nGli esemplari europei sopravvivono in ambienti freddi ed umidi e hanno una temperatura di sviluppo ottimale che si aggira intorno ai 24\u00a0\u00b0C. La loro diffusione in un dato anno \u00e8 legata a fattori come la temperatura, la velocit\u00e0 e la provenienza del vento. Per questa ragione la presenza di forbicine in Europa pu\u00f2 essere prevista sulla base di analisi meteorologiche. Le uova sono molto resistenti sia alle temperature alte sia a quelle molto basse.\nDescrizione.\nL'insetto ha forma allungata ed appiattita di colore brunastro, con un pronoto a forma di scudo, due paia di ali (\u00e8 in grado di volare) ed un paio di cerci, lunghi tra i 10 ed i . Il secondo segmento tarsale \u00e8 lobato e si estende distalmente al di sotto del terzo. L'antenna \u00e8 costituita da un numero di segmenti che pu\u00f2 variare tra 11 e 14. L'apparato boccale \u00e8 apposito per la masticazione.\nLe pinze sessuali maschili sono molto robuste ed ampie alla base con denti crenulati. Le pinze femminili, invece, hanno una lunghezza media di circa 3\u00a0mm e sono meno robuste e diritte.\nI cerci hanno una tripla funzione: essi vengono, infatti, utilizzati sia durante l'accoppiamento, sia per scopi alimentari, sia per fini autodifensivi. Inoltre le femmine hanno delle tegmine lunghe approssimativamente 2\u00a0mm. Gli esemplari maschi con pinze asimmetriche sono detti ermafroditi a causa della loro somiglianza con le femmine.\nBiologia.\nL'insetto \u00e8 occasionalmente dannoso alle coltivazioni e alle derrate alimentari e per la sua polifagia pu\u00f2 attaccare colture erbacee in pieno campo, ortive, ornamentali e arboree da frutto, ma in genere le popolazioni si mantengono entro livelli tali da considerarlo come un fitofago secondario. Spesso si comporta come predatore, ricoprendo il ruolo di insetto ausiliario in molte coltivazioni. Frequenta anche gli ambienti antropizzati e pu\u00f2 rinvenirsi frequentemente anche all'interno delle abitazioni in campagna.\nLa femmina produce circa 50 uova che nasconde in autunno in un nido sotto terra, quando entra in uno stato di letargo. In primavera si risveglia durante la schiusa delle uova.\nNome.\nL'epiteto specifico latino \"auricularia\" significa \"relativa all'orecchio\" (\"auricula\") ed in lingua inglese il nome di questo insetto \u00e8 \"earwig\", ovvero \"creatura dell'orecchio\". Il nome tedesco\" \"\u201cOhrenzwicker\u201d ha pressappoco il medesimo significato. Entrambi derivano dalla convinzione, molto diffusa quanto priva di fondamento, che questo insetto penetri attraverso l'orecchio nel cervello umano e vi nidifichi.\nSono stati segnalati casi in cui degli esemplari di forbicine sono entrati in orecchie di persone dormienti. Ci\u00f2 pu\u00f2 avvenire, cos\u00ec come per ogni altro insetto, per puro caso, ma, poich\u00e9 alcune specie producono una sostanza irritante, l'esperienza pu\u00f2 essere spiacevole e pu\u00f2 provocare danni all'apparato uditivo. La trasmissione del ricordo di questi episodi ha probabilmente dato origine al mito.\nImpatto sull'uomo.\n\"Forficula auricularia\" \u00e8 un insetto onnivoro e comune che per la sua polifagia \u00e8 presente in varie coltivazioni. Tuttavia i danni sono solo occasionali e generalmente hanno una rilevanza economica poco significativa. Spesso si rinviene in prodotti ortofrutticoli per l'abitudine di rifugiarsi in interstizi naturali che offrano un riparo, come l'ascella fogliare di ortaggi, i noccioli aperti delle pesche precoci, le insenature calicine delle pomacee, senza per\u00f2 procurare danni diretti, a parte il deprezzamento commerciale del prodotto dovuto alla presenza di questi insetti.\nIn generale non \u00e8 oggetto di pratiche mirate di difesa. La scarsa mobilit\u00e0 e l'apparato boccale masticatore lo rendono vulnerabile all'azione di insetticidi a largo spettro d'azione attivi per contatto e per ingestione, il cui uso, comunque, deve essere oculato a causa dell'impatto considerevole sull'artropofauna utile.\nLa gregariet\u00e0 di questo insetto \u00e8 invece possibile causa di infestazioni presso le abitazioni o al loro interno. Eventuali proliferazioni possono essere facilmente ridimensionate trattando gli esterni con insetticidi autorizzati per uso civile, come alcuni piretroidi (permetrina, ecc.)."}
{"id": "1438786", "revid": "2143966", "url": "https://it.wikipedia.org/wiki?curid=1438786", "title": "Stazione meteorologica di Salerno Pontecagnano", "text": "La stazione meteorologica di Salerno Pontecagnano \u00e8 la stazione meteorologica di riferimento per il Servizio Meteorologico dell'Aeronautica Militare e per l'Organizzazione Meteorologica Mondiale, relativa all'area di Pontecagnano Faiano, nei pressi della citt\u00e0 di Salerno.\nCaratteristiche.\nLa stazione meteorologica si trova nell'Italia meridionale, in Campania, in provincia di Salerno, nel comune di Pontecagnano Faiano, all'interno dell'omonima area aeroportuale, a 38 metri s.l.m. e alle coordinate geografiche . Pi\u00f9 precisamente, la sua ubicazione \u00e8 lungo l'area pianeggiante sublitoranea che si estende a sud-est della citt\u00e0, nella parte nord-occidentale della Piana del Sele.\nAttualmente \u00e8 presente una stazione meteorologica automatica DCP, contrassegnata dal codice WMO 16292 e gestita direttamente dal Servizio Meteorologico dell'Aeronautica Militare, e una stazione meteorologica presidiata identificabile dal codice ICAO LIRI che emette METAR orari ed \u00e8 gestita dal personale dell'ENAV: entrambe le stazioni si trovano su fondo erboso nei pressi della pista aeroportuale.\nMedie climatiche ufficiali.\nA causa dell'indisponibilit\u00e0 dei dati rilevati per un lungo periodo a partire dal luglio 1978, il Servizio Meteorologico dell'Aeronautica Militare non ha pubblicato ne' le medie climatiche ufficiali relative al trentennio di riferimento climatico 1961-1990 convenzionalmente stabilito dalle norme dell'Organizzazione Meteorologica Mondiale, ne' le medie climatiche ufficiali relative al successivo trentennio 1971-2000 che nel corso degli anni si \u00e8 reso pi\u00f9 attuale per i vari confronti statistici di lungo periodo.\nDati climatologici 1951-1980.\nIn base alla media trentennale 1951-1980, effettivamente elaborata nel periodo 1951-1978 e non dissimile da quella del trentennio di riferimento climatico 1961-1990 dell'Organizzazione Mondiale della Meteorologia, la temperatura media del mese pi\u00f9 freddo, gennaio, si attesta a +8,6\u00a0\u00b0C; quella dei mesi pi\u00f9 caldi, luglio e agosto, \u00e8 di +22,9\u00a0\u00b0C.\nLe precipitazioni medie annue sono abbondanti, superiori ai 1100\u00a0mm, con un minimo tra la tarda primavera e l'estate ed una regolare ed elevata distribuzione nel resto dell'anno \nValori estremi.\nTemperature estreme mensili dal 1951 ad oggi.\nNella tabella sottostante sono riportate le temperature massime e minime assolute mensili, stagionali ed annuali dal 1951 ad oggi, con il relativo anno in cui si queste si sono registrate. La massima assoluta del periodo esaminato di +41,7\u00a0\u00b0C \u00e8 del 24 agosto 2007, mentre la minima assoluta di -7,5\u00a0\u00b0C risale al 26 gennaio 1954."}
{"id": "1438787", "revid": "2038022", "url": "https://it.wikipedia.org/wiki?curid=1438787", "title": "Squalene", "text": "Lo squalene \u00e8 un idrocarburo e un triterpene presente nell'olio di fegato degli squali (elasmobranchii) ma anche nei vegetali come i semi di amaranto, crusca di riso, germe di grano e nelle olive. Tutti gli organismi superiori producono squalene, inclusi gli esseri umani.\nGrazie alla sua natura chimica lo squalene \u00e8 meno denso dell'acqua, e contribuisce pertanto a sostenere la notevole massa degli squali, contribuendo all'ottima spinta idrostatica di questa specie animale.\nTramite ciclizzazione dello squalene abbiamo la formazione dello lanosterolo che \u00e8 il precursore biochimico degli steroidi e dei triterpeni. Viene generalmente utilizzato come adiuvante nei vaccini.\nControversie sanitarie.\nUno studio del 2000 mise in correlazione la presenza di anticorpi anti squalene nel sangue con l'insorgenza della sindrome del Golfo nei veterani: il 95% dei militari che mostravano i sintomi della sindrome presentava gli anticorpi, non rilevabili negli individui del campione che non presentavano i sintomi. Due autori dello studio e un terzo ricercatore pubblicarono un'altra analisi nel 2002 in cui misero in correlazione la presenza degli anticorpi antisqualene nei soggetti affetti dalla sindrome del Golfo con la somministrazione di squalene contenuto in alcuni lotti di vaccino anti antrace. Studi successivi evidenziarono diverse fallacie tecniche nel metodo di analisi dei dati adottato nello studio. Fu inoltre appurato che i vaccini contro l'antrace somministrati ai militari in questione non contenevano squalene. Uno studio pubblicato nel giugno 2009 non ha rilevato correlazione tra gli anticorpi anti-squalene e l'insorgenza della sindrome del Golfo.\nNella seconda met\u00e0 del 2009 lo squalene fu al centro di una controversia legata al fatto che le dosi di vaccino contro l'influenza A/H1N1 ordinate dal governo tedesco per i propri membri, i ministeri e l'esercito ne fossero prive rispetto a quelle destinate al resto della popolazione. Si ipotizz\u00f2 che avesse delle controindicazioni tali da raccomandarne la non assunzione.\nSulla base dei dati disponibili inerenti alla somministrazione di 22 milioni di dosi di vaccino antinfluenzale contenente squalene e dagli studi relativi alla somministrazione in neonati e bambini, l'utilizzo dello squalene come adiuvante \u00e8 ritenuto sicuro per la salute.\nLo squalene ha provocato una forma di artrite autoimmune cronica in ratti predisposti all'artrite."}
{"id": "1438788", "revid": "7336", "url": "https://it.wikipedia.org/wiki?curid=1438788", "title": "Tagliaforbici", "text": ""}
{"id": "1438789", "revid": "124869522", "url": "https://it.wikipedia.org/wiki?curid=1438789", "title": "Antonio Di Donna", "text": "Biografia.\nNasce ad Ercolano, in provincia ed arcidiocesi di Napoli, il 1\u00ba settembre 1952 da Ciro Di Donna, ferroviere, e da Carmela Cozzolino, casalinga.\nFormazione e ministero sacerdotale.\nFrequenta gli studi presso il seminario arcivescovile di Napoli.\nIl 14 aprile 1976 \u00e8 ordinato presbitero dal cardinale Corrado Ursi.\nConsegue poi la licenza in teologia pastorale presso la Pontificia Facolt\u00e0 Teologica dell'Italia Meridionale e il dottorato in teologia presso l'Universit\u00e0 Pontificia Salesiana.\nDal 1976 al 1978 \u00e8 collaboratore presso la parrocchia del Santissimo Rosario a Ercolano. Qui, in onore del suo dono di \"risvegliare la fede delle persone\" viene chiamato \"Il Risveglio\".\nDal 1978 al 2007 \u00e8 docente di teologia pastorale presso la Pontificia Facolt\u00e0 Teologica dell'Italia Meridionale e docente negli istituti di scienze religiose di Napoli, Avellino, Capua, Alife-Caiazzo.\nDal 1993 al 2007 \u00e8 parroco di Santa Maria della Nativit\u00e0 e di San Ciro a Portici.\nRicopre inoltre i seguenti incarichi: direttore dell'ufficio catechistico diocesano, decano della forania di Ercolano, responsabile della formazione nel seminario maggiore, incaricato della formazione permanente dei preti giovani e del presbiterio diocesano, vicario episcopale per la pastorale diocesana.\nMinistero episcopale.\nIl 4 ottobre 2007 papa Benedetto XVI lo nomina vescovo ausiliare di Napoli e titolare di Castello di Numidia. L'11 novembre successivo riceve l'ordinazione episcopale, nella cattedrale di Napoli, dal cardinale Crescenzio Sepe, arcivescovo di Napoli, coconsacranti i vescovi Francescantonio Nol\u00e8 e Filippo Iannone.\nIl 18 settembre 2013 papa Francesco lo nomina vescovo di Acerra; succede a Salvatore Giovanni Rinaldi, dimessosi per raggiunti limiti di et\u00e0. Il 10 novembre prende possesso della diocesi.\n\u00c8 stato membro del comitato preparatorio al 5\u00ba Convegno ecclesiale di Firenze.\nIl 26 gennaio 2021 \u00e8 eletto presidente della Conferenza episcopale campana, dopo esserne stato segretario generale dal 10 dicembre 2011. Nel 2021 \u00e8 insignito del riconoscimento \"Acerrano dell'Anno\".\nGenealogia episcopale.\nLa genealogia episcopale \u00e8:"}
{"id": "1438790", "revid": "7336", "url": "https://it.wikipedia.org/wiki?curid=1438790", "title": "Forbicina", "text": ""}
{"id": "1438791", "revid": "7336", "url": "https://it.wikipedia.org/wiki?curid=1438791", "title": "Tenaglietta", "text": ""}
{"id": "1438797", "revid": "599013", "url": "https://it.wikipedia.org/wiki?curid=1438797", "title": "Santuario di Nostra Signora degli Angeli", "text": "Il santuario di Nostra Signora degli Angeli \u00e8 un luogo di culto cattolico situato nel comune di Arcola, in via Giuseppe Garibaldi, in provincia della Spezia. L'edificio \u00e8 ubicato sulla sommit\u00e0 del colle dell'antico borgo in posizione panoramica sulla piana in cui il fiume Vara confluisce nel Magra. La chiesa \u00e8 sede della parrocchia omonima del vicariato della Media Val di Magra della diocesi della Spezia-Sarzana-Brugnato.\nStoria.\nL'apparizione.\nLe cinque sorelle Barbara, Camilla, Elisabetta, Catarinetta ed Angela, (figlie di Baldassarre Fiamberti e Margherita Blasio) in compagnia dei genitori e dei fratelli originari di Arcola, al termine della messa di Pentecoste del 21 maggio 1566, celebrata nella pieve dei Santi Stefano e Margherita di Baccano, dal sacerdote don Giacomo Picedi, si recarono presso la loro campagna. Al suono della campanella dell'oratorio degli Olivetani, le fanciulle interruppero i loro giochi per raccogliersi in preghiera recitando il Rosario, e quando giunsero alla recita dell'Angelus, apparve a loro nella localit\u00e0 di Carbonara, sopra l'unica pianta verde, una pianta di rosmarino, una \"Signora avvolta in una nuvola luminosa affiancata da due Angeli\". Secondo la ricostruzione, Maria disse loro tranquillizzandole: \"Non temete, o figlie, io sono Maria, la Madre di Ges\u00f9 Cristo, la Regina degli Angeli\". Il popolo edific\u00f2 sul luogo della apparizione un santuario. Nella visita apostolica, fatta nel 1584, solo 28 anni dopo l'apparizione, da Angelo Peruzzi, vescovo di Sarsina, si rileva dall'archivio parrocchiale:\nI lavori per la costruzione della chiesa iniziarono nello stesso 1556 per concludersi nel 1558; il titolo di patrona della comunit\u00e0 di Arcola venne concesso dalla Repubblica di Genova poco dopo.\nL'incoronazione ufficiale avvenne nel 1910 per le mani del cardinal Pietro Maffi dell'arcidiocesi di Pisa.\nDescrizione.\nLa struttura architettonica della chiesa \u00e8 caratterizzata da tre navate, separate da colonne di ordine ionico. Sotto al presbiterio \u00e8 presente la cappella dell'Apparizione.\nAll'interno, oltre ad un gran numero di ex voto, \u00e8 conservata la statua raffigurante la \"Vergine Maria\" dello scultore Battista Orsolini di Carrara, eseguita nel 1624. Dietro l'altare maggiore sono state affrescate due opere del pittore locale Luigi Agretti nel 1911: l'\"Apparizione della Vergine alle cinque sorelle\" e l'\"Incoronazione\".\nPresso la cappella del Santissimo Rosario, a sinistra dell'altare maggiore, sono esposte la statua lignea dello scultore Pietro Gav\u00e8 di Massa e una tela di Andrea Podenzana del 1688. Del pittore spezzino Giambattista Casoni, del XVII secolo, sono le opere dell'\"Annunciazione\" e \"La croce e le pie donne\"."}
{"id": "1438800", "revid": "101411", "url": "https://it.wikipedia.org/wiki?curid=1438800", "title": "Ulrich Hoene\u00df", "text": ""}
{"id": "1438801", "revid": "101411", "url": "https://it.wikipedia.org/wiki?curid=1438801", "title": "Ulrich Hoeness", "text": ""}
{"id": "1438802", "revid": "2143966", "url": "https://it.wikipedia.org/wiki?curid=1438802", "title": "Stazione meteorologica di Anacapri Damecuta", "text": "La stazione meteorologica di Anacapri Damecuta \u00e8 la stazione meteorologica di riferimento per il Servizio meteorologico dell'Aeronautica Militare relativa all'omonima localit\u00e0 dell'isola di Capri.\nCaratteristiche.\nLa stazione meteorologica si trova nell'Italia meridionale, nella citt\u00e0 metropolitana di Napoli, sull'Isola di Capri, nel comune di Anacapri, in localit\u00e0 \"Damecuta\", a 160 metri s.l.m. e alle coordinate geografiche .\nOltre a rilevare i dati relativi a temperatura, precipitazioni, pressione atmosferica, umidit\u00e0 relativa, direzione e velocit\u00e0 del vento, la stazione \u00e8 collegata ad una boa situata nell'antistante settore est del Mar Tirreno centrale, grazie alla quale \u00e8 possibile osservare lo stato del mare, l'altezza dell'onda marina, la direzione dell'onda stessa, oltre alla lunghezza e all'altezza dell'onda morta (onda non pi\u00f9 soggetta all'azione diretta del vento).\nMedie climatiche ufficiali.\nDati climatologici 1961-1990.\nIn base alla media di riferimento 1961-1990 dell'Organizzazione meteorologica mondiale, definita Climate Normal (CLINO) ed effettivamente elaborati nel periodo 1961-1976 quando la stazione era ubicata in un luogo diverso dall'attuale, la temperatura media del mese pi\u00f9 freddo, febbraio, si attesta a +9,8\u00a0\u00b0C; quella del mese pi\u00f9 caldo, agosto, \u00e8 di +24,6\u00a0\u00b0C; mediamente si conta un solo giorno di gelo all'anno.\nLa nuvolosit\u00e0 media annua si attesta a 3,7 okta, con minimi di 2 okta a luglio e ad agosto e massimo di 4,8 okta a febbraio.\nLe precipitazioni medie annue si attestano a 640\u00a0mm, distribuite mediamente in 81 giorni, con un minimo tra la tarda primavera e l'estate ed un picco in autunno.\nLa stazione tuttavia \u00e8 operativa nell'attuale ubicazione solo dal 1985, e si riscontra a causa della posizione della capannina, una sovrastima delle temperature massime, dovuta al surriscaldamento del sottostante costone roccioso; i dati dell'umidit\u00e0 relativa e dei venti si riferiscono a quelli rilevati dopo il 1985 presso l'attuale nuova ubicazione.\nA partire dal 4 marzo 2016, la stazione \u00e8 stata spostata di qualche decina di metri dalla sua vecchia posizione, in una zona non pi\u00f9 raggiunta dal calore del costone roccioso.\nDati climatologici 1951-1980.\nIn base alle medie climatiche del periodo 1951-1980, effettivamente elaborata a partire dal 1954 e fino al 1977, la temperatura media del mese pi\u00f9 caldo, agosto, si attesta a +24,8\u00a0\u00b0C, mentre la temperatura media del mese pi\u00f9 freddo, febbraio, fa registrare il valore di +10,0\u00a0\u00b0C.\nValori estremi.\nTemperature estreme mensili dal 1954 ad oggi.\nNella tabella sottostante sono riportate le temperature massime e minime assolute mensili, stagionali ed annuali dal 1954 ad oggi, con il relativo anno in cui queste sono state registrate. La massima assoluta del periodo esaminato di +42,9\u00a0\u00b0C \u00e8 dell'agosto 1999 (spesso i valori risultano insolitamente alti per la presenza del sottostante costone roccioso che tende ad aumentare la calura estiva nel luogo nel quale \u00e8 ubicata la stazione), mentre la minima assoluta di -3,0\u00a0\u00b0C del gennaio 1968 sia riportato negli annali idrologici.\nPer l'analisi della serie dei record omologati, va comunque tenuto presente che la stazione ha avuto una determinata ubicazione tra il 1954 e il 1980, una temporanea inattivazione fino al 1985, anno in cui a partire dal mese di ottobre ha ripreso le proprie attivit\u00e0 di rilevamento dei dati meteorologici in un'altra ubicazione che \u00e8 anche quella attuale. Per approfondire i record effettivi, occorrerebbe quindi valutare distintamente i dati delle rispettive delle serie temporali 1954-1980 e 1985-2021 sotto riportate."}
{"id": "1438807", "revid": "339392", "url": "https://it.wikipedia.org/wiki?curid=1438807", "title": "Andriy Husin", "text": ""}
{"id": "1438808", "revid": "827882", "url": "https://it.wikipedia.org/wiki?curid=1438808", "title": "Il professionista (romanzo)", "text": "Il professionista (\"Playing for Pizza\") \u00e8 un romanzo di John Grisham pubblicato nel 2007.\nIl protagonista \u00e8 Rick Dockery, un giovane quarterback statunitense dalla carriera distrutta, costretto ad aggregarsi a una squadra di football americano in Italia, i .\nTrama.\nRick Dockery \u00e8 un giocatore di football americano e gioca nei Cleveland Browns come terzo quarterback (la riserva della riserva del titolare). Durante la semifinale contro i Denver Broncos, i Browns sono in vantaggio di 17 punti e stanno per andare, per la prima volta nella loro storia, a disputare il Super Bowl. A causa dell'infortunio degli altri quarterback, Rick si trova a entrare in campo e, lanciando 3 intercetti in 11 minuti, riesce a propiziare la clamorosa rimonta dei Broncos, che vincono la partita e guadagnano l'accesso al Super Bowl. In seguito a questo disastro sportivo, Rick si trova senza squadra, ridicolizzato dalla stampa (in particolare da Charley Cray del Cleveland Post) e indagato per la presunta paternit\u00e0 del nascituro di una cheerleader dei Browns. Arnie, l'agente di Rick, non riesce a trovare una squadra disposta a ingaggiarlo in tutta la NFL: l'unica proposta arriva dai Panthers Parma, squadra militante nella Italian Football League e allenata dall'italo-americano Sam Russo, per un salario di circa 2.000 euro al mese per 5 mesi (la durata del campionato), cifra estremamente inferiore al salario medio di una riserva della NFL. Rick accetta la proposta per allontanarsi dalla stampa americana e dai suoi problemi legali, ma \u00e8 preoccupato dal dover andare a vivere in un paese di cui non conosce la lingua e in cui il football \u00e8 semi-sconosciuto. Arrivato a Parma, viene subito immerso nella realt\u00e0 locale: le partite di campionato arrivano a stento ai 1.000 spettatori, allo stadio Sergio Lanfranchi mancano 10 yards rispetto a un campo regolamentare NFL, non c'\u00e8 diretta televisiva (se non per il Superbowl italiano e su una rete minore), non ci sono cheerleader e i giocatori sono perlopi\u00f9 amatori, impegnati in altre professioni e che giocano a football unicamente per passione e per la pizza offerta dal proprietario dopo la partita (da cui il titolo originale). Normalmente, gli unici salariati delle squadre sono i 3 americani: nei Panthers, oltre a Rick, giocano l'halfback Slydell \"Sly\" Turner e la safety Trey Colby.\nDopo la vittoria all'esordio, grazie anche a una grande prestazione di Rick, i Panthers perdono le due partite seguenti, compromettendo le chances di disputare i playoff. La prima, contro i Rhinos Milano, squadra teoricamente inferiore, viene persa malamente a causa dei postumi della sbornia dei tre americani, mentre la seconda, contro i Warriors Bologna, \u00e8 dovuta principalmente all'addio di Sly, tornato negli Stati Uniti il giorno precedente con l'intenzione di abbandonare il football, e all'infortunio di Trey, spostato in attacco come wide receiver. Come se non bastasse, il talentuoso ma arrogante ricevitore italiano, Fabrizio, si trova un agente e pretende di essere pagato anche lui. Rick, rimasto l'unico americano in squadra, ha anch'esso l'opportunit\u00e0 di andarsene: Arnie, infatti, gli ha trovato un posto da titolare nei Saskatchewan Roughriders della Canadian Football League con un contratto da 100.000 dollari a stagione. Nonostante ci\u00f2, Rick decide di rimanere a Parma, ormai affezionato alla citt\u00e0, alla squadra e a un ambiente in cui si gioca per pura passione, quella che aveva dimenticato giocando nella NFL. Grazie a una squadra compatta e a una nuova strategia incentrata su Rick e Fabrizio (il quale, dopo aver ottenuto un salario, inizia a comportarsi in maniera molto pi\u00f9 matura e professionale), i Panthers vincono tutte le rimanenti partite, compresa quella contro i Lions Bergamo, vincitori degli ultimi 3 Superbowl e imbattuti da 67 partite. Fuori dal campo, Rick trova anche l'affetto di Livvy, una ragazza americana che studia arte a Parma. I Panthers giungono cos\u00ec al Superbowl, dove affrontano nuovamente i Lions. La partita, combattutissima, viene risolta all'ultimo secondo da un \"passaggio dell'Ave Maria\" di Rick completato da Fabrizio in end zone: i Panthers vincono il Superbowl e Rick, in partenza con Livvy verso la Puglia, valuta se rimanere a Parma anche la stagione successiva."}
{"id": "1438820", "revid": "203575", "url": "https://it.wikipedia.org/wiki?curid=1438820", "title": "Artem Milevskiy", "text": ""}
{"id": "1438827", "revid": "729019", "url": "https://it.wikipedia.org/wiki?curid=1438827", "title": "Luna 4", "text": "Luna 4 fu una sonda spaziale che apparteneva al Programma Luna e fu la prima della sua generazione ad essere lanciata con successo. La navicella, prima di essere indirizzata verso la Luna con una strana traiettoria curva, fu posta in orbita terrestre. Solo successivamente furono accesi i razzi per dirigerla verso il suo traguardo.\nLa missione.\nLuna 4 fu lanciata il 2 aprile 1963 alle 08:04:00 UTC. Durante il volo verso la Luna non fu possibile effettuare un'importante correzione di traiettoria e la navicella, il 5 aprile, sfior\u00f2 il nostro satellite e si pose in un'orbita baricentrica terrestre di 90.000 x 700.000 km.&lt;BR&gt;\nLo scopo della missione non fu mai divulgato, ma si \u00e8 speculato sul fatto che Luna 4 avrebbe dovuto atterrare sulla Luna. La sonda trasmise a 183,6 MHz fino al 6 aprile.\nStrumentazione.\nPer quel poco che si sa, Luna 4 era equipaggiata con un sistema per fotografare la superficie lunare ad alta risoluzione."}
{"id": "1438830", "revid": "287204", "url": "https://it.wikipedia.org/wiki?curid=1438830", "title": "Vladesti", "text": ""}
{"id": "1438831", "revid": "767487", "url": "https://it.wikipedia.org/wiki?curid=1438831", "title": "Memphis Soul", "text": "Il Memphis soul \u00e8 uno sottogenere della soul music elegante e allo stesso tempo funky meno \"squadrato\" del Southern Soul. \u00c8 uno stile \"torrido\" e \"sfavillante\" nato negli anni '60 e '70 a Memphis, nel Tennessee, negli studi della Stax Records e della Hi Records, caratterizzato da un suono elegante, melanconico e melodico prodotto da fiati, organo, basso e batteria\nTra i primi sviluppatori del Memphis Soul troviamo il trombettista Willie Mitchell,altri rappresentanti del M.soul sono stati Al Green il quale registr\u00f2 con la Hi records e i Booker T. &amp; the MG's, i quali suonarono per\u00f2 anche il Southern Soul.\nDopo l'ascesa della disco music il Memphis Soul perse in popolarit\u00e0 ed inizi\u00f2 il suo progressivo declino."}
{"id": "1438833", "revid": "2143966", "url": "https://it.wikipedia.org/wiki?curid=1438833", "title": "Stazione meteorologica di Napoli Capodichino", "text": "La stazione meteorologica di Napoli Capodichino \u00e8 la stazione meteorologica di riferimento per il Servizio Meteorologico dell'Aeronautica Militare e per l'Organizzazione Mondiale della Meteorologia, relativa alla citt\u00e0 di Napoli.\nCaratteristiche.\nLa stazione meteorologica, gestita dall'ENAV, si trova nell'Italia meridionale, in Campania, presso l'aeroporto di Capodichino della citt\u00e0 di Napoli, a 72 metri s.l.m. e alle coordinate geografiche .\nMedie climatiche ufficiali.\nDati climatologici 1971-2000.\nIn base alle medie climatiche del trentennio 1971-2000, le pi\u00f9 recenti in uso, la temperatura media del mese pi\u00f9 freddo, gennaio, \u00e8 di +8,7\u00a0\u00b0C, mentre quella del mese pi\u00f9 caldo, agosto, \u00e8 di +24,7\u00a0\u00b0C; mediamente si contano 8 giorni di gelo all'anno e 41 giorni annui con temperatura massima uguale o superiore ai 30\u00a0\u00b0C. Nel trentennio esaminato, i valori estremi di temperatura sono i +40,0\u00a0\u00b0C dell'agosto 1981 e i -5,6\u00a0\u00b0C del gennaio 1981.\nLe precipitazioni medie annue si attestano a 1.008\u00a0mm, mediamente distribuite in 86 giorni, con minimo in estate, picco massimo in autunno e massimo secondario in inverno per gli accumuli totali stagionali.\nL'umidit\u00e0 relativa media annua fa registrare il valore di 73% con minimo di 70% a luglio e massimi di 76% a novembre e a dicembre; mediamente si contano 13 giorni all'anno con episodi nebbiosi.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trentennio 1971-2000 e pubblicati nell'Atlante Climatico d'Italia del Servizio Meteorologico dell'Aeronautica Militare relativo al medesimo trentennio.\nDati climatologici 1961-1990.\nIn base alla media trentennale di riferimento 1961-1990, ancora in uso per l'Organizzazione meteorologica mondiale e definita Climate Normal (CLINO), la temperatura media del mese pi\u00f9 freddo, gennaio, si attesta a +8,2\u00a0\u00b0C; quella del mese pi\u00f9 caldo, agosto, \u00e8 di +23,7\u00a0\u00b0C. Mediamente, si verificano 12 giorni di gelo all'anno. Nel medesimo trentennio, la temperatura minima assoluta ha toccato i -5,0\u00a0\u00b0C nel gennaio 1987 (media delle minime assolute annue di -3,2\u00a0\u00b0C), mentre la massima assoluta ha fatto registrare i +40,0\u00a0\u00b0C nell'agosto 1981 (media delle massime assolute annue di +35,6\u00a0\u00b0C).\nLa nuvolosit\u00e0 media annua si attesta a 3,9 okta giornalieri, con minimo in luglio di 2,2 okta giornalieri e massimo in marzo di 4,8 okta mensili.\nLe precipitazioni medie annue, abbondanti, si attestano a 1007\u00a0mm e sono distribuite mediamente in 91 giorni, con un minimo in estate ed un accentuato picco in autunno-inverno.\nL'umidit\u00e0 relativa media annua fa registrare il valore di 72,3%, con minimo del 69% in agosto e massimo di 76% a novembre.\nL'eliofania assoluta media annua si attesta a 6,5 ore giornaliere, con massimo di 10,1 ore giornaliere a luglio e minimo di 3,4 ore giornaliere a dicembre.\nLa pressione atmosferica media annua normalizzata al livello del mare \u00e8 di 1015,8 hPa, con massimo di 1018 hPa ad ottobre e minimo di 1014 hPa ad aprile.\nIl vento fa registrare una velocit\u00e0 media annua di 4\u00a0m/s, con minimo di 3,6\u00a0m/s a settembre e massimo di 4,4\u00a0m/s a febbraio. Le direzioni prevalenti sono di grecale tra ottobre e febbraio e di ostro tra marzo e settembre.\nDati climatologici 1951-1980.\nIn base alle medie climatiche del periodo 1951-1980, la temperatura media del mese pi\u00f9 caldo, agosto, si attesta a +23,4\u00a0\u00b0C, mentre la temperatura media del mese pi\u00f9 freddo, gennaio, fa registrare il valore di +8,3\u00a0\u00b0C.\nNel trentennio esaminato, la temperatura massima pi\u00f9 elevata di +38,7\u00a0\u00b0C risale all'agosto 1956, mentre la temperatura minima pi\u00f9 bassa di -4,5\u00a0\u00b0C fu registrata nel febbraio dello stesso anno.\nValori estremi.\nTemperature estreme mensili dal 1946 ad oggi.\nNella tabella sottostante sono riportati i valori delle temperature estreme mensili registrate presso la stazione meteorologica dal 1946 ad oggi. Nel periodo esaminato, la temperatura minima assoluta ha toccato i -5,6\u00a0\u00b0C nel gennaio 1981 e gennaio 2017, mentre la massima assoluta ha raggiunto i +40,0\u00a0\u00b0C nell'agosto 1981."}
{"id": "1438834", "revid": "339392", "url": "https://it.wikipedia.org/wiki?curid=1438834", "title": "Oleksiy Byelik", "text": ""}
{"id": "1438837", "revid": "1833487", "url": "https://it.wikipedia.org/wiki?curid=1438837", "title": "Saragnano", "text": "Saragnano \u00e8 una frazione del comune di Baronissi, in provincia di Salerno.\nGeografia fisica.\nPosizione.\nSorge nella zona ovest della valle dell'Irno, tra Capriglia e il capoluogo Baronissi, lungo la strada provinciale n\u00b027, vicina all'altra piccola frazione baroniense di Capo Saragnano. \u00c8 l'ultima frazione del comune di Baronissi, prima di accedere a quello di Pellezzano.\nCasali.\n\u00c8 caratterizzata dalla presenza di microfrazioni, i cosiddetti Casali, il cui nome indica la famiglia nobile che l\u00ec aveva il suo palazzo e che gestiva l'attivit\u00e0 economica principale della zona. I Casali di Saragnano sono Casal Barone, Casal Siniscalco e Casal Farina. I primi 2 sono attualmente frazioni.\nManifestazioni.\nIl 16 agosto, la frazione festeggia il santo a cui \u00e8 intitolata la piccola chiesa del paese, san Rocco, che \u00e8 patrono della valle dell'Irno. In questo giorno vengono celebrate delle messe, che solitamente coprono come orario, l'intera mattinata (dalle 7 alle 11), ed \u00e8 prevista anche una messa alle 19 per quei fedeli che la mattina escono presto di casa. Nella domenica successiva al 16, viene tenuta la solenne e antica processione, in cui la statua di san Rocco attraversa non solo l'intero paese ma pure la vicina Capo Saragnano, i Casali e Baronissi. La processione \u00e8 accompagnata da oltre 20 anni dalla banda musicale di Santa Maria La Nova.\nSport.\nAll'uscita del paese ed in direzione Baronissi, esiste sulla sinistra una piccola nicchia con una Madonnina; da qui salendo si arriva all'ingresso del Centro sportivo SS. Salvatore, fondato negli anni '70 da padre Antonio Tagliaferri. Il Centro ha ospitato gli allenamenti della , negli anni migliori della compagine granata, ovvero nel 1997/98, quando fu conquistata la promozione in massima serie, e nel 1998/99 quando retrocesse in serie B. Tuttora in varie occasioni la si allena al SS. Salvatore."}
{"id": "1438841", "revid": "287204", "url": "https://it.wikipedia.org/wiki?curid=1438841", "title": "Vulturesti", "text": ""}
{"id": "1438846", "revid": "767487", "url": "https://it.wikipedia.org/wiki?curid=1438846", "title": "Michael Matijevic", "text": "Biografia.\nGli inizi.\nMichael nacque nei pressi di Zagabria, nell'allora Jugoslavia, nel 1964. Crebbe in un piccolo paese vicino alla citt\u00e0 con i suoi nonni e John, il suo fratello maggiore. Non pass\u00f2 molto tempo che scopr\u00ec le sue grandi doti vocali. All'et\u00e0 di 5 anni cominci\u00f2 a cantare in radio. All'epoca i suoi genitori erano negli Stati Uniti per cercare di trovare una casa. Nel 1970, dopo averla trovata, tornarono in Jugoslavia per portare John e Michael a vivere con loro negli States. Si spostarono a Scarsdale (New York), in un appartamento situato sopra l'ufficio di un dottore.\nSuo padre lavorava dall'altra parte della strada per installare l'impianto elettrico di un nuovo ospedale. I due fratelli erano soliti a guardare il padre dalla finestra mentre lavorava. Quando Michael aveva 7 anni, la famiglia si spost\u00f2 a Greenwich, Connecticut, nella pi\u00f9 brutta casa della strada. Poco dopo il loro arrivo, il fratello John decise di imparare a suonare la chitarra. Assieme i due iniziarono a suonare musica country poich\u00e9 era la musica preferita del padre. Avevano la convinzione che in America tutti ascoltassero solo country music.\nI due impararono in fretta, e non pass\u00f2 molto tempo che loro padre li introdusse nei club polacchi, ebraici e dei veterani dove trovarono spazio per le loro esibizioni. All'et\u00e0 di 9 anni Michael inizi\u00f2 a cantare nel coro della chiesa. Mentre a 11 scopr\u00ec i Led Zeppelin e la sua vita cambi\u00f2, ed iniziarono le difficolt\u00e0.\nI due fratelli amavano questo tipo di musica, ma al padre non andava gi\u00f9. Era una costante battaglia su questo piano. All'et\u00e0 di 13 anni i fratelli fondarono una band dal nome di \"Teazer\" dove suonavano materiale dei Led Zeppelin, Black Sabbath ma anche brani propri. Poco tempo dopo si fece avanti un produttore chiamato Morgan Walker che dimostr\u00f2 interesse per il gruppo. Ancora prima di capire cosa stesse succedendo si ritrovarono a New York City, a lavorare alle composizioni per un disco. Infine il loro sogno era realizzato. A 15 anni, Michael raggiunse una band chiamata \"The Mission\". Dopo aver inciso del materiale egli abbandoner\u00e0 per\u00f2 il gruppo.\nSteelheart.\nPoco dopo, ricevette una chiamata da un certo Don Stroh. Don era il proprietario dei Showcase Studios, situato a Norwalk, Connecticut. Stroh aveva visto Michael esibirsi con i \"The Mission\" e gli raccont\u00f2 che avrebbe potuto far parte di una band che lui aveva assemblato.\nIl cantante accett\u00f2 la proposta e a 16 anni raggiunse la band composta da James Ward, Chris Risola, e Jack Wilkinson, questa sar\u00e0 chiamata \"Red Alert\". Jack sar\u00e0 poi sostituito da John Fowler, mentre venne aggiunto anche il chitarrista ritmico Frank DeCostanzo. Durante le scuole superiori Michael decise di abbandonare gli studi per dedicarsi pienamente all'attivit\u00e0 di cantante con la sua band.\nDopo aver completato una demo di cinque brani, Jimmy, l'amico John e Michael decisero di spostarsi a Los Angeles alla ricerca di un contratto discografico, non avendo per\u00f2 la minima idea di come fare a procurarselo. Tuttavia dopo neanche un mese, riuscirono a trovare un nuovo manager ed un contratto con la \"major\" label MCA Records. Cambiarono nome in Steelheart e nel 1990 pubblicarono l'album di debutto \"Steelheart\", che vendette oltre un milione di copie, seguito da un tour mondiale.\nSar\u00e0 poi pubblicato il seguito intitolato \"Tangled in Reins\". Dopo un tour di successo in Asia e Europa la band torn\u00f2 negli States per supportare i Great White. Nell'ultima parte del tour gli Steelheart vennero invitati ad aprire l'ultimo show per gli Slaughter alla McNichols Sports Arena di Denver, Colorado, durante la notte di Halloween.\nMentre la band stava suonando il brano \"Dancing in the Fire\", Matijevic decise di arrampicarsi su un faro che era stato fissato male. Il cantante prov\u00f2 a fissare il faro, ma, una volta sceso dalla torretta dal peso di circa 450 chili, questa cadde su Matijevic di spalle. La torretta lo colp\u00ec violentemente dietro testa, facendolo cadere sbattendo la faccia a terra e provocandogli la rottura del naso, degli zigomi, della mascella e ledendogli la spina dorsale.\nMatijevic trov\u00f2 miracolosamente la forza per alzarsi in piedi davanti a 13.000 persone ed uscire dallo stage, venendo subito ricoverato in ospedale con 28 punti dietro la nuca. Dopo questo tragico evento, che caus\u00f2 seri problemi al frontman per diverso tempo la band, impossibilitata a proseguire la carriera, si sciolse nello stesso 1992.\nFu solo una volta tornato a casa che per il frontman inizi\u00f2 la vera sofferenza. Per mesi il dolore era cos\u00ec lancinante che bastavano dei movimenti minimi della testa per provocare un dolore esasperante. Inoltre l'incidente gli provoc\u00f2 anche la perdita di una buona parte della memoria. Dopo due anni Michael incontr\u00f2 un neurofisiologo che gli spieg\u00f2 che aveva sub\u00ecto un \"TBI\", Traumatic Brain Injury (trauma cranico). Ci vollero altri due anni per concentrarsi, focalizzare e riprogrammare la sua mente. Durante questo brutto periodo Matjevic non venne mai rimborsato n\u00e9 gli venne donato alcun compenso finanziario.\nNel 1995 form\u00f2 una nuova incarnazione degli Steelheart, composta da Kenny Kanowski, Vincent Melle, e Alex Macarovich. Registrarono in Inghilterra un nuovo album intitolato \"Wait\" che venne pubblicato l'anno successivo. Il disco venne chiamato \"Wait\" (attesa) a causa dei lunghi tempi di attesa nello svincolarsi dall'etichetta discografica e dal manager che aveva preso pi\u00f9 di quanto gli spettava. Dopo aver pagato una grossa somma di denaro ad entrambi, Matjevic pot\u00e9 finalmente riprendere l'attivit\u00e0 senza restrizioni dopo due anni.\nGli Steelheart intrapresero un tour in Asia per supportare il nuovo disco \"Wait\". Parteciparono a 28 show in 32 giorni in 13 diversi paesi. Il tour ebbe un grande impatto grazie alla \"title track\" che ottenne la 1\u00aa posizione in molti paesi asiatici. Pi\u00f9 tardi suonarono in Corea in occasione di due concerti allo Stadio olimpico di Seul.\nIl disco non apparve sul mercato europeo e americano a causa di questioni legali. Successivamente Michael fond\u00f2 una sua etichetta, la Steelheart Records. Poco dopo il ritorno dall'Asia, sua madre mor\u00ec all'et\u00e0 di 56 anni dopo una dura battaglia contro la leucemia. Un anno dopo il suo migliore amico Frankie Daniels, mor\u00ec anch'egli per la stessa causa.\nTempi recenti.\nPoco dopo, ricevette una chiamata da un vecchio amico e noto produttore degli anni d'oro, Tom Werman. Egli chiese a Michael se era disposto a partecipare con la sua voce ad un film chiamato \"Metal God\", che sar\u00e0 poi intitolato \"Rock Star\". Il cantante doppier\u00e0 l'attore Mark Wahlberg in diversi brani, alternato ad un altro noto cantante, Jeff Scott Soto. Michael, sotto lo pseudonimo di Mikey Steel, cant\u00f2 in otto tracce della colonna sonora del film, e tra queste figurava il brano \"\"We All Die Young\" (tratto dal disco \"Wait\") e \"Reckless\"\", una reinterpretazione di Kane Roberts, ex chitarrista di Alice Cooper. Dopo aver completato il progetto \"Rock Star\", Michael si spost\u00f2 in Europa per tre mesi per approfondire i suoi interessi per la musica elettronica techno-trance, passando dalla LoveParade di Berlino all'isola di Ibiza, al Bull Dogs di Amsterdam. Nel gennaio 2003 circol\u00f2 la notizia che Mike Matijevic aveva partecipato ad un'audizione per una nuova superband composta de tre ex membri dei Guns N' Roses: Slash, Duff McKagan e Matt Sorum. Tuttavia di questo progetto non si ebbero pi\u00f9 notizie. Dopo la morte di suo padre nel settembre 2003, Michael ricambi\u00f2 legalmente il suo nome in \"Miljenko\", \"Mili\" Matijevic.\nPer quasi tre anni Miljenko lavor\u00f2 alla pubblicazione del nuovo album degli Steelheart, il quale nome annunciato in origine doveva essere \"Samurai\". Infine questo verr\u00e0 reintitolato \"Good 2B Alive\" e pubblicato il 15 settembre 2008.\nNel 2010 ha intrapreso un breve tour statunitense con Ray Manzarek e Robby Krieger dei The Doors, cantando le parti dello storico frontman Jim Morrison."}
{"id": "1438848", "revid": "1856513", "url": "https://it.wikipedia.org/wiki?curid=1438848", "title": "Astrakhan Airlines", "text": "L'Astrakhan Airlines o l'AST (in russo: \u0410\u0432\u0438\u0430\u043a\u043e\u043c\u043f\u0430\u043d\u0438\u044f \"\u0410\u0441\u0442\u0440\u0430\u0445\u0430\u043d\u0441\u043a\u0438\u0435 \u0430\u0432\u0438\u0430\u043b\u0438\u043d\u0438\u0438\") \u00e8 stata una compagnia aerea russa con base tecnica all'Aeroporto di Astrachan'-Narimanovo, nell'Oblast' di Astrachan', vicino al Mar Caspio, in Russia.\nStoria.\nLa compagnia aerea l'AST \u00e8 stata creata sulla base della compagnia aerea sovietica Aeroflot-Astrakhan nel 1994; la partecipazione statale nella compagnia aerea AST era pari al 25% del capitale.\nStrategia.\nL'Astrakhan Airlines aveva una flotta di aerei russi Yakovlev Yak-42, Tupolev Tu-134A, Antonov An-2, Antonov An-24 e la base tecnica era nella citt\u00e0 di Astrakhan, la maggior parte dei voli della compagnia erano effettuati in Russia centrale e nell'Europa."}
{"id": "1438854", "revid": "287204", "url": "https://it.wikipedia.org/wiki?curid=1438854", "title": "Costesti", "text": ""}
{"id": "1438856", "revid": "287204", "url": "https://it.wikipedia.org/wiki?curid=1438856", "title": "Albestii", "text": ""}
{"id": "1438858", "revid": "2143966", "url": "https://it.wikipedia.org/wiki?curid=1438858", "title": "Stazione meteorologica di Trevico", "text": "La stazione meteorologica di Trevico \u00e8 la stazione meteorologica di riferimento per il Servizio Meteorologico dell'Aeronautica Militare e per l'Organizzazione Mondiale della Meteorologia, relativa alla localit\u00e0 di Trevico e alla corrispondente area montana dell'Irpinia.\nStoria.\nIl teleposto di montagna fu inaugurato il 18 aprile 1951, in sostituzione della stazione meteorologica di Ariano Irpino che sei giorni prima era stata definitivamente dismessa dal Servizio Meteorologico dell'Aeronautica Militare..\nLa stazione di Trevico ha svolto fin dalla sua apertura funzioni di osservazione e raccolta dati meteorologici, di assistenza alla navigazione aerea e anche di analisi sinottica, vista l'ubicazione sulla vetta di un crinale a quasi 1.100 metri di quota. L'originaria sede era all'interno delle mura dell'antico castello di Trevico, fortilizio medievale situato nella parte pi\u00f9 elevata del centro.\nL'osservatorio meteorologico fu trasferito nel 1993 nell'attuale sede pi\u00f9 moderna e funzionale per le attivit\u00e0 della stazione meteorologica semiautomatica, ove il personale ausiliare emette ad ogni ora messaggi Synop.\nCaratteristiche.\nLa stazione meteorologica si trova nell'Italia meridionale, in Campania, in provincia di Avellino, nel comune di Trevico, a 1.093 metri s.l.m. e alle coordinate geografiche . Tra le rilevazioni orarie vi sono quelle di temperatura, nuvolosit\u00e0 in chiaro, precipitazioni, pressione atmosferica con valore normalizzato al livello del mare, umidit\u00e0 relativa, direzione e velocit\u00e0 del vento.\nMedie climatiche ufficiali.\nDati climatologici 1971-2000.\nIn base alle medie climatiche del periodo 1971-2000, le pi\u00f9 recenti in uso, la temperatura media del mese pi\u00f9 freddo, febbraio, \u00e8 di +1,5\u00a0\u00b0C, mentre quella del mese pi\u00f9 caldo, agosto, \u00e8 di +18,9\u00a0\u00b0C; mediamente si contano 71 giorni di gelo all'anno e zero giorni con temperatura massima uguale o superiore ai +30\u00a0\u00b0C. I valori estremi di temperatura registrati nel medesimo trentennio sono i -12,0\u00a0\u00b0C del dicembre 1988 e i +35,4\u00a0\u00b0C dell'agosto 1998.\nLe precipitazioni medie annue si attestano a 638\u00a0mm, mediamente distribuite in 73 giorni di pioggia, con minimo in estate, picco massimo in inverno e massimo secondario in autunno.\nL'umidit\u00e0 relativa media annua fa registrare il valore di 75 % con minimo di 64 % a luglio e massimo di 84 % a dicembre; mediamente si contano 150 giorni di nebbia all'anno.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trantennio 1971-2000 e pubblicati nell'Atlante Climatico d'Italia del Servizio Meteorologico dell'Aeronautica Militare relativo al medesimo trentennio.\nDati climatologici 1961-1990.\nIn base alla media trentennale di riferimento 1961-1990, ancora in uso per l'Organizzazione meteorologica mondiale e definita Climate Normal (CLINO), la temperatura media del mese pi\u00f9 freddo, gennaio, si attesta a +1,0\u00a0\u00b0C; quella del mese pi\u00f9 caldo, luglio, \u00e8 di +18,5\u00a0\u00b0C; mediamente, si verificano 77 giorni di gelo all'anno. Nel medesimo trentennio, la temperatura minima assoluta ha toccato i -14,8\u00a0\u00b0C nel gennaio 1966 (media delle minime assolute annue di -9,0\u00a0\u00b0C), mentre la massima assoluta ha fatto registrare i +33,6\u00a0\u00b0C nel luglio 1962 (media delle massime assolute annue di +29,9\u00a0\u00b0C).\nLa nuvolosit\u00e0 media annua si attesta a 4 okta giornalieri, con minimo in agosto di 1,9 okta giornalieri e massimi di 5,3 okta giornalieri in dicembre, gennaio e febbraio.\nLe precipitazioni medie annue, limitate dallo spartiacque appenninico, si attestano a 612\u00a0mm, distribuite mediamente in 70 giorni, con un minimo in estate ed un picco in autunno.\nL'umidit\u00e0 relativa media annua fa registrare il valore del 75,1% con minimo in luglio del 62% e massimi di 85% in novembre e dicembre.\nIl vento fa registrare una velocit\u00e0 media annua di 6,4\u00a0m/s, con minimo in agosto di 5,3\u00a0m/s e massimo di 7,4\u00a0m/s in gennaio; la direzione prevalente \u00e8 di ponente in tutti i mesi dell'anno.\nValori estremi.\nTemperature estreme mensili dal 1951 ad oggi.\nNella tabella sottostante sono riportate le temperature massime e minime assolute mensili, stagionali ed annuali dal 1951 ad oggi, con il relativo anno in cui si queste si sono registrate. La massima assoluta del periodo esaminato di +35,4\u00a0\u00b0C risale all'agosto 1998, mentre la minima assoluta di -14,8\u00a0\u00b0C \u00e8 del gennaio 1966, valore che ha superato il precedente record di -13,4\u00a0\u00b0C del gennaio 1954."}
{"id": "1438859", "revid": "117103104", "url": "https://it.wikipedia.org/wiki?curid=1438859", "title": "Lucy D'Albert", "text": "Biografia.\nFiglia del ballerino inglese Albert Johnson e dell'attrice e cantante russa Lydia Johnson, nel 1917 si trasferisce con la famiglia prima in Turchia e dopo in Francia, dove lavora come ballerina negli spettacoli dei genitori, sino alla fine degli anni venti, quando arriva in Italia, subito scritturata per gli spettacoli di variet\u00e0 dove oltre che ballare canta e recita.\nViene notata dai fratelli De Filippo che la scritturano per i loro spettacoli, recita anche in parti drammatiche in sceneggiate napoletane. e debutta nel teatro di Rivista di qualit\u00e0 con Michele Galdieri \"Marionette che sanzioni\" e \"Disse una volta un biglietto da mille\".\nPrima attrice con Nino Taranto nello spettacolo \"Son tornate a fiorire le rose\", successivamente lavora con Odoardo Spadaro, diventando una delle pi\u00f9 richieste soubrette del periodo.\nAlla fine degli anni trenta, deve cambiare il nome in quello italianizzato di Lucia D'Alberti, ancora con Nino Taranto, poi nel 1942 insieme a Tot\u00f2 nello spettacolo di rivista \"L'Orlando curioso\", con un grande successo di pubblico, nel 1944 ancora con Tot\u00f2 e Anna Magnani, sino alla Compagnia Tot\u00f2 - D'Albert, curata da Remigio Paone. La rivista \"Giove in doppiopetto\", successivamente diventata anche un film, fu occasione di un suo trionfo personale da parte del pubblico.\nSpos\u00f2 il popolare calciatore Attila Sallustro."}
{"id": "1438864", "revid": "767487", "url": "https://it.wikipedia.org/wiki?curid=1438864", "title": "Convenzione costituzionale", "text": "Nel diritto costituzionale una convenzione costituzionale \u00e8 una convenzione, stipulata talora in modo espresso ma pi\u00f9 di frequente in modo tacito, con la quale i titolari di organi costituzionali stabiliscono regole di condotta per l'esercizio delle rispettive competenze, intervenendo negli spazi lasciati liberi dalla costituzione e da altre fonti scritte. \nAssenza di cogenza.\nAl contrario delle consuetudini costituzionali, le convenzioni non son considerate una fonte del diritto.\nIn mancanza di norme che ne rendono obbligatoria l'osservanza, i soggetti che partecipano all'accordo possono sciogliersi in ogni momento dallo stesso, manifestando il proprio dissenso, sicch\u00e9 la convenzione costituzionale \u00e8 rilevante solo fintantoch\u00e9 tali soggetti la ritengono idonea al raggiungimento del fine. Inoltre, a fronte della sua inosservanza, non pu\u00f2 essere invocata tutela in sede giurisdizionale.\nTipologia.\nProprio perch\u00e9 operano negli spazi lasciati liberi dalle fonti scritte, le convenzioni costituzionali hanno un ruolo molto rilevante in quegli ordinamenti, quale quello britannico, privi di costituzione scritta. Anche negli altri ordinamenti, tuttavia, intervengono a completare la disciplina costituzionale, sicch\u00e9 la loro conoscenza \u00e8 necessaria per cogliere l'effettivo funzionamento del sistema. \nSi pensi, per esempio, alla formazione del governo nel sistema costituzionale italiano: a fronte della scarna disposizione contenuta nell'art. 92 della Costituzione (\"Il Presidente della Repubblica nomina il Presidente del Consiglio dei ministri e, su proposta di questo, i ministri\"), esistono regole ben pi\u00f9 dettagliate derivanti da convenzioni costituzionali, che riguardano - ad esempio - le consultazioni svolte dal capo dello stato e i personaggi che devono essere sentiti, istituti quali il cosiddetto mandato esplorativo, la formazione della compagine ministeriale e cos\u00ec via."}
{"id": "1438865", "revid": "201640", "url": "https://it.wikipedia.org/wiki?curid=1438865", "title": "Fidenzio di Padova", "text": "Storia.\nLe sue origini sono velate da mistero, ma con sempre pi\u00f9 forza si fa spazio, fra le tante tesi, la convinzione di una provenienza dall'Europa Orientale. Il culto di San Fidenzio prende forma e vigore nel 964 quando, con una serie di eventi miracolosi, fu ritrovato il corpo a Polverara, paese non distante dalla citt\u00e0 di Padova.\nLe Sante Spoglie furono nascoste, interrandole nella campagna della periferia di Padova, nel 602 quando la Curia padovana scapp\u00f2 dalla citt\u00e0 verso Malamocco(Ve) a causa dell'arrivo dei Longobardi. Nel 774 l'alto clero patavino ritorn\u00f2 nella citt\u00e0 di Padova e solo a ridosso dell'anno 1000 furono ritrovate le spoglie del santo. \u00c8 il 970 quando l'allora vescovo di Padova, Gauslino Transalgardo, ordin\u00f2 di trasferire le reliquie al paese che allora si chiamava Megliadino San Tommaso, ai confini meridionali della diocesi. Il motivo di questa traslazione \u00e8 da ricercare, probabilmente, nel volere della diocesi di Padova di riaffermare una certa influenza in un territorio conteso tra Padova e Verona (non a caso una chiesa a pochi chilometri da Megliadino San Fidenzio \u00e8 dedicata a San Zeno, noto santo veronese).\nDa quel momento il corpo \u00e8 conservato nella cripta della chiesa arcipretale di Megliadino San Fidenzio. Grande devozione ebbe questo santo nel circondario, devozione che fece del paese per secoli il centro religioso della bassa padovana.\nLeggenda.\nLa leggenda legata a \"San Fidenzio\" \u00e8 stata tramandata sino ai giorni nostri: essa racconta i fatti capitati negli anni del ritrovamento del corpo, intrecciandone luci (supportate da fatti concreti e storicamente probabili) ed ombre (quando la devozione popolare prende in pugno la storia).\nRacconta che nell'anno 964 due contadini di Polverara andarono da Gauslino Transalgardo dopo che pi\u00f9 volte avevano sentito una voce che diceva loro di recarsi dal vescovo di Padova per avvisarlo che in un bosco, presso Polverara, era nascosto il corpo di un santo. Inizialmente scettico, il vescovo Gauslino si reca nel luogo e, durante la Messa, il terreno sottostante trem\u00f2 e fa venire alla luce un'urna con l'iscrizione \"Corpus Beato Fidentius episcopo e confessore\". Era il 18 maggio 964 e Polverara fu in festa. Gauslino ordina che il corpo sia portato a Padova per aumentare il prestigio della cattedrale con la presenza del terzo vescovo di Padova. L'arca posta, quindi, su di una barca viene fatta partire dal fiume Brenta alla volta della citt\u00e0. Durante la notte i conduttori della barca cedono al sonno e, la mattina seguente, si ritrovano al porto di Este, accorgendosi che per tutta la notte si \u00e8 viaggiato controcorrente. Ecco, allora, che la salma viene affidata ad un carro trainato da buoi guidato da un bifolco. I buoi arrestarono la loro marcia davanti alla chiesetta di Megliadino San Tommaso. Il bifolco, a quel punto, piant\u00f2 il suo pungolo a terra che subito fiorisce e diverr\u00e0, in seguito, un enorme rovere. Il corpo viene depositato nella cripta della chiesa del paese. Il vescovo venne a celebrare Messa nella piccola chiesetta del basso padovano e ne cambi\u00f2 la dedicazione, da San Tommaso a San Fidenzio. Da quel momento la chiesa sub\u00ec una serie di fortificazioni e ristrutturazioni, fino all'abbattimento completo nel 1888 per far posto all'attuale santuario.\nIl Rovere santo.\nIl rovere santo rest\u00f2 per secoli un simbolo del paese di Megliadino San Fidenzio. Fu abbattuto inizialmente, causa un fulmine, nel 1680, salvo poi germogliare dalle radici ancora vive e vegete e durare sino al 1919, quando un furioso uragano concluse senza piet\u00e0 la storia del millenario Rovere Santo"}
{"id": "1438867", "revid": "729019", "url": "https://it.wikipedia.org/wiki?curid=1438867", "title": "Luna - Kosmos 60", "text": "Luna - Kosmos 60 fu il sesto tentativo di un atterraggio morbido sulla Luna tentato dall'URSS. La sonda era probabilmente simile alla sua sorella Luna 4.\nLa missione.\nFu lanciata il 12 marzo 1965 e raggiunse l'orbita terrestre senza intoppi. Successivamente, a causa di un problema di alimentazione elettrica, non riusc\u00ec ad accendere i motori per iniziare il viaggio verso la Luna e fu denominata in Kosmos 60. Rientr\u00f2 nell'atmosfera terrestre il 17 marzo 1965. \nNella sua permanenza in orbita effettu\u00f2 alcune misurazioni circa la quantit\u00e0 di raggi gamma nello spazio."}
{"id": "1438868", "revid": "256896", "url": "https://it.wikipedia.org/wiki?curid=1438868", "title": "Enpals", "text": ""}
{"id": "1438870", "revid": "125076567", "url": "https://it.wikipedia.org/wiki?curid=1438870", "title": "Lena Ressler", "text": "Biografia.\nGrazie alla vittoria di un concorso di bellezza inizia a lavorare come modella e appare in televisione e ben presto al cinema.\nDopo il matrimonio con lo scrittore Peter von Martens inizia a girare per l'Europa, prima in Spagna e in Francia e infine in Italia, trovando la possibilit\u00e0 di comparire in alcuni film.\nHa tra l'altro interpretato il fotoromanzo \"Un destino in prestito\" con \"Gabriella Farinon\", Roel Bos, \"Lucio Rama\", \"Marco Tulli\" (\"Sogno\" n. 17, marzo 1966).\nAl termine della sua carriera cinematografica \u00e8 rimasta in Italia dove ha contratto un secondo matrimonio. Dopo la fine di questo secondo legame \u00e8 tornata definitivamente in Finlandia."}
{"id": "1438871", "revid": "1573940", "url": "https://it.wikipedia.org/wiki?curid=1438871", "title": "Villino Lampredi (via Giano della Bella, 9)", "text": "Il villino Lampredi di via Giano della Bella 9 a Firenze \u00e8 uno dei due villini costruiti dall'architetto Giovanni Michelazzi per la famiglia Lampredi. Il secondo e pi\u00f9 famoso si trova nella stessa strada al n\u00ba 13.\nStoria.\nIl villino fu realizzato tra il 1908 e il 1909 per il costruttore Adolfo Lampredi. \u00c8 costruito con struttura a muri \"incatenati\" e risulta registrato al Vecchio Catasto Urbano nel 1912.\nArchitettura.\nDi impianto regolare, circondato su due lati dal giardino, il villino si qualifica soprattutto per l'attenzione alla tessitura di facciata e per l'originalit\u00e0 dei dettagli decorativi.\nSi eleva su due piani al di sopra di un'esigua fascia basamentale rivestita in travertino nella quale sono ritagliate le due finestrelle a cuneo del seminterrato.\nL'impaginazione del fronte \u00e8 legata nell'insieme ad un principio di linearit\u00e0 geometrica ed \u00e8 contenuta in un reticolo di segmenti orizzontali e verticali.\nAl di sopra del basamento, il trattamento di facciata \u00e8 a lunghe fasce orizzontali raccordate alla fila di bugne piatte che segnano i confini del fronte, mentre superiormente, oltre l'interposizione di una cornice piatta aperta a ventaglio alle estremit\u00e0, \u00e8 ad intonaco liscio. La parte terminale, cromaticamente contrastante con il resto del fronte, contiene un fregio decorativo costituito da un nastro con motivi floreali in ferro battuto che raccorda i quattro episodi delle ghirlande su cui si innestano le volute di sostegno della gronda.\nAl centro della facciata si apre il portone d'ingresso, sovrastato dal poggioletto a cui si lega mediante il soprapporta binato e le due mensole impostate sui finti pilastri, avanzati rispetto al filo di parete, che fiancheggiano il portoncino stesso. La base delle mensole ed il loro raccordo con il balcone soprastante sono sottolineate mediante l'inserimento di piccoli motivi decorativi in ferro battuto.\nAl pian terreno le due finestre laterali sono sovrastate da formelle trapezoidali decorate con draghi in rilievo, delimitate dai segmenti verticali che proseguono ad incorniciare le aperture rettangolari del primo piano, riproponendo quel continuum compositivo proprio delle architetture di Michelazzi.\nLe finestre del pian terreno sono chiuse da inferriate modellate con un particolarissimo aggetto circolare per permettere l'affaccio e si raccordano alla parete tramite cartelle in ferro. L'elegante calligrafismo di schietto sapore liberty si ritrova anche nel disegno della ringhiera del balconcino del primo piano e nelle grate che chiudono il soprapporta.\nLo svolgersi continuo della cornice sottogronda permette il raccordo delle semplici facciate laterali, snodate tramite un passaggio angolare anche in questo caso sottolineato dalla stretta colonnina a tutta altezza conclusa da un motivo ornamentale.\nNon \u00e8 stato possibile l'accesso all'interno del villino.\nL'interno dell'edificio \u00e8 stato totalmente modificato nella distribuzione degli ambienti al fine di creare due unit\u00e0 abitative.\nFortuna critica.\nQuesto edificio \u00e8 di poco pi\u00f9 antico dell'altro e rappresenta un interessante esempio di stile liberty a Firenze. Qui per\u00f2 le decorazioni non modificano i volumi (come invece lo stesso architetto fece nel villino Broggi-Caraceni). L'edificio \u00e8 valutato all'interno della pregevole produzione michelazziana non tanto per una particolare originalit\u00e0 nello schema volumetrico-distributivo - che appare anzi \"bloccato in un impianto precostituito\" (Gobbi, 1976), quanto per \"la metodica ricerca del dettaglio\" che si esplica, per esempio, \"nel pezzo di virtuosismo formale rappresentato dall'aggetto circolare delle inferriate a piano terra\" (Cresti, 1978)."}
{"id": "1438872", "revid": "120005909", "url": "https://it.wikipedia.org/wiki?curid=1438872", "title": "Coppa Mercosur 1998", "text": "La Coppa Mercosur 1998 fu la prima edizione del torneo sudamericano di calcio e ebbe come campione il Palmeiras, club brasiliano della citt\u00e0 di San Paolo.\nL'edizione 1998 cont\u00f2 sei squadre argentine, sette brasiliane, tre cilene, due Paraguaiane e due Uruguaiane.\nFormula.\nI venti club sono divisi in cinque gruppi: \"A\", \"B\", \"C\", \"D\" e \"E\".\nNella prima fase, ogni club incontra le avversarie del proprio gruppo con match di andata e ritorno. I migliori classificati di ogni gruppo, insieme alle tre migliori seconde, passano alla seconda fase.\nNei quarti di finale, i club si incontrano in scontri diretti di andata e ritorno. Lo stesso metodo viene applicato alla semifinale.\nLa finale ha la particolarit\u00e0 di essere disputata in tre match: nel caso di una vittoria a testa o di doppio pareggio, viene disputata la partita che decider\u00e0 il vincitore del torneo.\nTrasmissione.\nLa Coppa Mercosur 1998 fu trasmessa dalla SBT."}
{"id": "1438873", "revid": "287204", "url": "https://it.wikipedia.org/wiki?curid=1438873", "title": "Belgi", "text": "I Belgi erano un gruppo di nazioni o di trib\u00f9 (un misto di popoli celtici e germanici) che vivevano nella Gallia del nord, sulla riva occidentale del Reno, nel I secolo a.C., e poi attestate dalle fonti anche in Britannia. Diedero il loro nome alla provincia romana della Gallia Belgica, e poi all'odierno Belgio, dove sono colloquialmente conosciuti col nome di \"antichi Belgi\".\nMenzioni nel \"De bello Gallico\".\nGaio Giulio Cesare nel suo \"De bello Gallico\" dice:\nLe trib\u00f9 dei Belgi.\nCesare menziona le seguenti trib\u00f9 belgiche:\nI Tungri potrebbero invece essere solo un altro nome per gli Eburoni. Altre trib\u00f9 belgiche sarebbero Leuci, Treveri e Mediomatrici.\nCesare sottomette i Belgi.\nCesare sottomise i Belgi nel 57 a.C. Il generale romano narra che mentre si trovava nella Gallia Cisalpina venne a sapere che i Belgi congiuravano contro Roma e si scambiavano ostaggi perch\u00e9 temevano che, sottomessa tutta la Gallia, l'esercito romano fosse condotto nel loro paese e poi perch\u00e9 venivano sollecitati da alcuni Galli che mal sopportavano che le truppe romane si abituassero a svernare nelle loro terre. Giunto nella Belgica con nuove truppe, Cesare venne a sapere che tutte le trib\u00f9 di quella regione (tranne i Remi), a cui si erano uniti gruppi di Germani giunti dall'altra sponda del Reno, erano scese in guerra sotto la guida di re Galba dei Suessioni. Cesare si accamp\u00f2 lungo il fiume Aisne (affluente dell'Oise), ponendo poi un presidio a difesa del ponte che passava sul fiume, lasciando dall'altra parte del fiume il luogotenente Quinto Titurio Sabino con sei coorti e facendo fortificare il campo. I Belgi assaltarono Bibracte, citt\u00e0 dei Remi, a cui Cesare invi\u00f2 truppe in aiuto. Fallito il tentativo di conquistare l'oppidum, i Belgi marciarono verso Cesare e posero il loro campo a due miglia da quello romano. Dopo alcune scaramucce Cesare decise di affrontare apertamente l'esercito dei Belgi.\nI Belgi presero quindi la strada per le loro terre ma Cesare li insegu\u00ec, decimandoli. Assedia poi Noviodunum (nella zona delle odierne Pommiers e Soissons), capitale dei Suessioni, di cui ottiene la resa. Passa poi nel paese dei Bellovaci, che si arrendono. Ottiene poi anche la resa degli Ambiani.\nA questo punto, il proconsole romano rivolse la sua attenzione ai bellicosi popoli del nord, che vivevano al di l\u00e0 del fiume Sabi. I Nervi (aiutati da Atrebati e Viromandui) attaccarono di sorpresa l'esercito in marcia, ma furono respinti e quindi si rivolsero verso l'accampamento romano che era ancora in fase di costruzione. I Romani riuscirono per\u00f2 a sconfiggerli e a massacrarli. Cesare marci\u00f2 allora contro gli Atuatuci, che si erano riuniti tutti o a Namur, o sull'altura di Falhize-sur-Meuse, davanti a Huy. Dopo un'iniziale resistenza gli Atuatuci chiesero a Cesare di accettare la loro resa e il proconsole si mostr\u00f2 disposto a concedergliela. Di notte, per\u00f2, secondo un piano precedentemente stabilito, gli Atuatuci attaccarono di sorpresa i Romani, ma furono sconfitti e respinti. La citt\u00e0 fu presa senza colpo ferire il giorno dopo. Tutta la Belgica (oltre a Nervi e Atuatuci anche Viromandui, Atrebati ed Eburoni) era stata sottomessa.\nNel 53 a.C. gli Eburoni, guidati da Ambiorige, si ribellarono insieme ai Nervi, ai Menapi e ai Morini, massacrando 15 coorti e poi nel 52 a.C. si schierarono coi ribelli guidati da Vercingetorige.\nDopo la definitiva sottomissione della Gallia, Cesare un\u00ec Belgi, Celti e Aquitani nella provincia della \"Gallia Comata\", che in seguito Augusto divise di nuovo in tre parti. Quest'area divenne quindi la Gallia Belgica, che nel IV secolo l'imperatore Diocleziano fu divisa in \"Belgica Prima\" (con capitale \"Augusta Trevirorum\", Treviri) e \"Belgica Secunda\" (con capitale Reims), che formarono parte della diocesi di Gallia.\nI Belgi fuori dalla Gallia.\nI Belgi attraversarono la Manica al tempo di Cesare per compiere razzie, insediandosi solo in seguito in Britannia. Del resto Cesare dice che re Diviziaco dei Suessioni regn\u00f2 non solo in Gallia ma anche in Britannia. E poi Commio degli Atrebati, ex alleato di Cesare, fugg\u00ec in Britannia dopo la fine della rivolta guidata da Vercingetorige con parte della sua trib\u00f9. Sulla base delle monete sembra che la maggior parte delle trib\u00f9 dell'Inghilterra sud-orientale al tempo dell'invasione romana fossero belgiche, o che per lo meno le aristocrazie dominanti lo fossero. Magnus Portus (Portsmouth) e Venta Belgarum (Winchester) sarebbero state citt\u00e0 belgiche. \u00c8 possibile che un gruppo di Belgi sia giunto anche in Irlanda: si tratterebbe degli storici Builg e dei mitici Fir Bolg."}
{"id": "1438874", "revid": "729019", "url": "https://it.wikipedia.org/wiki?curid=1438874", "title": "Luna 1965A", "text": "Luna 1965A fu il settimo tentativo da parte dell'URSS di eseguire un atterraggio morbido sulla Luna.\nLa missione fu un insuccesso: lanciata il 10 aprile 1965, il terzo stadio del razzo vettore non funzion\u00f2 a causa di un problema di pressione e la sonda non raggiunse mai lo spazio."}
{"id": "1438878", "revid": "300067", "url": "https://it.wikipedia.org/wiki?curid=1438878", "title": "Joaquim Gomes", "text": "Joaquim Gomes \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di Macei\u00f3.\nStoria.\nIl comune di Joaquim Gomes ha le sue origini storiche in un insediamento chiamato S\u00e3o Salvador.\nTale insediamento si svilupp\u00f2 attorno ad una piccola fabbrica per la lavorazione di prodotti derivati della canna da zucchero. Questo \u201cengenho\u201d era di propriet\u00e0 di Jos\u00e9 Correia de Araujo Barros.\nQuando nel 1900, Ara\u00fajo Barros mor\u00ec, per problemi finanziari l'attivit\u00e0 fu ceduta al genero: Joaquim Gomes da Silva Rego, che era maggiore della Guardia Nazionale.\nEgli decise di portare avanti l'azienda di famiglia e grazie al suo spirito imprenditoriale il villaggio raggiunse presto notevole prosperit\u00e0.\nPrima della colonizzazione la regione era abitata degli indios Urup\u00ea. Ancora oggi i discendenti di questa trib\u00f9 vivono nel territorio, in particolare nella riserva localizzata nel paese chiamata Cocal.\nCon l'espansione della lavorazione della canna da zucchero, il piccolo villaggio visse una rapida fase di grande sviluppo e giunse al punto di poter richiedere l'emancipazione politica e diventare Municipio.\nNel 1962, con la legge n. 2468 del 25 agosto le autorit\u00e0 concessero l'autonomia amministrativa al paese, che prese definitivamente il nome del suo fondatore Joaquim Gomes.\nNel 1987 arrivarono a Joaquim Gomes le suore missionarie della congregazione di San Giuseppe di Pinerolo. Con il loro insediamento iniziarono varie attivit\u00e0 volte a dare assistenza alle famiglie pi\u00f9 bisognose e garantire a tutti la valorizzazione della persona umana in tutti i suoi aspetti.\nAttraverso questa congregazione oggi funzionano tre centri in cui sono attivi tre asili, progetti per gli adolescenti, ascolto e accompagnamento a famiglie bisognose."}
{"id": "1438879", "revid": "110157", "url": "https://it.wikipedia.org/wiki?curid=1438879", "title": "Bulawayo", "text": "Bulawayo \u00e8 una citt\u00e0 dello Zimbabwe, la seconda pi\u00f9 popolosa del paese dopo la capitale Harare. Nell'ordinamento amministrativo attuale, la citt\u00e0 ha lo status di provincia indipendente; in passato \u00e8 stata capitale della provincia di Matabeleland Nord.\nIl nome \"Bulawayo\" deriva dalla parola in lingua sindebele \"kwabulawayo\" che significa \"luogo dei perseguitati\" o \"luogo della strage\".\nGeografia fisica.\nLa citt\u00e0 \u00e8 situata nella parte sud-occidentale del paese, circa 490\u00a0km a sud di Harare, sulle rive del fiume Matsheumhlope a un'altitudine di 1.340\u00a0m s.l.m.\nStoria.\nLa citt\u00e0 \u00e8 situata nei pressi (circa 15\u00a0km) dell'antico kraal fondato nel 1871 da Lobengula, re dei Matabele. Nel 1881, il sovrano spost\u00f2 la sua residenza poco a nord in un'area corrispondente all'attuale periferia nord della citt\u00e0. Nel corso della guerra del 1893, durante un'avanzata inglese, il sovrano incendi\u00f2 la sua residenza per fuggire a nord, e il luogo fu occupato dalle truppe britanniche.\nIl 4 novembre 1894, Leander Starr Jameson dichiar\u00f2 l'insediamento di Bulawayo dipendente dalla British South Africa Company e Cecil Rhodes ordin\u00f2 che la cittadina fosse costruita sulle rovine della citt\u00e0 reale di Lobengula. Nel 1897 fu connessa alla linea ferroviaria e dal 1943 Bulawayo assunse lo status di citt\u00e0.\nEconomia.\nBulawayo per lungo tempo \u00e8 stata considerata il centro economico dello Zimbabwe. Parte dell'importanza della citt\u00e0 \u00e8 dovuta alla vicinanza col Sudafrica, a cui Bulawayo \u00e8 collegata dalla ferrovia. Vi si trovano industrie tessili, industrie metallurgiche, produttori di pneumatici, tipografie e case editrici. La citt\u00e0 \u00e8 anche sede di un importante mercato agricolo.\nDai primi mesi del 2009 la moneta locale non \u00e8 pi\u00f9 in uso. Tutto il commercio \u00e8 basato sul Dollaro americano o sul Rand sudafricano dando cos\u00ec pi\u00f9 \"respiro\" al commercio. I negozi sono cos\u00ec ritornati ad essere meta della popolazione locale, avendo finalmente la possibilit\u00e0 di ricevere rifornimenti. Anche le panetterie, che fino al gennaio del 2009 non avevano farina, hanno potuto produrre pane tutti i giorni."}
{"id": "1438881", "revid": "110157", "url": "https://it.wikipedia.org/wiki?curid=1438881", "title": "Jundi\u00e1 (Alagoas)", "text": " \nJundi\u00e1 \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di Mata Alagoana."}
{"id": "1438882", "revid": "708394", "url": "https://it.wikipedia.org/wiki?curid=1438882", "title": "Fabrizio Capucci", "text": "Biografia.\nFratello dello stilista Roberto Capucci e padre del regista Roberto Capucci, \u00e8 stato sposato con l'attrice Catherine Spaak incontrata sul set del film \"La voglia matta\" e da cui ha avuto una figlia, Sabrina Capucci. \u00c8 stato per due anni presidente della Viterbese, portandola fino alla finale play-off del campionato di serie C1."}
{"id": "1438884", "revid": "110157", "url": "https://it.wikipedia.org/wiki?curid=1438884", "title": "Junqueiro", "text": "Junqueiro \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di S\u00e3o Miguel dos Campos."}
{"id": "1438885", "revid": "1543377", "url": "https://it.wikipedia.org/wiki?curid=1438885", "title": "HUMINT", "text": "HUMINT (acronimo di HUMan INTelligence), \u00e8 l'attivit\u00e0 di intelligence consistente nella raccolta di informazioni per mezzo di contatti interpersonali, e come tale si contrappone ad altri canali informativi pi\u00f9 \"tecnologici\", come SIGINT, IMINT, e MASINT. La NATO definisce la HUMINT come \"una categoria di intelligence derivata da informazioni raccolte e fornite da fonti umane.\"\nLa HUMINT non \u00e8 una fonte di sola \"intelligence\" diretta, ma anche di informazioni di pregnante valore \"controspionistico\". I contatti umani che costituiscono la sostanza della HUMINT devono costantemente essere finalizzati ad entrambe queste funzioni.\nDescrizione.\nSono tipiche attivit\u00e0 di HUMINT gli interrogatori e le conversazioni che hanno come interlocutori persone aventi accesso ad informazioni pertinenti. Come disciplina di \"raccolta di intelligence\", rientra nella gestione della raccolta di intelligence. La HUMINT, pi\u00f9 di altre discipline, interagisce in modo rilevante con il controspionaggio. Il modo in cui le operazioni HUMINT vengono condotte dipende sia da protocolli ufficiali, sia dalla natura della fonte d'informazione. Nell'ambito militare USA, la maggior parte delle attivit\u00e0 HUMINT non implica operazioni sotto copertura (come ad esempio la HUMINT clandestina). Le fonti possono essere neutrali, amiche o ostili, e possono essere consapevoli o inconsapevoli del proprio coinvolgimento nella raccolta di informazioni. La HUMINT pu\u00f2 fornire diversi tipi d'informazione. Si pu\u00f2 trattare di osservazioni durante viaggi o altri eventi da parte di viaggiatori, rifugiati, prigionieri di guerra \"amici\" sfuggiti al nemico, ecc. Pu\u00f2 fornire dati su materie che il soggetto conosce specificamente, e tali \"materie\" possono essere altre persone, o \u2014 nel caso di traditori o spie \u2014 informazioni sensibili a cui l'interlocutore ha accesso. Da ultimo, pu\u00f2 fornire informazioni su relazioni interpersonali e \"network\" d'interessi.\nL'attivit\u00e0 non potr\u00e0 mai andare disgiunta da un costante e minuzioso lavoro di verifica (possibilmente incrociata) di ogni dato fornito dalla fonte, poich\u00e9 nel mondo dell\"'intelligence\" pochi fenomeni sono pi\u00f9 frequenti del \"doppio gioco\", praticato da sempre, per le motivazioni pi\u00f9 disparate: sete di denaro, astuzia degli apparati antagonistici, controinformazione, contro-contro-spionaggio in danno dell'organizzazione HUMINT che \"si illude\" di praticare del controspionaggio, e cos\u00ec via.\nMetodi utilizzati.\nA titolo di puro esempio, si pu\u00f2 considerare questo elenco di fonti HUMINT:\nOperazioni HUMINT fondamentali.\nUn vaglio delle fonti umane \u00e8 il logico prerequisito della raccolta d'informazioni HUMINT. Vi si comprende: la selezione delle persone che possono essere valide fonti HUMINT; la loro eventuale identificazione precisa; la conduzione di colloqui di vario tipo. Sono essenziali un'appropriata annotazione ed una rubricazione incrociata dei risultati dei colloqui. Nessuna disciplina della raccolta delle informazioni, pi\u00f9 dell'HUMINT, ha una naturale vocazione a scoprire un significato anche in dettagli informativi apparentemente quasi irrilevanti. Specialmente se \u00e8 vi \u00e8 motivo di avere colloqui aggiuntivi con lo stesso soggetto, il secondo abboccamento richiede un'accurata pianificazione, in particolare se chi interroga non parla la stessa lingua della persona da interrogare.\nDifferenziazioni fondamentali per tipo di soggetto.\nVa innanzitutto distinto tra soggetti volontari, e soggetti coatti: arrestati, prigionieri di guerra e cos\u00ec via. I prigionieri hanno una comprensibile paura di quel che pu\u00f2 accader loro, e \u2014 a dispetto di certa mitologia del \"duro\" \u2014 pu\u00f2 essere importante che il prigioniero si rilassi e, per quanto possibile, si senta a proprio agio.\nAlcune organizzazioni insegnano ai loro membri che l'avversario usa per prassi la tortura, e, se ci\u00f2 \u00e8 noto, tale paura dovr\u00e0 essere tenuta nel debito conto; i prigionieri giapponesi della Seconda guerra mondiale spesso tentavano il suicidio per quel motivo, ma a volte ne erano dissuasi, come riferito da Guy Gabaldon.\nSpecialmente quando il soggetto \u00e8 un prigioniero, l'esaminatore, che non necessariamente \u00e8 la persona che conduce l'interrogatorio, dovrebbe analizzare la \"scheda prigioniero\" denominata (negli Stati Uniti) \"Enemy Prisoner of War (EPW) captive tag \", o altro documento che fornisca i dati essenziali sulle circostanze della cattura: quando, dove, come, da chi, e cos\u00ec via. Se il soggetto \u00e8 libero, \u00e8 comunque piuttosto utile per chi lo esamina predisporre un documento contenente informazioni analoghe alla scheda prigioniero.\nSe si tratta di prigioniero di guerra, gli esaminatori presteranno massima attenzione ai distintivi di grado, alle condizioni dell'uniforme, ed al comportamento mantenuto dalla fonte. In particolare, bisogner\u00e0 ricercare indizi come: tentativi di parlare alle guardie, inserimenti intenzionali in gruppi errati di prigionieri, o qualunque segno di nervosismo, ansia, o paura. Gli esaminatori dovranno essere pronti a notare ogni fonte il cui comportamento tradisca la propensione a parlare.\nDato per scontato che il soggetto sia sorvegliato, l'esaminatore pu\u00f2 avere utili informazioni sul suo contegno dalle guardie. Esse possono riferire su come la fonte ha risposto agli ordini, quali richieste abbia avanzato, che comportamento dimostri e cos\u00ec via. Assieme alle informazioni essenziali gi\u00e0 riepilogate, tali osservazioni possono essere di grande ausilio a chi conduce l'interrogatorio, che pu\u00f2 preventivamente studiare i dati. Conoscere il retroterra dell'interrogato \u00e8 utile per poter sempre condurre il gioco durante l'interrogatorio.\nSempre a proposito di prigionieri, chi li esamina deve studiare i documenti che sono stati loro sequestrati, ed ogni altro documento che li riguardi. Se il soggetto ha scelto di collaborare, e fornisce dei documenti, potrebbero essere ancor pi\u00f9 utili. Pu\u00f2 darsi che gli esaminatori abbiano necessit\u00e0 di ricorrere a linguisti o specialisti del tipo di documento per ottenere una piena comprensione del materiale da studiare. Se i documenti hanno loghi o altri elementi grafici caratteristici, questi ultimi devono essere confrontati con lo specifico registro, aggiungendoli al medesimo se appaiono nuovi. \u00c8 superfluo osservare che questa fase serve anche a vagliare l'autenticit\u00e0 dei documenti, che potrebbero essere stati contraffatti ad arte, com'\u00e8 avvenuto numerosissime volte nella storia dello spionaggio.\nI documenti catturati assieme alla fonte (carta d'identit\u00e0, lettere, sezioni di mappe, ecc.) possono fornire informazioni atte ad identificare la fonte stessa, la sua organizzazione, la sua missione, ed il suo retroterra personale generale (famiglia, conoscenze, esperienza, ecc.). Questi dati possono valere per verificare le informazioni dai documenti sequestrati, in tal modo consolidando la volont\u00e0 di collaborare del soggetto. Naturalmente, da tale scrutinio, si debbono trarre elementi di giudizio per stabilire se la fonte collabora disinteressatamente, o quale sia lo specifico interesse personale che motiva la cooperazione.\nSe la fonte ha informazioni riguardanti nuovi materiali stranieri, sar\u00e0 il caso di interpellare specifici esperti TECHINT, e se la fonte ha informazioni che riguardano un ambito gi\u00e0 oggetto di particolari investigazioni, andr\u00e0 interessata la struttura strettamente competente per quell'azione investigativa. Questi specialisti non sono necessariamente esperti dell'interrogatorio, e possono aver bisogno di ricorrere a tali ultimi esperti per escutere la fonte.\nSelezione delle fonti potenziali.\nImplica la valutazione di un individuo, o di un gruppo di individui, per determinare il loro potenziale nel rispondere alla raccolta d'informazioni, o per identificare individui che possono avere informazioni interessanti, e sono disposti (o possono essere persuasi) a collaborare. Gli individui collaborativi saranno sottoposti a \"debriefing\" (vedasi in prosieguo), mentre \u2014 in conformit\u00e0 alle leggi pertinenti, alle regole ed agli indirizzi generali dell'organizzazione HUMINT \u2014 i recalcitranti andranno \"interrogati\".\nLe tecniche di esame possono anche selezionare gli individui che hanno probabilit\u00e0 di successo nella raccolta di informazioni, o nel lavoro, in altre forme, con l'organizzazione HUMINT o suoi fiancheggiatori. Si possono anche identificare individui che presentano interesse per gli specialisti di controspionaggio o di TECHINT (\"technical intelligence\").\nPu\u00f2 essere necessario esaminare individui di un'area locale, come i residenti od eventuali lavoratori, per determinare se possano essere inaffidabili sul piano della sicurezza.\nIdentificazione.\nPer l'ovvia importanza connessa all'identificazione degli individui \"in subiecta materia\", \u00e8 assai diffuso il ricorso alla biometria (esempi: impronte digitali, impronte vocali, scansione dell'iride, caratteristiche fisiche/facciali) applicata alle persone di interesse HUMINT.\nTipi di colloquio.\nSpesso non si comprende che il colloquio con un soggetto (amichevole o ostile) ha molte dinamiche in comune con il rapporto psicoterapeutico, anche se, ovviamente, per ragioni affatto diverse \u2014 e non-terapeutiche. In una prolungata seduta, o serie di sedute, se c'\u00e8 dialogo tra interrogante ed interrogato (a differenza della situazione di chi rimane silente) si instaureranno dinamiche assimilabili ai concetti psicoterapeutici di transfert e controtransfert. Nel primo caso, il soggetto proietta le proprie esperienze emozionali sull'interrogante, nel secondo caso, l'interrogante inizier\u00e0 a pensare al soggetto nei termini delle proprie esperienze di vita.\nCi sono due modi di usare le scienze sociali per comprendere i colloqui, nell'ampio senso del \"debriefing\" collaborativo e dell'interrogatorio ostile.\nParlando di interrogatorio in contesto di polizia, \"C'\u00e8 una vasta letteratura sull'interrogatorio... ma quasi niente al riguardo di esso nel campo della teoria dell'argomentazione. C'\u00e8, ovviamente, una ragione per questo divario. I teorici dell'argomentazione hanno assunto come loro punto d'interesse l'argomentazione razionale in cui le due parti ragionano insieme per cercare di raggiungere la verit\u00e0 su una questione seguendo regole di procedura collaborative. E l'interrogatorio mal si presta a modello di come condurre una bilanciata argomentazione razionale. Lungi da ci\u00f2, sembra piuttosto rappresentare una forma coercitiva di scambio dialogico che si accompagna all'intimidazione...\"\nma un \"debriefing\" non \u00e8 necessariamente coercitivo, e, in alcuni casi, anche un interrogatorio diviene meno coercitivo, se il soggetto prende ad identificarsi con il \"framing\" concettuale dell'interrogante.\nCi pu\u00f2 essere un contesto di finta Sindrome di Stoccolma, oppure un caso in cui il soggetto effettivamente vede le incongruenze del proprio sistema di opinioni, e pu\u00f2 iniziare a condividere aspetti della mentalit\u00e0 dell'interrogante.\nUn caso a parte riguarda i gi\u00e0 ricordati prigionieri giapponesi dell'ultimo conflitto mondiale. Soprattutto (forse) se venivano catturati in stato d'incoscienza, pensavano che la vergogna della cattura, rapportata al loro sistema di valori, li separava permanentemente dalla loro cultura\n. Se non potevano suicidarsi, sembravano formarsi una nuova immagine di s\u00e9 stessi, come se facessero da quel momento parte della cultura dell'interrogante, e divenivano piuttosto collaborativi. \"... C'era un metodo infallibile per convincere un prigioniero giapponese riluttante a dire tutto quel che sa: dirgli, attraverso l'interprete, che rimanderanno il suo nome e la sua foto in Giappone. ... Abbiamo avuto modo di notare che pochi giapponesi fanno anche solo il tentativo di nascondere qualcosa. L'essere fatti prigionieri non sta nei loro manuali. Nessun giapponese viene mai preso vivo. Cos\u00ec, non hanno dimestichezza con la procedura \"Nome - Grado - Numero di matricola - Nient'altro\". Di solito rivelano tutto facilmente senz'alcuna opera di convincimento e sembrano dispiaciuti se per mancanza di informazioni non sono in grado di rispondere ad una specifica domanda. [Un ufficiale catturato] ... non si aspetta di fare una volta o l'altra rientro in Giappone, e appare docilmente rassegnato ad andare negli \"States\" per lavorarvi in qualit\u00e0 di prigioniero per il resto dei suoi giorni.\"\nNella teoria argomentativa, l'interrogatorio \u00e8 una forma di dialogo finalizzato alla ricerca d'informazioni, ma pu\u00f2 comprendere anche altre forme di dialogo, come la negoziazione. Sia nei colloqui di polizia sia in quelli di \"intelligence\", ci pu\u00f2 essere una sorta di mercanteggiamento, laddove l'interrogante offre incentivi al soggetto affinch\u00e9 riveli l'informazione. Essa, specialmente in ambito HUMINT, non riguarda necessariamente l'interrogatorio, e pu\u00f2 anche implicare la persuasione del soggetto a parlare.\nPrima di procedere nello studio della relazione tra interrogatorio e dialogo finalizzato alla ricerca d'informazioni, sar\u00e0 opportuno dare brevemente conto di altri tipi di dialogo, parimenti correlati all'interrogatorio. Esso, infatti, in un qualche modo ha una banda di oscillazione tra la pura ricerca d'informazioni ed altri tipi di dialogo. Per esempio, la teoria argomentativa analizza la 'persuasione', nel senso assunto dal dialogo di persuasione, e con certi interrogatori strategici, l'interrogante potrebbe obiettivamente mettere in dubbio alcune pratiche appartenenti al punto di vista del soggetto. Non si fa questo per sollecitare direttamente un'informazione, quanto piuttosto per predisporre un nuovo contesto per un ulteriore interrogatorio in cui il soggetto potrebbe mettere in dubbio alcune delle sue osservanze o credenze. Nel caso dei prigionieri giapponesi pi\u00f9 volte richiamato, essi effettivamente iniziavano ad operare nel nuovo contesto.\n\"Debriefing\".\nConsiste nel far s\u00ec che fonti umane cooperanti soddisfino i requisiti di \"intelligence\", coerenti con regole, leggi ed indirizzi generali dell'organizzazione HUMINT. Di solito le persone soggette a \"debriefing\" collaborano intenzionalmente, ma \u00e8 possibile ricavare notizie anche attraverso conversazioni casuali. Il \"debriefing\" pu\u00f2 essere condotto a tutti i livelli, ed in tutti gli ambienti di operazione. Avviene normalmente \"a tu per tu\", ma pu\u00f2 svolgersi anche con messaggi audiovisivi o via computer.\nFra gli \"intervistati\" vi sono sia \"addetti\", sia \"non addetti\". Gli individui \"addetti\" fanno parte, in qualche modo, dell'organizzazione che conduce l'intervista.\nSalvo il caso che vi sia necessit\u00e0 di un rapporto pi\u00f9 dettagliato, gli \"addetti\" fanno normalmente uso del pratico metodo \"SALUTE\" (vedasi tabella sottostante), che garantisce l'aderenza delle notizie riferite a precisi standard operativo-informativi.\nSalvo si tratti di \"intervistare\" personale \"addetto\", c'\u00e8 la tendenza in alcuni raccoglitori di HUMINT a considerare il \"debriefing\" una pura perdita di tempo. L'approccio ad una fonte volontaria \u00e8 necessariamente ben diverso da quello che si mantiene con un prigioniero (quand'anche collaborativo) specie se l'interrogante ha motivo di considerare attendibile la fonte. Se anche il soggetto collabora spontaneamente, un rifugiato o uno sfollato condivide probabilmente alcune paure o incertezze tipiche del prigioniero di guerra. L'ascolto attivo ed un atteggiamento simpatetico possono essere assai utili, specialmente in tema di affetti familiari, e di risentimento verso chi li ha resi dei \"senza casa\".\nInterrogatorio.\nAl contrario di quanto avviene nel \"debriefing\", il soggetto sottoposto ad interrogatorio non collabora necessariamente per far acquisire le informazioni all'organizzazione HUMINT. Il soggetto \u00e8 normalmente sotto custodia, sebbene le circostanze legali possano talora consentire che un soggetto restio si sottragga alle restrizioni.\nEsempi di soggetti interrogati: prigionieri di guerra; soggetti che non appartengono all'area, e come tali sono stati fermati da una pattuglia; un ladro arrestato dalla polizia civile.\nL'interrogatorio \u00e8 una tecnica che richiede competenza specifica, e spesso comporta la costruzione di un rapporto con il soggetto. In un contesto di intelligence, gli interroganti devono essere specialisti addestrati, che pure possono farsi affiancare da linguisti ed esperti di particolari materie.\nIndipendentemente dal fatto che il soggetto abbia eventualmente chiesto di essere interrogato, \u00e8 necessario che l'interrogante mantenga l'iniziativa. Per far ci\u00f2, l'interrogante non ha bisogno di essere aggressivo. Invero, gli interroganti di successo hanno per lo pi\u00f9 un contegno formalmente cortese nell'ambito delle tradizioni culturali del soggetto. Se, nell'ambito di societ\u00e0 con una forte tradizione \"padrone di casa / ospitato,\" l'interrogante assume il ruolo di padrone di casa, ci\u00f2 pu\u00f2 consentire una garbata dominanza della conversazione.\nL'interrogatorio come \"processo\" \u00e8 tecnica di \"raccolta\" di HUMINT, e non tecnica di \"analisi\". Pu\u00f2 ben darsi che l'interrogante, dopo il colloquio, rediga analisi, conclusioni di controlli incrociati a fronte di elenchi di nomi e \"diagrammi a linee di \"network\" sociali\" (come sar\u00e0 pi\u00f9 dettagliatamente mostrato in prosieguo). L'interrogante spunta\" le sue note al termine del rapporto, per assicurarsi che esso contenga ed identifichi le informazioni come sentite, viste o ritenute dalla fonte.\nPianificare la conversazione iniziale.\nBench\u00e9 la tecnica effettiva di \"intervista\" possa variare per le caratteristiche del soggetto e per le esigenze di servizio dell'interrogante, quest'ultimo deve comunque fissare un piano di massima per la prima intervista. Il piano potrebbe essere inserito in una cartellina racchiudente i documenti (eventualmente in copia) che riguardano il soggetto, o, se disponibile, potrebbe implementare un database HUMINT in modo che altri interroganti, analisti, esperti di lingue o di culture (attinenti) possano apportare revisioni al piano medesimo. Dette revisioni possono sia contribuire alla pianificazione della conversazione particolare, sia dare idee ad altri interroganti per altre \"interviste\" analoghe.\nGli elementi fondamentali da inserire nel piano sono:\nL'intervista preliminare non \u00e8 volta a ottenere informazioni di rilievo, ma solo a far s\u00ec che l'interrogante abbia una idea assolutamente precisa di chi sia la persona con cui ha a che fare.\nQuanta pressione psicologica usare, quanti simboli di dominanza sia opportuno esibire, sono questioni che richiedono fini capacit\u00e0 di giudizio.\nAlcune classiche tecniche di intervista, senza minacciare il soggetto, lo mettono a disagio, come, per esempio, porre gli interroganti \u2013 preferibilmente in due \u2013 seduti dietro un tavolo collocato all'estremit\u00e0 di una lunga stanza, cosicch\u00e9 il soggetto, una volta entrato, debba percorrere una certa distanza per portare la sua sedia di fronte a loro. Questo trucco permetter\u00e0 agli interroganti di osservare il \"sangue freddo\" e le maniere del soggetto, che spesso verr\u00e0 innervosito dalla situazione.\nIn questa tecnica di pressione, gli interroganti debbono sedere con la luce alle spalle, in modo da nascondere i propri volti, velare le proprie espressioni, e porre un elemento di tensione nel prigioniero. Questa tensione pu\u00f2 aumentare, fornendo al soggetto una sedia scomoda, diciamo una sedia molto liscia e dalla seduta corta, in modo che il soggetto tenda a scivolar fuori, oppure una sedia con gambe instabili.\nD'altro canto, una tecnica opposta talvolta d\u00e0 buoni risultati: il prigioniero viene trattato con tutti i riguardi, dopo un pasto abbondante rallegrato da birra, da indurlo a calare la guardia abbandonandosi ad una specie di torpore.\nSe si stanno conducendo operazioni con fonti militari, il luogo della conversazione ha effetti psicologici sulla fonte. Il luogo, pertanto, va scelto in coerenza con l'effetto che l'interrogante vuol produrre, ed in assonanza con le tecniche programmate. Per esempio, incontrare la fonte in una situazione di tipo sociale, come un ristorante, metter\u00e0 la fonte a proprio agio. Incontrarsi in un appartamento suggerisce un'atmosfera meno formale, e se si sceglie un ufficio si ottiene l'effetto contrario. Analogamente, la casa del soggetto, come luogo d'incontro, d\u00e0 a costui un vantaggio psicologico, mentre l'ambiente dell'interrogante favorisce ovviamente quest'ultimo sul medesimo piano. Il raccoglitore di HUMINT tenga presenti il livello della fonte, la sicurezza, lo spazio di lavoro disponibile, il mobilio, la quantit\u00e0 di luce consentita, e la possibilit\u00e0 di riscaldare o raffreddare la stanza al bisogno.\nCaratteristiche dell'interrogante.\nL'interrogatorio \u00e8 interazione, e, anche prima di considerare le differenti qualit\u00e0 che il soggetto pu\u00f2 avere, l'interrogante ha bisogno di conoscere il proprio stile, i propri punti di forza e di debolezza. Deve stimare se gli serve una consulenza culturale, come gestire i problemi linguistici, e se ha bisogno di aiuto specialistico.\nIl raccoglitore HUMINT deve anche considerare le condizioni fisiche proprie e della fonte. Dopo prolungate operazioni, va stabilito un limite oltre il quale l'interrogante o la fonte possono rimanere concentrati su un certo argomento.\nEsigenze di appoggio.\nSe l'interrogante pensa che offrire incentivi potrebbe essere d'aiuto, deve decidere di quale tipo d'incentivi si debba trattare, e come ottenerli. Se la promessa d'incentivi era gi\u00e0 stata fatta in precedenza, \u00e8 importantissimo sapere se la promessa fosse poi stata mantenuta. In caso contrario, l'interrogante avr\u00e0 cura di appurare quanto tale promessa insoddisfatta possa interferire con ogni intesa costruita, e come correggere il problema.\nIl raccoglitore HUMINT deve stabilire se gli servir\u00e0 un ulteriore appoggio (analista, tecnico, o interprete). In qualche raro caso servir\u00e0 una consulenza poligrafica o da parte di un consulente di scienze del comportamento.\nQuest'ultimo \u00e8 autorizzato ad emettere valutazioni psicologiche sul carattere, la personalit\u00e0, le interazioni sociali ed altre caratteristiche comportamentali dei soggetti da interrogare, informandone, all'occorrenza, il raccoglitore HUMINT.\nAtteggiamenti del soggetto.\nL'atteggiamento fondamentale del soggetto servir\u00e0 a definire l'approccio all'intervista. Ci sono quattro fattori primari che devono essere considerati per orientare il contegno dell'interrogante:\nCooperativo ed amichevole.\nUna fonte cooperativa e amichevole offre poca resistenza all'interrogatorio e di solito parla liberamente di quasi ogni argomento venga proposto, salvo che si tenda ad incriminarlo o a degradarne la personalit\u00e0.\nPer ottenere i migliori risultati, l'interrogante user\u00e0 ogni riguardo per mantenere un'atmosfera amichevole, evitando di indagare su affari privati che eccedono gli scopi dell'interrogatorio. Bisogna, al contempo, evitare di essere troppo amichevoli, perdendo in tal modo il controllo dell'interrogatorio.\nL'interrogante pu\u00f2 ad ogni modo aver bisogno del consiglio di esperti sugli usi culturali del soggetto. Per esempio, nella cultura americana non \u00e8 necessario perdere un sacco di tempo informandosi su com'\u00e8 stato il viaggio per arrivare nel luogo della conversazione, o sulla salute di un familiare del soggetto ecc., ma vi sono culture in cui \u00e8 ritenuta somma scortesia non fare tali domande. Una violazione di regole culturali di questo genere potrebbe trasformare un soggetto ben disposto in un individuo totalmente restio a fornire informazioni.\nContinuando con gli esempi, per gli arabi \u00e8 normale parlare di famiglia, spesso in termini cerimoniali, cos\u00ec come una stretta di mano deve accompagnare l'inizio e la fine di un incontro.\nNeutrale, non-partigiano.\nUna fonte con queste caratteristiche \u00e8 collaborativa fino ad un certo punto. Normalmente assume la posizione di rispondere a ci\u00f2 che gli viene chiesto direttamente, ma di rado fornisce informazioni spontaneamente. Talora pu\u00f2 essere timoroso delle rappresaglie dei nemici (quali conseguenze potenziali della sua collaborazione). Com'\u00e8 intuitivo, trattando con siffatte fonti l'interrogante dovr\u00e0 porre un significativo numero di domande esplicite e dirette.\nOstile e antagonistico.\nQuesto \u00e8 il \"cliente\" pi\u00f9 difficile per l'interrogante. Spesso anzi si rifiuta totalmente di parlare, e costituisce una vera sfida per l'interrogante. Quest'ultimo deve allora possedere grandi doti di autocontrollo, pazienza e tatto.\nSe si tratta di un inesperto, l'interrogante farebbe bene a passare la mano ad un collega con pi\u00f9 esperienza e abilit\u00e0. Nel trattamento del soggetto, vi sar\u00e0 gran giovamento da ogni indizio che motivi l'ostilit\u00e0 della fonte.\nSi usa dire che il soggetto recalcitrante andr\u00e0 \"domato come si farebbe con un cavallo da corsa\", e non \"sfracellato alla ricerca di un singolo uovo d'oro\".\nNon ci sono due interrogatori uguali (ognuno fa storia a s\u00e9). Pertanto \u00e8 necessario creare uno \"stile su misura\" per ciascun soggetto.\nAd ogni modo, le linee di procedura ordinaria possono essere generalmente divise in quattro parti:\nLe prime tre fasi \u2013 che si ribadisce fermamente \"non avranno alcuna relazione con la tortura\" \u2013 possono essere raggruppate sotto la categoria concettuale di processo di ammorbidimento. Se il soggetto si sta arroccando dietro una messinscena, si potr\u00e0 far breccia in siffatta difesa con l'ammorbidimento che andiamo descrivendo.\nSbugiardare certi soggetti \u00e8 quanto di peggio si pu\u00f2 fare: la loro determinazione a non perdere la faccia li indurr\u00e0 ad attaccarsi disperatamente alla menzogna iniziale. A personaggi del genere \u00e8 indispensabile offrire scappatoie rivolgendo loro domande che li mettano in condizione di aggiustare la versione di comodo, senza alcuna diretta confessione di falsit\u00e0.\nLe domande possono essere poste in un modo amichevole e persuasivo, con un atteggiamento duro e spietato, o con un approccio impersonale e neutrale. Per raggiungere l'effetto sconcertante alternando questi atteggiamenti, pu\u00f2 essere necessario ricorrere fino a quattro diversi interroganti, che recitino le rispettive parti, sebbene talora un interrogante possa sdoppiarsi in due differenti ruoli:\nProgrammazione di interviste aggiuntive.\nQuesto pu\u00f2 far parte dell'ammorbidimento, oppure della fase di sfruttamento. Quando la menzogna iniziale e la volont\u00e0 di resistere sono state spezzate, quando il soggetto \u00e8 pronto a rispondere ad una serie di domande attentamente preparate e mirate ad un obiettivo di \"intelligence\", lo sfruttamento pu\u00f2 avere inizio, spesso sotto le mentite spoglie di uno spirito di collaborazione e di mutua assistenza. A questo stadio l'interrogatorio pu\u00f2 per esempio essere spostato in un ufficio assegnato al soggetto, dove pu\u00f2 perfino essere lasciato da solo per pochi minuti, per mostrargli che gli si d\u00e0 fiducia, e che per lui c'\u00e8 qualcosa di costruttivo da fare. Questo senso di fiducia e responsabilit\u00e0 pu\u00f2 essere importante per un soggetto che ha subito il descritto lavaggio del cervello, perch\u00e9 tipicamente potrebbe nutrire inclinazioni suicide; deve essergli dato qualcosa che occupi la sua mente e lo tenga alla larga da un'eccessiva introspezione.\nQuale andamento sia migliore, dipende dal carattere del soggetto, da come si \u00e8 riusciti a spezzare la sua volont\u00e0, e dal suo attuale atteggiamento verso coloro che lo gestiscono. Qualche volta solo un interrogante nuovo pu\u00f2 ottenere collaborazione da lui. A volte, al contrario, si vergogna a tal punto di aver capitolato che non vuole esporsi oltre, e desidera parlare solo con il suo vecchio interrogante. Altre volte ancora ha costruito con il suo interrogante una relazione di piena fiducia che non deve essere incrinata dall'introduzione di un'altra personalit\u00e0.\nCome porre le domande.\nChi raccoglie HUMINT adotta un atteggiamento appropriato basato sulle sua conoscenza della fonte, ma rimane all'erta per cogliere indizi (verbali e non) indicanti la necessit\u00e0 di cambiare tecnica di approccio. La quantit\u00e0 di tempo spesa in questa fase dipender\u00e0 soprattutto dai probabili quantit\u00e0 e valore delle informazioni in possesso della fonte, dalla disponibilit\u00e0 di altre fonti con analoghe conoscenze, e dal tempo a disposizione. Sulle prime, sar\u00e0 consigliabile mantenere una relazione simile a quelle di affari. Se la fonte si dispone alla collaborazione, potr\u00e0 risultare conveniente un'atmosfera pi\u00f9 rilassata. Il raccoglitore di HUMINT star\u00e0 ben attento a determinare di volta in volta quale fra le molteplici tecniche di approccio sia da applicare al momento.\nSe la fonte collabora, le sue motivazioni possono essere le pi\u00f9 disparate. Si va dall'altruismo al tornaconto, dalla logica all'emozione. Partendo da un caposaldo psicologico, il raccoglitore di HUMINT deve essere pienamente consapervole dei comportamenti seguenti.\nLa gente tende a:\nCostruire un rapporto.\n\u00c8 indispensabile stabilire e mantenere un rapporto tra il raccoglitore HUMINT e la sua fonte. Il rapporto \u00e8 una condizione stabilita dal raccoglitore HUMINT, caratterizzata dalla fiducia che la fonte ripone in lui, e dalla conseguente volont\u00e0 collaborativa. Tutto ci\u00f2 non necessariamente implica un'atmosfera amichevole: significa semplicemente che \u00e8 istituita e conservata una relazione che facilita il lavoro del raccoglitore di HUMINT. Questi pu\u00f2 costruire un rapporto da superiore, pari, o perfino inferiore alla fonte. La relazione pu\u00f2 fondarsi sull'amicizia, tornaconto reciproco ed anche paura.\nNel caso che si presenti, normalmente l'interrogante adotter\u00e0 posizione e grado di servizio coerenti con il tipo di strategia di approccio prescelta nella fase di progetto e preparazione. Nel far ci\u00f2, avr\u00e0 cura di descriversi in termini plausibili in relazione alla propria et\u00e0, apparenza ed esperienza. Un raccoglitore di HUMINT pu\u00f2, secondo il diritto internazionale, usare tranelli nel costruire il rapporto con le fonti da interrogare, e in ci\u00f2 pu\u00f2 rientrare il farsi passare per qualcuno che non sia un interrogante militare (ovvero: dissimulare il proprio ruolo).\nTuttavia, il raccoglitore non deve mai spacciarsi per:\nL'atteggiamento degli interroganti nei primi colloqui deve di solito essere corretto, scrupolosamente educato, in alcuni casi addirittura empatico. Tassativamente debbono mantenere tali contegni dal principio alla fine dell'interrogatorio. A seconda delle circostanze, il prigioniero pu\u00f2: essere informato sulla vera ragione del suo arresto; riceverne una falsa motivazione; essere lasciato nel dubbio in proposito. Gli interroganti devono tentare di appurare se le abituali proteste d'innocenza del prigioniero siano genuine o pretestuose, ma in questo stadio non devono lasciare trapelare alcuna indicazione del fatto che le giustificazioni siano credute valide (o non lo siano). Un prigioniero intelligente cercher\u00e0 d'intuire il grado di conoscenza degli interroganti; costoro debbono ad ogni costo comportarsi come abili giocatori di poker ed apparire indecifrabili.\nIn questa prima \"intervista\" gli interroganti farebbero bene a parlare il meno possibile, per quanto magari siano ansiosi di ottenere risposte a molte domande. Al prigioniero va chiesto di raccontarsi con parole proprie, descrivere le circostanze del suo arresto, fare un resoconto di qualche periodo della sua vita, o spiegare particolari del suo mestiere. L'obiettivo \u00e8 farlo parlare senza richieste nella forma pi\u00f9 narrativa e continua possibile; pi\u00f9 parla, tanto meglio gli interroganti possono valutare la sua personalit\u00e0.\nUso di registrazioni.\nLe \"interviste\" andranno registrate, o con procedure stenografiche, o con tecniche audiovisive. Questa seconda soluzione \u00e8 nettamente preferibile nei casi in cui ci si deve avvalere di interpreti esterni all'organizzazione HUMINT: la registrazione potr\u00e0 essere esaminata in un secondo momento da qualche esperto linguista interno, garantendo cos\u00ec un importante forma di controllo di qualit\u00e0.\nGli interroganti non si occuperanno per nessun motivo personalmente della registrazione; ci\u00f2 li distrarrebbe dal compito critico di porre le domande in una cornice giusta e guidare il corso dell'interrogatorio secondo le implicazioni delle risposte del soggetto. Se sia meglio che la registrazione avvenga palesemente o di nascosto, dipende dal grado di sofisticatezza e di diffidenza del soggetto. Se la registrazione \u00e8 occulta, certi soggetti possono essere indotti a parlare a ruota libera se hanno l'impressione che l'interrogante non prenda appunti, e nel caso opposto diventano guardinghi. D'altro canto, pu\u00f2 darsi il caso che la consapevolezza della registrazione (palesata) faccia sentire l'interrogato \"sotto esame\", poich\u00e9 appare maggiormente probabile che le sue ipotetiche menzogne mal concepite vengano \"smontate\", e di conseguenza questa pressione psicologica pu\u00f2 farlo crollare, favorendo la confessione della verit\u00e0.\nAd uno stadio avanzato dell'interrogatorio, pu\u00f2 essere proficuo far riascoltare al soggetto qualche pezzo di registrazione. Il suono della sua stessa voce che ripete le prime affermazioni, specie se con accenti d'ira o di ansia, pu\u00f2 aprire una breccia nelle sue difese.\nLavorare con interpreti.\nSenza dubbio un interrogante che padroneggi la lingua del soggetto \u00e8 in una posizione ideale. Ma l'abilit\u00e0 richiesta nell'interrogare \u00e8 infinitamente pi\u00f9 importante rispetto alla competenza linguistica, e un buon poliglotta non dovr\u00e0 mai prendere il posto di un buon interrogante.\nSe manchi un'interrogante che conosca la lingua, si dovr\u00e0 usare un interprete, possibilmente non del tutto ignaro delle tecniche di interrogatorio. \u00c8 importantissimo che l'interprete non solo riporti accuratamente ci\u00f2 che ciascuna parte dice, ma anche riproduca quanto pi\u00f9 fedelmente possibile la rispettiva inflessione, il tono, la maniera e l'enfasi. Deve sforzarsi di divenire quasi parte dell'arredamento piuttosto che una terza personalit\u00e0, e l'interrogante deve comportarsi come se l'interprete non esistesse.\nCapita sovente che serva un interprete nella HUMINT. Vi sono dei vantaggi in questa collaborazione, il pi\u00f9 ovvio \u00e8 che il raccoglitore HUMINT patisce gravose restrizioni quando non possiede un linguaggio adeguato o una competenza linguistica all'altezza della situazione. A ci\u00f2 si aggiunga che l'interprete, se ben addestrato, interrogato e controllato, pu\u00f2 essere realmente un valido ausilio nelle operazioni.\nGli interpreti possono avere pi\u00f9 conoscenza della cultura locale oltre che della lingua, ma chi amministra la HUMINT deve fare attenzione che l'interprete non sia, ad esempio, un membro di una sub-cultura, religione, e simili, dell'area, che possa essere offensivo per il soggetto.\nL'uso di interpreti rallenter\u00e0 il processo, aumentando pure il rischio di fraintendimenti. I raccoglitori di HUMINT hanno anche bisogno di essere certi che le persone di nazionalit\u00e0 locale o di nazionalit\u00e0 terza siano competenti in fatto di sicurezza, e davvero fedeli alla causa dell'interrogante.\nIl raccoglitore deve aver presenti i potenziali problemi di interpretazione. Ecco alcuni segnali d'allarme:\nFonti reclutate / di fiducia.\nPattuglie di ricognizione speciale.\nLa ricognizione speciale (abbreviata in SR) \u00e8 svolta da soldati, di regola in uniforme, che si portano in profondit\u00e0 oltre la propria linea di fronte per osservare le attivit\u00e0 del nemico. Stiamo parlando di specialisti dall'alto addestramento, avvezzi a comunicare clandestinamente con l'organizzazione, sistematicamente preparati per il \"debriefing\". Il \"debriefing\" pu\u00f2 essere svolto da funzionari di HUMINT appartenenti alla loro stessa organizzazione, i pi\u00f9 abituati al modo di fare rapporto dei soggetti. Alcune di queste tecniche possono essere estremamente delicate e mantenute su un piano di notizie ad accesso ristretto anche all'interno dell'organizzazione di ricognizione speciale. Chi fa ricognizione speciale opera assai pi\u00f9 \"avanti\" della pi\u00f9 avanzata unit\u00e0 di ricognizione ordinaria (in prossimit\u00e0 delle proprie linee); pu\u00f2 voler dire decine o centinaia di chilometri pi\u00f9 in profondit\u00e0. Vi sono vari modi in cui gli addetti alla SR possono penetrare nell'area di operazioni.\nLa loro missione non prevede che si facciano agganciare nel combattimento. Si pu\u00f2 trattare di osservare e riferire, oppure di guidare attacchi aerei o di artiglieria sulle posizioni nemiche. In quest'ultimo caso, la pattuglia cerca comunque di restare occultata; l'idea \u00e8 che il nemico sa ovviamente di subire un attacco, ma non sa chi dirige il fuoco contro di lui.\nSpionaggio.\nLo spionaggio \u00e8 la raccolta di informazioni presso persone che sono considerate di fiducia dal nemico, oppure intime a persone con predette caratteristiche. Il processo con cui si reclutano tali individui e se ne appoggiano le operazioni \u00e8 la disciplina HUMINT detta gestione degli agenti.\n\u00c8 possibile che talora chi gestisce gli agenti \"(case officer,\" in inglese) si incontri direttamente con loro e ne esegua il \"debriefing\". Ma \u00e8 molto pi\u00f9 frequente che gli agenti mandino messaggi all'organizzazione per cui lavorano, per radio, Internet, o nascondendo i messaggi in un posto difficile da scoprire. L'ultima tecnica, chiamata della \"buca morta\", prevede che un corriere o il \"case officer\" recuperi i messaggi in una maniera clandestina. Sono tutti esempi di \"transazioni\" spionistiche.\nAnalisi delle relazioni tra soggetti HUMINT.\nConcluse le \"interviste\" (\"debriefing\" o interrogatori), \u00e8 probabile che vi siano dati circa altre persone con cui il soggetto \u00e8 in contatto, o che questi conosce. Tali dati hanno il loro fulcro nelle reti sociali, non, per esempio, nelle informazioni militari note al soggetto.\nOttenuta l'informazione, viene inserita in un modello organizzato. Assai sovente, le informazioni ricavate da un'intervista possono servire a strutturare la successiva intervista con la medesima persona, o con un altro soggetto.\nIdentificazione di altre persone interessanti.\nDurante le interviste, un soggetto potrebbe menzionare particolari su altre persone, o essere stimolato a farlo in un modo che ha tutta l'apparenza di una normale conversazione.\nNetwork sociali (esempio esplicativo).\nUna prima conversazione potrebbe iniziare con una donna del villaggio, chiamata Anna. L'\"intervistatore\" nota che indossa una gran bella sciarpa, e s'informa in proposito, attento ad evitare atteggiamenti che potrebbero obbligarla a dargli l'oggetto che ha ammirato. Lei dice: \"Grazie. L'ho comprata da quello che vende la seta.\"\nL'intervistatore, che in realt\u00e0 non conosce molta gente del villaggio, tira ad indovinare e \"provoca\". \"Quello della seta? Ma non \u00e8 il figlio del coltivatore di olive sposato con... umm... Ce li ho sulla punta della lingua.\"\nAnna risponde: \"No, quello della seta non \u00e8 del villaggio. Non so come si chiama.\"\nSapendo che un altro soggetto da sottoporre a \"debriefing\" \u00e8 dello stesso villaggio, l'intervistatore potrebbe chiedere di portare degli spuntini con olive e formaggio nella \"sala interviste\". Chiacchierando con George (un altro del villaggio), l'intervistatore potrebbe soggiungere: \"non son un granch\u00e9 queste olive, ma qui non si trova di meglio. Non sono da confrontare con quelle che fa Gregory, gi\u00f9 da voi.\"\n\"S\u00ec, Chino ha delle piante eccellenti. Peccato che solo uno dei suoi figli, Enzo, sia rimasto in fattoria. Gli manca tanto quell'altro, che gira il mondo a vendere vestiti alle donne.\"\nL'intervistatore cerca conferma di quanto ha detto Anna (l'uomo della seta non \u00e8 del villaggio): \"\u00c8 quello che vende la seta?\"\n\"No, quello della seta \u00e8 Hassan, ma capita al villaggio ogni tanto. Fritz, il figlio di Gegory, vende lana.\"\n\"Conosci i figli di Diana e Chino?\"\n\"Oh s\u00ec! Ho corso un sacco per far arrivare Iliana la levatrice. Ha fatto venire al mondo entrambi i suoi figli.\"\nL'intervistatore si versa il t\u00e8, e chiede: \"Le levatrici sono preziose. Ma cosa succede se un bambino non si presenta al parto correttamente, e Iliana non pu\u00f2 farcela?\"\n\"Justinian, il marito di Iliana, ha un camion. Iliana decider\u00e0 se lui deve andare a recuperare il dottore, o portare lei e la madre dal dottore.\"\nL'intervistatore vede Anna che sta scendendo dal camion di Justinian, e le chiede se va tutto bene. \"Oh s\u00ec, ho fatto solo un salto dal dottore e va tutto benone.\" Si noti che Anna ha confermato una relazione tra Justinian ed il dottore, di cui per il momento non si sa il nome.\n\"Anna, mi son scordato di chiedertelo. Chi \u00e8 tuo marito?\"\n\"Pensavo che tutti sapessero che Homer ed io ci amiamo tanto. Devi essere cieco!\" L'intervistatore\u00a0\u2013 sensibile alle sfumature culturali\u00a0\u2013 scoppia a ridere, e conferma che gli servono dei nuovi occhiali.\n\"A questo punto l'intervistatore sa che \"l'uomo della seta\" ed \"il dottore\" sono forestieri che capitano con una certa frequenza nel villaggio. Se vi \u00e8 attivit\u00e0 clandestina, sono dei potenziali corrieri. Lo stesso intervistatore, o un analista HUMINT, deve trovare altri abitanti del villaggio in contatto con \"l'uomo della seta\" ed \"il dottore\", e vedere se c'\u00e8 una qualunque relazione tra episodi di guerriglia e le loro visite.\"\n\"Diagrammi a linee\" di reti operative.\nBuona parte del moderno interesse per l'attivit\u00e0 di tracciare reti di persone ha un rilievo per quanto attiene alle operazioni di guerriglia e le reti terroristiche, due categorie affini, che per\u00f2 non si sovrappongono completamente.\nQuando si esamina la struttura generale dei gruppi terroristici, si constata che vi sono due categorie di organizzazione: in forma di rete e in forma gerarchica. Un gruppo terroristico pu\u00f2 optare per una di queste tipologie, o per una combinazione dei due modelli. I gruppi pi\u00f9 nuovi tendono ad organizzarsi o ad adattarsi con riferimento alle possibilit\u00e0 insite nel modello a rete. L'ideologia pu\u00f2 avere un effetto sull'organizzazione interna, con i gruppi di pi\u00f9 stretta ortodossia leninista o maoista tendenti al controllo centralizzato ed alla struttura gerarchica.\nQuale che sia il modello organizzativo generale del gruppo, il personale operativo user\u00e0 pressoch\u00e9 sempre il modello \"a cellule\", per evidenti ragioni di sicurezza. Un importante studio guarda la configurazione teorica delle reti terroristiche in un modo non dissimile da altri sistemi che \"mostrano regolarit\u00e0 ma non periodicit\u00e0\" (per esempio, casuali localmente, ma definiti globalmente).\nIl loro modello si concentra sul \"raggio medio\", \"non a livello di direzione dello stato, e non a livello di mappatura e previsione del comportamento di ciascun singolo terrorista, ma piuttosto ad un livello intermedio o organizzativo\"\u2026 Molto di ci\u00f2 che ha a che fare con l'analisi di vulnerabilit\u00e0 di reti a pacchetti senza connessione, come nel caso di Internet converge sui nodi la cui perdita pu\u00f2 massimamente interferire con la connettivit\u00e0; qui lo studio ricerca il \"modello di connessione circostante ad un nodo che permette ad un'ampia rete di rimanere collegata con minimi legami diretti. 'Buchi strutturali' all'intersezione dei flussi attraverso le comunit\u00e0 di conoscenza collocano nodi unici e superiori. Sono gli individui che estendono questi 'buchi interni di opportunit\u00e0' che investono il funzionamento e le prestazioni della rete. Il corollario implicito di questa premessa \u00e8 che un piccolo numero di questi nodi critici pu\u00f2 essere identificato e 'ritagliato' dalla rete, in modo che i segnali non si possano propagare attraverso il sistema.\"\nNel caso dell'11 settembre 2001, i piloti erano nodi cruciali come sopra descritti, una volta che i gruppi destinati ad agire negli Stati Uniti erano sul posto ed operativi. Portando l'osservazione della centralit\u00e0 un passo pi\u00f9 avanti, la COMINT pu\u00f2 completare la HUMINT nel trovare i nodi di una rete umana geograficamente dispersa."}
{"id": "1438887", "revid": "1378703", "url": "https://it.wikipedia.org/wiki?curid=1438887", "title": "Sam &amp; Dave", "text": "Sam &amp; Dave \u00e8 stato un duo vocale soul formato da Samuel David Moore (Miami, 12 ottobre 1935) e David Prater (Ocilla, 9 maggio 1937 - Sycamore, 9 aprile 1988).\nHanno registrato e cantato insieme dal 1961 al 1981; Sam Moore era la voce tenore, mentre Dave Prater era il baritono.\nSam &amp; Dave sono membri della Rock &amp; Roll Hall of Fame, hanno vinto il Grammy Award e diversi Dischi d'oro, sono il pi\u00f9 acclamato e riconosciuto duo della storia della Soul Music.\nDurante il loro periodo di maggior successo (1966-1968) solo Aretha Franklin \u00e8 stata in grado di superare i loro successi nelle classifiche R&amp;B.\nI loro dischi hanno portato i suoni, le sensazioni, l'energia e la spontaneit\u00e0 della musica da chiesa gospel al pubblico pop e R&amp;B, integrando gli elementi del chiama-e-rispondi del gospel con la struttura delle canzoni pi\u00f9 popolari e utilizzando una sezione ritmica completamente elettrica, fiati e tastiere.\nIl loro stile musicale, spesso etichettato come Southern Soul o Country Soul e descritto come pi\u00f9 grezzo e rozzo dell'Urban Soul degli artisti della Motown Records o della Atlantic Records come Aretha Franklin e Wilson Pickett, emerse dal \"profondo sud\" (Deeph South) a met\u00e0 degli anni '60 e venne diffuso dai contemporanei Otis Redding e Carla Thomas\nSam &amp; Dave hanno effettuato le loro pi\u00f9 famose incisioni presso la Stax Records, che fu un'etichetta pioniera per il Southern Soul, fondata a Memphis, Tennessee.\nI dischi di Sam &amp; Dave's con la Stax furono scritti e prodotti principalmente da Isaac Hayes e David Porter, un cantautore membro della Hall of Fame che scrisse anche i maggiori successi di Sam &amp; Dave. Tra i musicisti che collaborarono a creare e registrare le canzoni di sam &amp; Dave troviamo i membri dei Booker T. &amp; the MG's e la sezione fiati dei Mar-Keys.\nGran parte delle loro canzoni vennero arrangiate dal co-proprietario della Stax Records e membro della Rock &amp; Roll Hall of Fame Jim Stewart.\nLa Storia.\nGli inizi.\nSam &amp; Dave raggiunsero il successo in termini commerciali dalla met\u00e0 fino alla fine degli anni '60, anni in cui apparvero per 10 volte consecutive nella Top 20 dei singoli R&amp;B di \"Billboard\" (1966-1968). In questa serie superarono artisti come James Brown, Otis Redding, Wilson Pickett e tutti gli altri artisti R&amp;B tranne Aretha Franklin.\nNell 1966 la loro hit \"Hold on I'm coming\" venne premiata da Billboard come miglior singolo R&amp;B, l'anno successivo \"Soul Man\" raggiunse il numero due della medesima classifica.\nSia \"Hold on I'm coming\" sia \"Soul Man\" raggiunsero la vetta delle classifiche l'anno in cui vennero pubblicate ed entrambe sono state inserite nella lista delle pi\u00f9 grandi canzoni dalla rivista\nRolling Stone Magazine, infine \"Soul Man\" \u00e8 entrata a far parte della Grammy Hall of Fame.\n\"Soul Man\" inoltre \u00e8 stata considerata sia dai musicisti della Stax che dagli storici della musica come un inno dei movimenti della \"black consciousness\" e dell'\"orgoglio nero\" , in un periodo in cui i termini \"Soul Man\" o \"Soul Brother\" riflettevano il senso di autostima, orgoglio, e appartenenza alla comunit\u00e0 afroamericana\nL'influenza di Sam &amp; Dave sui musicisti del passato e del presente.\nSam &amp; Dave sono stati fonte di ispirazione per il cult movie di Dan Aykroyd e John Belushi \"The Blues Brothers\". Questo film, divenuto ben presto una vera e propria \"icona culturale\" ha introdotto al Soul e al Rhythm &amp; Blues una nuova generazione, quella degli anni '80 e '90 e ha rinververdito la fama di molti musicisti, fra i quali Sam &amp; Dave.\nLa musica di Sam &amp; Dave e le loro elettrizzanti performance live hanno influenzato un moltissimi altri artisti tra i quali Bruce Springsteen, Elvis Costello, Michael Jackson, Steve Winwood e Phil Collins. La loro sezione fiati \"The Dancing Horns\" \u00e8 stata imitata successivamente in numerose performance live\nSam &amp; Dave live performers.\nSam &amp; Dave sono considerati fra i migliori performer live, la loro capacit\u00e0 di \"tenere la scena\" gli valse presto il soprannome di \"Double Dynamite\" grazie alle esplosive rappresentazioni in cui miscelavano canto, coreografie, improvvisazioni di danza, irresistibile teatralit\u00e0 e un grande coinvolgimento del pubblico\nLa fine della carriera.\nNel 1968 la Stax e l'Atlantic ruppero il loro accordo di co-produzione di Sam &amp; Dave e dall'inizio del 1969 questi non poterono pi\u00f9 lavorare con Hayes, Porter, i musicisti di Memphis e lo studio della Stax.\nA questo punto Sam &amp; Dave non riuscirono a ricreare i loro precedenti successi raggiunti con la Stax con i musicisti e i produttori dell'Atlantic.\nIl duo si sciolse ufficialmente a met\u00e0 degli anni '70. Successivamente Sam dichiar\u00f2 che la rottura deriv\u00f2 dalla sua insoddisfazione a lavorare con Dave e dal suo desiderio di intraprendere una carriera da solista\nDave Prater \u00e8 morto in un incidente stradale nel 1988. Sam Moore continua ad esibirsi, a registrare e ad incassare premi e riconoscimenti come grande artista e pioniere della musica soul"}
{"id": "1438895", "revid": "14691", "url": "https://it.wikipedia.org/wiki?curid=1438895", "title": "Manicaland", "text": ""}
{"id": "1438897", "revid": "729019", "url": "https://it.wikipedia.org/wiki?curid=1438897", "title": "Luna 5", "text": "Luna 5 fu l'ottavo tentativo da parte dell'URSS di eseguire un atterraggio morbido sulla Luna. Il razzo frenante non funzion\u00f2 e la sonda impatt\u00f2 sulla superficie lunare nel Mare Nubium.\nLa missione.\nLuna 5 fu lanciata il 9 maggio 1965 alle 07:55:00 UTC. \nDopo una correzione di rotta effettuata il 10 maggio, la sonda inizi\u00f2 a roteare lungo il suo asse principale a causa di un problema con un giroscopio del sistema di guida. Un successivo tentativo di riaccendere il motore principale fall\u00ec a causa di un errore da parte del centro di controllo e, perso il controllo della sonda, il 12 maggio si schiant\u00f2 sulla Luna alle coordinate 31\u00b0 sud e 8\u00b0 ovest."}
{"id": "1438900", "revid": "14691", "url": "https://it.wikipedia.org/wiki?curid=1438900", "title": "Mashonaland Central", "text": ""}
{"id": "1438901", "revid": "767487", "url": "https://it.wikipedia.org/wiki?curid=1438901", "title": "Palazzo della Dogana", "text": "Il Palazzo della Dogana \u00e8 un elegante edificio seicentesco ubicato a Livorno, in piazza del Municipio.\nOspita la Camera di Commercio cittadina e, fino alla seconda guerra mondiale, delimitava il lato settentrionale di piazza Grande.\nStoria.\nNel XV secolo i genovesi divennero padroni del castello di Livorno e scavarono una piccola darsena a nord dell'abitato, dotandola di un fabbricato in cui collocarono la sede della dogana.\nSuccessivamente, nel XVII secolo, l'area nei pressi dell'edificio fu trasformata nel Palazzo Granducale, mentre l'ufficio doganale fu trasferito in una struttura gi\u00e0 esistente e attiva dal 1544, nella scomparsa piazza del Nettuno.\nNel 1648 l'ufficio, dopo essere stato riunito per alcuni anni alla dogana dei Genovesi, fu ulteriormente spostato in un nuovo palazzo ai margini di piazza Grande (allora nota come piazza d'Arme); l'edificio, progettato da Annibale Cecchi, fu sede della dogana fino al 1868, anno in cui fu trasferita nelle zone pi\u00f9 prossime al porto.\nDa allora l'immobile, che mantenne il nome di Palazzo della Dogana, ospit\u00f2 la Tesoreria provinciale, la Banca d'Italia e, dal 1872, la Camera di Commercio.\nDescrizione.\nLa ricostruzione postbellica ha mutato lo scenario attorno al Palazzo della Dogana, ora circondato da costruzioni completamente in contrasto con l'aspetto originario della piazza.\nI bombardamenti danneggiarono lievemente anche la parte posteriore dell'edificio; nonostante ci\u00f2, negli anni settanta del Novecento fu deciso di ricostruirla interamente al fine di riorganizzare la distribuzione degli uffici camerali. Nell'occasione la Camera di Commercio fu dotata anche di un grande auditorium.\nLa parte anteriore invece risulta sostanzialmente immutata, con i tre grandi archi a tutto sesto, rivestiti secondo l'uso del bugnato. Le arcate, schermate da una cancellata in ferro, sostengono il piano superiore dell'edificio, leggermente rialzato intorno al 1907.\nL'interno \u00e8 privo di particolari pregi artistici: tra le varie sale che costituiscono il palazzo \u00e8 doveroso segnalare la Sala del Consiglio posta al secondo piano dell'immobile e coperta da un raffinato soffitto ligneo. Della struttura interna originaria sono rimaste le aule poste al piano terra, ai lati della scala monumentale; esse presentano coperture voltate poggianti su pilastri."}
{"id": "1438903", "revid": "14691", "url": "https://it.wikipedia.org/wiki?curid=1438903", "title": "Mashonaland East", "text": ""}
{"id": "1438906", "revid": "599013", "url": "https://it.wikipedia.org/wiki?curid=1438906", "title": "Kadoma", "text": "Kadoma \u00e8 il nome di diversi luoghi:"}
{"id": "1438908", "revid": "196390", "url": "https://it.wikipedia.org/wiki?curid=1438908", "title": "Omicidio di Filippo Raciti", "text": ""}
{"id": "1438912", "revid": "1983214", "url": "https://it.wikipedia.org/wiki?curid=1438912", "title": "Makonde (disambigua)", "text": "Makonde pu\u00f2 riferirsi a diverse cose:"}
{"id": "1438913", "revid": "14691", "url": "https://it.wikipedia.org/wiki?curid=1438913", "title": "Mashonaland West", "text": ""}
{"id": "1438914", "revid": "124326144", "url": "https://it.wikipedia.org/wiki?curid=1438914", "title": "Rosita Pisano", "text": "Biografia.\nApparteneva a una famiglia di attori: suo nonno, Gerardo Cosenza, fu autore e attore teatrale dal 1866 al 1930; i genitori Margherita e Gennaro Pisano per dodici anni recitarono nella compagnia di Raffaele Viviani e poi, dal 1933 al '52, in quella dei fratelli De Filippo; lo zio Gigi Pisano, autore ed attore teatrale, scrisse, insieme a Giuseppe Cioffi, celebri canzoni e macchiette.\nAncora adolescente, Rosita Pisano debutta nella compagnia dei De Filippo, rimanendo successivamente con il solo Eduardo dopo la separazione tra il medesimo e il fratello Peppino.\nIl suo esordio nel cinema risale al 1942 con il film \"Non ti pago!\".\nLa troviamo tra le interpreti di \"Questi fantasmi\", \"Filumena Marturano\", \"Le voci di dentro\", \"Napoli Milionaria\" e decine di altre commedie che porteranno la compagnia in giro per i maggiori teatri italiani, e anche davanti ai microfoni della Rai. Nella stagione 1952-53 \u00e8 tra i protagonisti della rivista musicale \"Tarantella napoletana\" di Ettore Giannini. Nel 1953-54, al fianco di Ugo Tognazzi, \u00e8 ancora sulle scene con \"Barbanera bel tempo si spera\" di Scarnicci e Tarabusi.\nRosita Pisano passa successivamente dal 1955 al '59 con Nino Taranto, impegnata in una serie di commedie come \"Bello di pap\u00e0\", \"L'ultimo scugnizzo\" e \"Caviale e lenticchie\", debuttando nello stesso periodo in televisione. Dal 1963 al '66 recita a Napoli al teatro Bracco in una serie di fortunate \"pi\u00e8ces\" come \"La monaca fauza\", nella quale \u00e8 protagonista. Nella stagione teatrale 1967-68 viene chiamata dal regista Giuseppe Patroni Griffi per interpretare la figura di Nannina nell'atto unico \"La musica dei ciechi\" di Raffaele Viviani (la stessa parte che nel 1917 fu di sua madre Margherita accanto allo stesso Viviani). Questo allestimento teatrale, oltre che in giro nei massimi teatri italiani, fu portato in tourn\u00e9e anche in Germania, a Weisbaden, e in Inghilterra, a Londra, all'Old Vic Theatre.\nNella stagione 1968-69 \u00e8 accanto a Renato Rascel in \"Venti zecchini d'oro\", commedia musicale scritta da Luigi Magni e Pasquale Festa Campanile con la regia di Franco Zeffirelli.\n\u00c8 molto attiva anche nel doppiaggio, specializzandosi in voci di popolane napoletane come in \"Operazione San Gennaro\" o nel \"Il giudizio universale\".\nNel 1971 affianca Anna Magnani e Massimo Ranieri nel film per la televisione \"La sciantosa\" di Alfredo Giannetti.\nMoglie dell'attore Mario Frera, era la madre del cantautore Paolo Frescura. Muore all'et\u00e0 di 56 anni."}
{"id": "1438915", "revid": "78273", "url": "https://it.wikipedia.org/wiki?curid=1438915", "title": "Mashonaland Ovest", "text": ""}
{"id": "1438916", "revid": "78273", "url": "https://it.wikipedia.org/wiki?curid=1438916", "title": "Mashonaland Est", "text": ""}
{"id": "1438919", "revid": "14691", "url": "https://it.wikipedia.org/wiki?curid=1438919", "title": "Provincia del Mashonaland Est", "text": ""}
{"id": "1438920", "revid": "1904508", "url": "https://it.wikipedia.org/wiki?curid=1438920", "title": "Zorka del Montenegro", "text": "Biografia.\nInfanzia ed educazione.\nZorka era la primogenita di Nicola I del Montenegro, e di sua moglie, Milena Vukoti\u0107. Nacque nella capitale del Montenegro quando suo padre era ancora principe del Montenegro, venne battezzata 6 giorni dopo la nascita nel monastero di Daibab. Il padrino era il principe serbo Mihailo Obrenovi\u0107 III di Serbia. Fu educata in Russia. \nMatrimonio.\nSpos\u00f2 il 1 agosto 1883, Peter Kara\u0111or\u0111evi\u0107 (29 giugno 1844\u201316 agosto 1921), figlio di Aleksandar Kara\u0111or\u0111evi\u0107. La cerimonia si svolse secondo le tradizioni della Chiesa greco-ortodossa. Ebbero cinque figli.\nMorte.\nZorka mor\u00ec dando alla luce il quinto figlio il 16 marzo 1890 e fu tumulata nella Chiesa di San Giorgio a Topola.\nNon ebbe modo cos\u00ec di diventare \"Regina di Serbia\", accanto al marito che venne incoronato nel 1903; il figlio Giorgio, considerato mentalmente instabile, dopo due scandali dovette lasciare il trono del Regno di Jugoslavia al fratello Alessandro.\nDiscendenza.\nLa principessa Zorka e Peter Kara\u0111or\u0111evi\u0107 ebbero:"}
{"id": "1438921", "revid": "14691", "url": "https://it.wikipedia.org/wiki?curid=1438921", "title": "Provincia del Mashonaland Ovest", "text": ""}
{"id": "1438923", "revid": "1784425", "url": "https://it.wikipedia.org/wiki?curid=1438923", "title": "Danilo T\u00fcrk", "text": "\u00c8 stato il terzo Presidente della Repubblica di Slovenia.\nCarriera.\nAmbasciatore presso le Nazioni Unite tra il 1992 e il 2000, ha ricoperto la carica di assistente del Segretario Generale per gli Affari Politici (2000-2005). Dal 2005 al 2007 \u00e8 stato professore di diritto internazionale presso la Facolt\u00e0 di Legge dell'Universit\u00e0 di Lubiana.\nElezioni presidenziali.\nNel giugno 2007 si \u00e8 candidato alle elezioni presidenziali slovene con l'appoggio dei Socialdemocratici (SD), dei pensionati del DeSUS e del neonato partito Zares, oltre a quello dell'alleanza non parlamentare dei Cristiano-Socialisti e Democratici.\nNel primo turno delle presidenziali (21 ottobre 2007) \u00e8 giunto al secondo posto con il 24.54% delle preferenze, cosa che gli ha consentito di partecipare al ballottaggio con il candidato di Nuova Slovenia, l'ex primo ministro Lojze Peterle che si era piazzato al primo posto con il 28.50% dei voti. Al ballottaggio, T\u00fcrk \u00e8 stato appoggiato anche dalla Democrazia Liberale di Slovenia.\nIn base ai risultati del secondo turno, svoltosi l'11 novembre 2007, T\u00fcrk ha ottenuto una schiacciante vittoria (68.3% dei voti), diventando cos\u00ec il terzo presidente della Slovenia, succedendo a Janez Drnov\u0161ek in carica dal 2002.\nSi ricandida nel 2012, ma ottiente questa volta una schiacciante sconfitta (32,56% dei voti) contro l'ex premier Borut Pahor (67,44% dei voti)."}
{"id": "1438924", "revid": "2812", "url": "https://it.wikipedia.org/wiki?curid=1438924", "title": "MKV (formato di file)", "text": ""}
{"id": "1438925", "revid": "1305772", "url": "https://it.wikipedia.org/wiki?curid=1438925", "title": "Bitola", "text": "Bitola (, in albanese \"Manastiri\") localizzata nella parte sud-occidentale della Macedonia del Nord, \u00e8 un centro amministrativo, culturale, economico, industriale, formativo e scientifico di rilevante importanza nella storia della Macedonia. \u00c8 per numero d'abitanti la terza municipalit\u00e0 della Macedonia del Nord, preceduta solamente dalla capitale Skopje e da Kumanovo.\nGeografia.\nBitola sorge nella parte occidentale della pianura di Pelagonia, ed \u00e8 attraversata in senso ovest-est dal torrente Drag\u00f8r, affluente di sinistra del fiume Crna. Ad ovest della citt\u00e0 si staglia il massiccio montuoso Baba con il monte Pelister. Bitola sorge 14\u00a0km a nord del valico Med\u017eitlija-N\u00edki, che segna la frontiera con la Grecia, e dista 175\u00a0km dalla capitale della Macedonia del Nord, Skopje.\nEtimologia.\nIl nome \"Bitola\" derivo dall'antico slavo \"obitel\" (monastero), per via della presenza nella citt\u00e0 di un complesso religioso. La prima menzione del nome Bitola venne fatta in un trattato dello zar bulgaro Samuele scritto nel 1014. Nelle lingue slave odierne la citt\u00e0 \u00e8 conosciuta come \"Bitola\" (\u0411\u0438\u0442\u043e\u043b\u0430) in macedone, \"Bitolj\" (\u0411\u0438\u0442\u043e\u0459) in serbo e \"Bitolya\" (\u0411\u0438\u0442\u043e\u043b\u044f) in bulgara. La variante arumena \"Bituli\" deriva anch'essa dal toponimo slavo. Nei testi bizantini il toponimo venne ellenizzato in \"Vout\u00e9lion\" (\u0392\u03bf\u03c5\u03c4\u03ad\u03bb\u03b9\u03bf\u03bd) o \"Vit\u00f3lia\" (\u0392\u03b9\u03c4\u03ce\u03bb\u03b9\u03b1).\nIn greco la citt\u00e0 \u00e8 conosciuta come \"Monastiri\" (\u039c\u03bf\u03bd\u03b1\u03c3\u03c4\u03ae\u03c1\u03b9), traduzione letterale del toponimo slavo. La variante turca \"Manastir\" e quella albanese \"'Manastir\" o \"Manastiri\" traggono origine dal toponimo greco.\nStoria.\nNel IV secolo a.C., su iniziativa del re macedone Filippo II, venne costruita su una collina a sud dell'odierno insediamento la citt\u00e0 di \"Eraclea Lincestide\".\nLa citt\u00e0 venne conquistata dagli Ottomani nel 1382. Per via della sua importanza divenne capoluogo del sangiaccato omonimo. Con la stabilizzazione definitiva della regione dopo la vittoria turca sui serbi a Kosovo Polije nel 1389, Manastir ne divenne il principale centro economico e commerciale. A causa della sua costante crescita economica sempre pi\u00f9 immigrati, principalmente turchi, s'insediarono tra le sue mura. A partire dal XVI secolo poi, Manastir ospit\u00f2 una fiorente comunit\u00e0 ebraica sefardita in fuga dall'Inquisizione spagnola e portoghese.\nDopo la guerra austro-turca Manastir entra in un periodo di crisi e stagnazione, mentre la popolazione scende a soli 12.000 abitanti. In questo periodo s'insedia in citt\u00e0 una nuova comunit\u00e0, quella arumena, dedita principalmente alla pastorizia transumante.\nNel XIX secolo la vita economica e culturale della citt\u00e0 tornarono a risorgere. La ripresa e l'apertura di nuove attivit\u00e0 artigianali garant\u00ec nuove opportunit\u00e0 lavorative alla popolazione, mentre i commercianti iniziarono a tessere relazioni economiche con i loro omologhi tedeschi, veneziani, inglesi e parigini. Venne inoltre aperta su iniziativa delle autorit\u00e0 ottomane un'accademia militare che fece affluire in citt\u00e0 un gran numero di personale dell'esercito. Grazie a questi fattori la popolazione della citt\u00e0 sal\u00ec a 40.000 unit\u00e0, dato che fece di Manastir la seconda citt\u00e0 europea dell'Impero ottomano per abitanti, preceduta solamente da Salonicco.\nNel 1836 Manastir divenne la capitale dell'Eyalet di Rumelia, la grande provincia ottomana che occupava buona parte dei Balcani centrali. A causa della nascita dei vari nazionalismi balcanici e delle prime tensioni inter-etniche, il vilayet venne smembrato in suddivisioni pi\u00f9 piccole e meglio controllabili. Manastir divenne cos\u00ec capoluogo del vilayet omonimo nel 1864. Nel 1894 venne inaugurata la ferrovia che univa la citt\u00e0 al porto di Salonicco. La crescita economica e culturale della citt\u00e0 spinse numerosi paesi europei ad aprirvi una sede consolare. Nel 1903 i Fratelli Manakis, di etnia arumena, girano a Manastir il primo film nella penisola balcanica.\nNel 1908 a Manastir si svolse il congresso linguistico-scientifico panalbanese in occasione del quale fu riformato l'alfabeto moderno albanese basandolo sull'alfabeto latino.\nNel corso della prima guerra balcanica Manastir venne occupata dalle truppe serbe. Il passaggio della citt\u00e0 al Regno di Serbia venne ufficializzato con il trattato di Bucarest del 1913 nonostante le rivendicazioni bulgare sulla citt\u00e0 e sulla Macedonia. Durante la prima guerra mondiale Bitola venne occupata dall'esercito bulgaro a seguito della capitolazione della Serbia. Con l'apertura del fronte macedone da parte dell'Intesa nell'ottobre 1915, la citt\u00e0 si ritrov\u00f2 presto al centro di furiosi combattimenti. Dopo una violenta offensiva, le truppe francesi del generale Maurice Sarrail conquistarono la citt\u00e0 il 18 novembre 1916. Nonostante la conquista alleata, Bitola rimase sulla linea del fronte per i restanti due anni di guerra, determinando cos\u00ec il fatto che al termine del conflitto la citt\u00e0 fosse pressoch\u00e9 distrutta.\nNel 1940 Bitola fu la prima citt\u00e0 iugoslava ad essere attaccata dalle forze dell'Asse. In quell'anno infatti, sebbene la Iugoslavia non fosse in guerra con l'Italia, la citt\u00e0 fu bombardata dalla Regia aeronautica. L'anno seguente fu occupata dall'esercito bulgaro che deport\u00f2 i circa 3.000 ebrei che abitavano in citt\u00e0. Bitola fu liberata dai partigiani jugoslavi il 4 novembre 1944.\nCultura.\nLa citt\u00e0 ogni anno ospita il \"Manaki film festival\", in omaggio ai fratelli Milton e Janaki Manaki che all'inizio del 20 secolo hanno inaugurato lo studio dell'arte fotografica. Chiamato \"il pi\u00f9 grande dei piccoli festival\", Manaki punta il suo focus non su attori o registi, come la maggior parte dei festival, ma su direttori della fotografia.\nNel 2003 vi vennero uniti i comuni di Bistrica e Capari.\nA poca distanza dal centro cittadino sorge il sito archeologico di origine romana Heraclea Lyncestis.\nSociet\u00e0.\nLocalit\u00e0.\nIl comune di Bitola \u00e8 formato dall'unione dell'omonima citt\u00e0 pi\u00f9 le seguenti 65 locali\u00e0:\nBare\u0161ani, Bistrica, Bratin Dol, Brusnik, Bukovo, Capari, Crnobuki, Crnovec, Dihovo, Dolenci, Dolno Egri, Dolno Orizari, Dragarino, Drago\u017eani, Drago\u0161, Drevenik, Gabalavci, Gope\u0161, Gorno Egri, Gorno Orizari, Grae\u0161nica, Gjavato, Ka\u017eani, Kanino, Karamani, Ki\u0161ava, Kravari, Kremenica, Kukure\u010dani, Krklino, Krstoar, Lavci, La\u017eec, Lera, Lisolaj, Logovardi, Lopatica, Magarevo, Malovi\u0161te, Metimir, Med\u017eitlija, Ni\u017eepole, Novo Zmirnovo, Ob lakovo, Oleveni, Opti\u010dari, Orehovo, Ostrec, Poe\u0161evo, Porodin, Ramna, Ra\u0161tani, Rotino, Svini\u0161te, Sekirani, Snegovo, Sredno Egri, Staro Zmirnovo, Stre\u017eevo, Srpci, Trn, Trnovo, Velu\u0161ina, \u017dabeni, Zloku\u1e31ani\nEvoluzione demografica.\nLa citt\u00e0 conta circa 74.550 abitanti (censimento del 2002).\nLa composizione etnica \u00e8 profondamente varia:\nSport.\nCalcio.\nLa squadra principale della citt\u00e0 \u00e8 il Pelister Bitola, che disputa i suoi incontri interni nel Tumbe Kafe Stadium.\nAmministrazione.\nGemellaggi.\nBitola \u00e8 gemellata con:"}
{"id": "1438926", "revid": "14691", "url": "https://it.wikipedia.org/wiki?curid=1438926", "title": "Masvingo (provincia)", "text": ""}
{"id": "1438928", "revid": "14691", "url": "https://it.wikipedia.org/wiki?curid=1438928", "title": "Matabeleland North", "text": ""}
{"id": "1438930", "revid": "767487", "url": "https://it.wikipedia.org/wiki?curid=1438930", "title": "Raffreddamento stocastico", "text": "Il raffreddamento stocastico \u00e8 una tecnica per ridurre le differenze in energia e la divergenza angolare in un fascio di particelle cariche. Questo viene fatto misurando la posizione di alcune delle particelle del fascio rispetto alla posizione richiesta e, tenendo conto di questa misura, applicando delle correzioni (un cosiddetto \"kick\", calcio). Questa \u00e8 un'applicazione della retroazione negativa. Viene chiamato \"raffreddamento\" perch\u00e9 si pu\u00f2 associare una temperatura interna al pacchetto. Se si sottrae l'impulso medio del pacchetto all'impulso di ogni singola particella, le particelle si muoveranno con un moto casuale, come le molecole di un gas. Pi\u00f9 questo movimento \u00e8 vigoroso e pi\u00f9 il pacchetto \u00e8 \"caldo\".\nLa prima applicazione pratica della tecnica del raffreddamento stocastico fu agli Intersecting Storage Rings al CERN. Nel 1984 \u00e8 stato assegnato il Premio Nobel per la fisica a Simon van der Meer, insieme a Carlo Rubbia, per aver realizzato il primo raffreddamento stocastico su grande scala al CERN su un fascio di particelle. Il raffreddamento stocastico \u00e8 stato una tecnica fondamentale per il processo di accumulazione degli antiprotoni al CERN negli anni ottanta e al Fermilab."}
{"id": "1438931", "revid": "14691", "url": "https://it.wikipedia.org/wiki?curid=1438931", "title": "Matabeleland South", "text": ""}
{"id": "1438932", "revid": "729019", "url": "https://it.wikipedia.org/wiki?curid=1438932", "title": "Luna 6", "text": "Luna 6 fu una sonda spaziale lanciata dall'URSS con l'intenzione di effettuare un atterraggio morbido sulla Luna. A causa di una mancata correzione di rotta, manc\u00f2 il bersaglio di 159.612,8 km.\nLa missione.\nLuna 6 fu lanciata l'8 giugno del 1965 alle 07:41:00 UTC. Tutto prosegu\u00ec alla perfezione fino alla principale correzione di rotta avvenuta il 9 giugno. Fu acceso il razzo frenante ma non fu pi\u00f9 possibile spegnerlo e questo esaur\u00ec tutto il combustibile della sonda.\nUna indagine svolta successivamente dimostr\u00f2 che il malfunzionamento fu causato da un errore umano, infatti fu mandato un comando errato al timer che governava lo spegnimento del motore. \nSebbene la sonda viaggiasse su una traiettoria completamente errata, i controllori di terra eseguirono ugualmente le procedure e i test per un allunaggio, riscontrando che la macchina avrebbe funzionato correttamente.\nLuna 6 sfior\u00f2 la Luna l'11 giugno 1965 a circa 160.000 km e si immise probabilmente in un'orbita eliocentrica. I contatti furono mantenuti fino a 600.000 km dalla Terra."}
{"id": "1438933", "revid": "32698", "url": "https://it.wikipedia.org/wiki?curid=1438933", "title": "Stochastic cooling", "text": ""}
{"id": "1438934", "revid": "14691", "url": "https://it.wikipedia.org/wiki?curid=1438934", "title": "Midlands (provincia)", "text": ""}
{"id": "1438935", "revid": "41351188", "url": "https://it.wikipedia.org/wiki?curid=1438935", "title": "Pino Greco", "text": ""}
{"id": "1438936", "revid": "110157", "url": "https://it.wikipedia.org/wiki?curid=1438936", "title": "Lagoa da Canoa", "text": "Lagoa da Canoa \u00e8 un comune del Brasile nello Stato dell'Alagoas, parte della mesoregione di Agreste Alagoano e della microregione di Arapiraca."}
{"id": "1438937", "revid": "17654", "url": "https://it.wikipedia.org/wiki?curid=1438937", "title": "Vexilla Regis", "text": ""}
{"id": "1438938", "revid": "486946", "url": "https://it.wikipedia.org/wiki?curid=1438938", "title": "Hockey Club Milano24", "text": ""}
{"id": "1438939", "revid": "486946", "url": "https://it.wikipedia.org/wiki?curid=1438939", "title": "Milano24", "text": ""}
{"id": "1438940", "revid": "433605", "url": "https://it.wikipedia.org/wiki?curid=1438940", "title": "Limoeiro de Anadia", "text": "Limoeiro de Anadia \u00e8 un comune del Brasile nello Stato dell'Alagoas, parte della mesoregione di Agreste Alagoano e della microregione di Arapiraca."}
{"id": "1438941", "revid": "177966", "url": "https://it.wikipedia.org/wiki?curid=1438941", "title": "Forte Santa Caterina (Verona)", "text": "Forte Santa Caterina, originariamente chiamato Werk Hess, \u00e8 una fortificazione posta a sud di Verona, parte del complesso sistema difensivo cittadino e pi\u00f9 in particolare del primo campo trincerato di pianura, messo in opera tra 1848 e 1856. La struttura fortificata fu realizzata tra 1850 e 1852 e i lavori furono seguiti dal direttore dell'Imperiale Regio Ufficio delle Fortificazioni di Verona, il maggiore Conrad Petrasch. La sua denominazione in lingua italiana deriva dalla preesistente cappella dedicata alla santa senese, situata lungo la strada che dal cinquecentesco lazzaretto di San Pancrazio conduceva a porta Nuova, ma venne poi ufficialmente intitolato al barone Heinrich von Hess, generale d'artiglieria e capo di Stato Maggiore nell'armata di Josef Radetzky, oltre che sottoscrittore dell'armistizio di Salasco.\nNel quadro del paesaggio veronese il forte di Santa Caterina era ed \u00e8 un'architettura di notevole bellezza per via del suo inserimento naturalistico e ambientale; si imponeva infatti come caposaldo architettonico e prospettico della citt\u00e0 fortificata per la sua posizione dominante, adattata con sapienza e calcolo al ciglione naturale, agganciata al corso dell'Adige, in relazione visiva con i forti collaterali, la cinta magistrale e i pi\u00f9 remoti forti collinari, sulla riva opposta, a settentrione.\nStoria.\nDal complesso progetto elaborato tra 1834 e 1838 da Franz von Scholl, che prevedeva tre forti per predisporre una testa di ponte a Santa Caterina, Johann von Hlavaty dedusse il progetto pi\u00f9 economico per un singolo grande forte, nel quale erano riassunti i compiti funzionali e le disposizioni architettoniche del disegno originario. Il progetto di Hlavaty venne poi realizzato tra 1850 e 1852 sotto la direzione di Conrad Petrasch, in quegli stessi anni progettista del celebre arsenale d'artiglieria della Campagnola e del forte Chievo. Il forte Santa Caterina era una complessa macchina, accuratamente studiata nell'aspetto tattico, realizzata con maestose forme architettoniche; nel suo insieme la disposizione del forte rispondeva al criterio della compartimentazione dell'opera, a settori isolabili, per la sicurezza e la difesa progressiva.\nData la sua importanza, anche dopo la costruzione della linea avanzata del secondo campo trincerato nel 1861, il forte mantenne una speciale importanza difensiva rispetto alla doppia ansa fluviale di Campo Marzo-San Pancrazio, per cui anche durante la guerra del 1866 il forte era completamente armato e funzionante.\nNel periodo tra le due guerre mondiali, ancora in uso all'esercito, il forte fu destinato a campo scuola per l'addestramento dei minatori; cos\u00ec, con le ripetute operazioni di mina, il forte \u00e8 stato parzialmente smantellato. Ulteriori gravi danni ha subito anche per l'esplosione di un deposito di munizioni, avvenuta alla fine della seconda guerra mondiale. Cessato l'uso militare della struttura fortificata, dopo un periodo di abbandono, negli anni settanta il forte \u00e8 stato usato come pista da motocross: ci\u00f2 ha prodotto ulteriori danni e manomissioni. Il forte \u00e8 stato poi completamente abbandonato per un lungo periodo.\nIn definitiva si persero le seguenti opere: parte del ridotto principale, le sue ali di collegamento al fronte di gola e parte della rampa per le artiglierie; tratti del fronte di gola con i quattro portali d'ingresso, parte della poterna e la caponiera; completamente spianato fu il trinceramento esterno anche in seguito alla rettifica del corso dell'Adige di fine Ottocento. Tuttavia, ci\u00f2 che rimane del forte permette di immaginare il suo originario e grandioso impianto architettonico e spaziale. Successive opere di recupero e manutenzione hanno infine restituito l'opera e le sue pertinenze all'uso pubblico, per attivit\u00e0 culturali e del tempo libero.\nDescrizione.\nIl forte, situato presso la riva fluviale, concludeva il primo campo trincerato a destra d'Adige, a oriente. Faceva sistema, sulla destra, con il forte Porta Nuova e con la torre Tombetta, e sulla riva sinistra con il forte San Michele. Tuttavia era prevalentemente concepito come caposaldo autosufficiente, in posizione dominante sul ciglione di Santa Caterina, il cui terrazzamento chiudeva verso sud-ovest la grande ansa fluviale di San Pancrazio. La principale funzione del forte, gi\u00e0 stabilita da Scholl, consisteva nella difesa indiretta del ciglione di Santa Lucia-San Massimo, era infatti ordinato come testa di ponte offensiva per le sortite operate da unit\u00e0 di combattimento, predisposte sulla riva sinistra e condotte attraverso il ponte da guerra, sulla riva destra, sotto la protezione del forte. Radunati nel grande trinceramento annesso al fronte di gola, a formare una piazza d'armi tra il forte e la riva dell'Adige, i reparti, non visti sino a quel momento, avrebbero intrapreso sortite offensive contro il fianco del nemico, diretto verso il ciglione di Santa Lucia. Le sue artiglierie esercitavano un esteso dominio sulla campagna circostante: sulle opposte rive del fiume battevano il Campo del Matto (Basso Acquar), il Campo Marzo, il ponte della ferrovia, i dintorni di Tombetta, Tomba, Palazzina, le strade per Legnago e Zevio; con le artiglierie del fronte di gola batteva l'ansa di San Pancrazio, la scarpata del ciglione di Santa Caterina e le opposte bassure di sinistra d'Adige, verso la stazione di Porta Vescovo.\nSi tratta di un grande forte a tracciato poligonale, con ridotto centrale e ridotto di gola; un impianto simmetrico a lunetta con fianchi divergenti verso il fronte principale, dotati di spalle arrotondate verso il fronte di gola, perfettamente rettilineo. Il forte era diviso al suo interno in quattro parti, separate da fossati asciutti di sicurezza. Si distinguono: l'opera principale di combattimento formata dal terrapieno con le postazioni d'artiglieria e dal piazzale interno; i due orecchioni di fianco; il ridotto. Dal fronte di gola, rivolto verso l'Adige, si accedeva al forte attraverso quattro portali bugnati, ad arco, con ponte levatoio. I due portali pi\u00f9 interni comunicavano con la grande corte del ridotto casamattato, composto di due parti. Verso il centro dell'opera \u00e8 collocato il ridotto principale, su impianto arcuato, derivato per estensione dalla torre circolare per artiglieria con corte centrale. Questo si eleva su un solo piano, con copertura terrapienata e ordinata per l'artiglieria a cielo aperto. Alle postazioni si accedeva, dal cortile, per mezzo di una lunga rampa mediana, retta da archi. Anche il piano terra, oltre ai ricoveri per la guarnigione e a due polveriere, era ordinato per l'artiglieria in casamatta. Le opposte testate del ridotto erano collegate da corpi rettilinei minori al fronte di gola, nel mezzo del quale si protendeva all'esterno il ridotto secondario, o ridotto di gola. Anch'esso si eleva su un solo piano, con copertura terrapienata, e conteneva i ricoveri per la guarnigione e una polveriera, ed era ordinato per le artiglierie in casamatta.\nDalla corte del ridotto, attraverso portali e ponti levatoi, si passava alle due corti laterali, direttamente accessibili anche dall'esterno attraverso gli altri due portali, con ponte levatoio, inseriti nel fronte di gola. Dalle corti laterali si accedeva alle corti degli orecchioni, ulteriormente separate dal muro di sicurezza a feritoie. Anche gli orecchioni, concepiti come estensioni del ridotto e come caponiere, si elevano su un solo piano, con duplice ordine di fuoco: sulla copertura terrapienata, per fucilieri e artiglierie occasionali; nelle casematte, al piano terra, per le artiglierie di fiancheggiamento, ossia di difesa ravvicinata. Nei locali voltati, oltre ai ricoveri per la guarnigione, era prevista la polveriera.\nUsciti dalle corti laterali, ancora attraverso portali e ponti levatoi, si supera il grande fossato, anteposto al ridotto principale, che divide il forte interrompendo, sui fianchi, anche il terrapieno. Si accede al vasto piazzale interno avviluppato dall'opera principale di combattimento: il terrapieno con le postazioni di artiglieria. Al livello delle postazioni di combattimento, la continuit\u00e0 tra terrapieno e orecchioni era assicurata da ponti di legno, rimovibili, posti sul fossato divisorio interno. Sul saliente centrale sporgeva la caponiera casamattata per il fiancheggiamento del fosso esterno, provvista di cannoniere e feritoie per fucilieri. Vi si accedeva dalla poterna mediana alla quale erano annesse polveriere e due rami di gallerie per fucilieri, destinate a integrare l'azione della caponiera dalle facce del saliente retrostante.\nLa vastit\u00e0 dell'opera, e il suo numeroso presidio, richiedevano adeguate riserve d'acqua. In diverse posizioni erano pertanto collocati cinque pozzi: sotto la rampa del ridotto principale, un pozzo a doppia canna; due pozzi nelle corti degli orecchioni; due pozzi nel piazzale interno, in prossimit\u00e0 del terrapieno.\nL'opera era completata dal fossato asciutto perimetrale, nel quale domina l'alto muro di scarpa, che riveste il terrapieno. La controscarpa del fossato \u00e8 di terra a pendenza naturale; muri di rivestimento sono inseriti solo in corrispondenza della caponiera e degli orecchioni. Sul fronte principale, e sui fianchi dell'opera, lo spalto raccorda discendendo il ciglio della controscarpa al piano naturale di campagna. All'esterno del fronte di gola, due linee trincerate campali, di sola terra, delimitavano la vastissima piazza d'armi per la raccolta delle unit\u00e0 di combattimento, provenienti dalla riva sinistra. Le sortite controffensive potevano essere condotte attraverso due varchi laterali del trinceramento, oppure dal fosso del forte, risalendo le rampe predisposte davanti agli orecchioni.\nIl forte Santa Caterina era l'opera pi\u00f9 complessa e grandiosa tra le molte edificate nel famoso Quadrilatero. La sua architettura riassume la tecnica e l'arte fortificatoria di Franz von Scholl; nelle parti ancora conservate risalta la qualit\u00e0 del taglio della pietra, particolarmente nei paramenti di tufo a opus poligonale, che rivestono le sue potenti strutture. Paramenti rustici, con apparecchio a corsi di ciottoli reclinati, secondo la tradizione costruttiva scaligera, rivestono invece i muri di controscarpa della caponiera e degli orecchioni.\nArmamento.\nL'armamento della fortificazione consisteva in:\nRiserve di munizioni: 520 barili di polvere da 112 kg.\nPresidio di guerra.\nIl presidio in caso di guerra della fortificazione consisteva in:\nEra inoltre possibile disporre un presidio di emergenza di 660 uomini."}
{"id": "1438945", "revid": "729019", "url": "https://it.wikipedia.org/wiki?curid=1438945", "title": "Heinrich von Hess", "text": "Biografia.\nNel 1805 entr\u00f2 a far parte dell'esercito austriaco e da subito si distinse ancora come ufficiale subalterno nella battaglia di Aspern e nella battaglia di Wagram, oltre che nel 1813, come Capitano, quando serv\u00ec nuovamente nel comando delle operazioni. Nel 1815, era sottoposto al principe Schwarzenberg. Tra le due guerre, ebbe l'incarico di commissionario militare in Piemonte, ed alla pace riprese il proprio ruolo, ottenendo conoscenze specifiche del territorio che successivamente lo renderanno fondamentale per l'esercito austriaco.\nNel 1831, quando Radetzky divenne Comandante in Capo dell'Armata d'Italia, egli prese Hess a capo del proprio stato maggiore. Qui inizi\u00f2 il legame tra i due famosi soldati che, come con Bl\u00fccher e Gneisenau, fu un classico esempio di cooperazione armoniosa tra comandanti e capi dello staff. Hess appoggi\u00f2 apertamente le idee militari di Radetzky, facendo divenire l'Armata d'Italia, situata nel Nord della penisola, una delle migliori d'Europa. Dal 1834 al 1848 Hess venne impiegato in Moravia, a Vienna, ma allo scoppio della rivoluzione venne mantenuto da Radetzky stesso dal ruolo di capo del suo stato maggiore.\nNelle due campagne contro re Carlo Alberto che seguirono e che culminarono nella Battaglia di Novara, l'assistenza di Hess fu essenziale per la sua conoscenza del territorio. Nominato Luogotenente Feldmaresciallo, Hess fu promosso a Feldzeugmeister, nominato dal consiglio personale dell'Imperatore, e Signore di Hess assumendo nello stesso tempo i privilegi di Quartiermastro-Generale. L'anno successivo venne messo a capo dello stato maggiore personale dell'Imperatore.\nEgli venne utilizzato in missioni presso le capitali degli altri stati, e fu di nuovo sul campo di battaglia nel 1854 a capo delle armate austriache che intervennero nella Guerra di Crimea. Nel 1859 venne inviato in Italia dove sub\u00ec gli effetti delle successive, pesanti sconfitte. Divenuto Feldmaresciallo nel 1860, e successivamente, rassegn\u00f2 le proprie dimissioni da capo dello stato maggiore, venendo nominato capo delle Guardie di Trabant. Dal 1861 entr\u00f2 in politica venendo eletto nella Camera dei Signori austriaca e nel 1862 gli venne assegnato l'incarico di cancelliere dell'Ordine imperiale di Leopoldo.\nMor\u00ec a Vienna nel 1870. Nel 1885, i suoi resti vennero traslati in una grandiosa tomba progettata per lui da Alexander Wielemans von Monteforte nel cimitero centrale di Vienna."}
{"id": "1438948", "revid": "767487", "url": "https://it.wikipedia.org/wiki?curid=1438948", "title": "Filumena Marturano (film)", "text": "Filumena Marturano \u00e8 un film del 1951 diretto da Eduardo De Filippo, tratto dalla sua omonima commedia con Titina de Filippo nel ruolo di Filumena Marturano, ruolo appositamente creato per lei dal fratello Eduardo.\nTrama.\nFilumena Marturano, donna matura e con un passato da prostituta, si finge moribonda per farsi sposare, in punto di morte, da don Mim\u00ec Soriano, impenitente donnaiolo, col quale - dopo una relazione iniziata nelle case di tolleranza - viveva da trent'anni, vigilando sui suoi affari e amministrandone la casa.\nTuttavia il matrimonio, che per Filomena era il mezzo per rivelarsi ai suoi tre figli e per farli adottare dal benestante Soriano, viene dichiarato nullo e in apparenza don Mim\u00ec \u00e8 libero di tornare alla sua vita sregolata di sempre, ma una rivelazione fattagli da Filumena determiner\u00e0 un drastico cambiamento della situazione."}
{"id": "1438951", "revid": "174925", "url": "https://it.wikipedia.org/wiki?curid=1438951", "title": "Ernest Lubitsch", "text": ""}
{"id": "1438953", "revid": "287204", "url": "https://it.wikipedia.org/wiki?curid=1438953", "title": "Pluteus", "text": "Pluteus Fr., \"Fl. Scan.\": 338 (1836) \u00e8 un genere di funghi basidiomiceti che fruttificano su legno o residui di vegetali (lignicoli).\nDescrizione.\nI carpofori sono pi\u00f9 o meno carnosi ed hanno taglia da piccola a media, con dimensione variabile da 2 a 20\u00a0cm.\nIl cappello \u00e8 facilmente staccabile dal gambo, convesso o campanulato-convesso, a volte umbonato; la cuticola del cappello a volte \u00e8 asciutta e fibrillosa, in alcune specie liscia e umida; il margine \u00e8 a volte striato.\nLe lamelle sono di colore biancastro tendente al rosa in maturit\u00e0 per il rilascio delle spore, libere dal gambo, fitte.\nIl gambo \u00e8 centrale, liscio o pruinoso, senza anello n\u00e9 volva.\nLa carne \u00e8 tenera e fragile, in alcune specie ha odore e sapore rafanoide (\"P. cervinus\").\nLe spore sono ovoidali e rosa in massa (rodosporei). Quasi tutte le specie appartenenti al genere non sono velenose (tranne qualche eccezione), ma spesso questi funghi sono considerati di commestibilit\u00e0 scadente, mediocre o discreta.\nSpecie di \"Pluteus\".\nLa specie tipo \u00e8 \"Pluteus cervinus\" P. Kumm. (1871), altre specie incluse sono:\nTossicologia.\nAlcune specie appartenenti a questo genere contengono alcaloidi psilocibinici, come ad esempio il \"Pluteus salicinus\", che provocano effetti allucinogeni; evidenze scientifiche, infatti, hanno dimostrato che questo fungo produce psilocibina e psilocina in quantit\u00e0 pari fino al 0,3-1,1% del peso."}
{"id": "1438959", "revid": "767487", "url": "https://it.wikipedia.org/wiki?curid=1438959", "title": "Non ti pago!", "text": "Non ti pago! \u00e8 un film del 1942 diretto dal regista frusinate Carlo Ludovico Bragaglia, tratto dall'omonima commedia di Eduardo De Filippo.\nTrama.\nDon Ferdinando \u00e8 il titolare di un bancolotto, dove lavora anche don Procopio. Don Ferdinando nonostante la sua posizione, \u00e8 un accanito ma sfortunato giocatore del lotto, contrariamente al suo impiegato la cui fortuna \u00e8 praticamente costante. Don Procopio infatti vince con cadenza settimanale, e questo gli ha permesso nel tempo di concedersi diversi lussi, su tutti quello di acquistare la vecchia casa di don Ferdinando. L'uomo nutre quindi una profonda antipatia per il sottoposto, che oltretutto insidia sua figlia Stella. Ora per\u00f2 don Ferdinando si accinge a spendere una grossa cifra per una macchinosa giocata al lotto.\nFatti i doverosi rituali della smorfia napoletana, arriva a chiedere l'aiuto del padre defunto affinch\u00e9 possa avere finalmente un colpo di fortuna. Il colpo di fortuna arriva, ma \u00e8 don Procopio a gioire per l'ennesima vincita. Egli si presenta a casa di don Ferdinando, annunciando di aver centrato una quaterna da 450.000 lire (pari a 250.000 euro di oggi) grazie ai numeri suggeritigli in sogno proprio dal padre di don Ferdinando e chiedendo poi la mano di Stella. \u00c8 la goccia che fa traboccare il vaso: don Ferdinando \u00e8 adirato, soprattutto perch\u00e9 percepisce la beffa che quest'ultimo abbia vinto proprio con i numeri del padre. Con uno stratagemma sottrae la ricevuta della giocata a don Procopio rivendicandone i diritti e tenendola per s\u00e9. Da qui inizia un calvario per i due. Da un lato don Ferdinando cerca di trovare un cavillo che possa giocare a suo favore in tribunale, dall'altro don Procopio cerca di risolvere pacificamente la faccenda. Il primo cerca addirittura di sostenere che il padre non sapesse che il figlio si era trasferito, e che sia apparso in sogno credendo di trovare su quel letto lui anzich\u00e9 don Procopio. Ma naturalmente sono considerazioni che non tengono. Messo alle strette, don Ferdinando \u00e8 costretto a restituire al suo rivale il biglietto, non prima per\u00f2 di avere lanciato su di lui le sue maledizioni.\nOrmai soddisfatto, don Procopio esce da casa di don Ferdinando, ma ruzzola dalle scale rompendosi una gamba. \u00c8 il primo di una serie di funesti episodi, che in breve tempo convincono don Procopio della forza delle maledizioni lanciategli da don Ferdinando. Il fortunato vincitore ormai non ne pu\u00f2 pi\u00f9, e in un gesto di esasperazione chiede a don Ferdinando di riprendersi il biglietto, purch\u00e9 faccia cessare la sfortuna che lo ha colpito. Qui per\u00f2 \u00e8 il protagonista che si rende finalmente conto della follia che ha colpito tutti, e in uno slancio di lucidit\u00e0, acconsente affinch\u00e9 don Procopio possa fidanzarsi con sua figlia Stella, con la vincita che verr\u00e0 portata in dote."}
{"id": "1438961", "revid": "307923", "url": "https://it.wikipedia.org/wiki?curid=1438961", "title": "Bubi (disambigua)", "text": ""}
{"id": "1438962", "revid": "287204", "url": "https://it.wikipedia.org/wiki?curid=1438962", "title": "Danilo Turk", "text": ""}
{"id": "1438964", "revid": "767487", "url": "https://it.wikipedia.org/wiki?curid=1438964", "title": "Bernard Diom\u00e8de", "text": "Caratteristiche tecniche.\nEra un'ala.\nCarriera.\nClub.\nDiom\u00e8de comincia la carriera professionistica nell' e fa il suo debutto in Ligue 1 nel 1992. Con la squadra francese allenata da Guy Roux conquista il campionato e la coppa nel 1996. In tutto segna in Ligue 1 con l'Auxerre 30 reti in 176 presenze.\nNel 2000 viene acquistato per 3 milioni di sterline dal . Qui il giocatore non riesce ad esprimere il suo potenziale anche a causa di vari infortuni. Con la squadra inglese ha vinto la Coppa UEFA, la League Cup e la FA Cup nonostante con i \"reds\" abbia giocato solo 5 partite in poco pi\u00f9 di due anni.\nNel gennaio 2003 viene ceduto in prestito all'Ajaccio, rimanendovi anche nella stagione seguente\n. Ha quindi giocato con il Cr\u00e9teil in Ligue 2 e con il Clermont Foot Auvergne in Championnat National. Rimasto senza contratto \nNazionale.\nDiom\u00e8de con la nazionale francese ha giocato otto partite, tutte nel 1998. La sua prima partita \u00e8 stata un'amichevole contro la Spagna (1-0) mentre l'ultima \u00e8 stata l'ottavo di finale di Francia 1998 (mondiale vinto proprio dai transalpini) giocato contro il Paraguay (1-0 )."}
{"id": "1438965", "revid": "287204", "url": "https://it.wikipedia.org/wiki?curid=1438965", "title": "Fabio Junior", "text": ""}
{"id": "1438966", "revid": "23117", "url": "https://it.wikipedia.org/wiki?curid=1438966", "title": "F\u00e1bio J\u00fanior Pereira", "text": ""}
{"id": "1438977", "revid": "648716", "url": "https://it.wikipedia.org/wiki?curid=1438977", "title": "Major Isidoro", "text": "Major Isidoro \u00e8 un comune del Brasile nello Stato dell'Alagoas, parte della mesoregione di Sert\u00e3o Alagoano e della microregione di Batalha."}
{"id": "1438979", "revid": "1543377", "url": "https://it.wikipedia.org/wiki?curid=1438979", "title": "World Series of Poker 1977", "text": "Le World Series of Poker 1977 furono l'ottava edizione della manifestazione. Si tennero dal 28 aprile al 15 maggio presso il casin\u00f2 Binion's Horseshoe di Las Vegas.\nIl vincitore del Main Event fu Doyle Brunson, al suo secondo successo consecutivo alle WSOP.\nPer la prima volta alle WSOP venne organizzato un torneo riservato alle donne.\nMain Event.\nI partecipanti al Main Event furono 34. Ciascuno di essi pag\u00f2 un buy-in di 10.000 dollari."}
{"id": "1438982", "revid": "110157", "url": "https://it.wikipedia.org/wiki?curid=1438982", "title": "Mar Vermelho", "text": "Mar Vermelho \u00e8 un comune del Brasile nello Stato dell'Alagoas, parte della mesoregione di Agreste Alagoano e della microregione di Palmeira dos \u00cdndios."}
{"id": "1438984", "revid": "23117", "url": "https://it.wikipedia.org/wiki?curid=1438984", "title": "Vitorino Gabriel Antunes", "text": ""}
{"id": "1438985", "revid": "287204", "url": "https://it.wikipedia.org/wiki?curid=1438985", "title": "Comanesti", "text": ""}
{"id": "1438986", "revid": "1393243", "url": "https://it.wikipedia.org/wiki?curid=1438986", "title": "Maragogi", "text": "Maragogi \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di Litoral Norte Alagoano."}
{"id": "1438989", "revid": "767487", "url": "https://it.wikipedia.org/wiki?curid=1438989", "title": "Rita la zanzara", "text": "Rita la zanzara \u00e8 un musicarello del 1966 diretto da Lina Wertm\u00fcller (firmatasi per\u00f2 con lo pseudonimo G. Brown).\nLa colonna sonora originale fu lanciata in vinile con tutte le canzoni dal film.\nIl titolo richiama esplicitamente quello de \"La zanzara\", storico giornale studentesco del liceo Parini di Milano, la cui redazione rimase coinvolta in una vicenda giudiziaria, che scandalizz\u00f2 e divise la societ\u00e0 italiana dell'epoca, proprio pochi mesi prima dell'uscita del film; in pratica, il periodico si vide denunciati e processati con l'accusa di stampa oscena e corruzione di minorenne tre suoi giovani giornalisti per via d'un loro articolo sulla sessualit\u00e0 dello studentato dell'istituto, dal quale per\u00f2 uscirono alla fine assolti.\nIl film avr\u00e0 un seguito nel 1967, \"Non stuzzicate la zanzara\", anch'esso diretto da Lina Wertm\u00fcller (questa volta accreditata col suo vero nome).\nTrama.\nRita \u00e8 una studentessa liceale piuttosto ribelle; ama non corrisposta il suo professore di musica Paolo Randi. Insospettita dalla frequente sonnolenza del suo amato insegnante, scopre che l'uomo ha una doppia vita: di giorno comp\u00ecto professore di musica classica, di notte scatenato esecutore di musica y\u00e9y\u00e9. Dopo varie traversie, Rita riesce a sostituirsi a Lida, cantante partner nella vita notturna del professore, ed a portare al successo la canzone composta da Paolo che si scopre innamorato della sua alunna.\nLa scena finale del film \u00e8 stata girata all'interno di Edenlandia, il parco dei divertimenti di Napoli.\nAccoglienza.\nCritica.\n\" [\u2026] \"Fievole storiella rosa a uso e consumo delle esibizioni canore della torinese R. Pavone (1945) che non manca di brio\" anche perch\u00e9 \"Corredato da un'ottima squadra di caratteristi\"\" .\nPubblico.\nIl film ebbe un grande successo, con circa 980 milioni di Lire d'incasso."}
{"id": "1438990", "revid": "92723", "url": "https://it.wikipedia.org/wiki?curid=1438990", "title": "Friedrich Johann Joseph C\u00f6lestin F\u00fcrst zu von Schwarzenberg", "text": ""}
{"id": "1438991", "revid": "287204", "url": "https://it.wikipedia.org/wiki?curid=1438991", "title": "Darmanesti", "text": ""}
{"id": "1438995", "revid": "287204", "url": "https://it.wikipedia.org/wiki?curid=1438995", "title": "Maravilha (Alagoas)", "text": "Maravilha \u00e8 un comune del Brasile nello Stato dell'Alagoas, parte della mesoregione di Sert\u00e3o Alagoano e della microregione di Santana do Ipanema."}
{"id": "1438996", "revid": "287204", "url": "https://it.wikipedia.org/wiki?curid=1438996", "title": "Nikolaj Petrovi\u010d Rezanov", "text": "In particolare come statista promosse il progetto di colonizzazione di Alaska e California da parte della Russia. Era uno dei dieci baroni dell'impero russo e in quanto tale fu il primo ambasciatore russo in Giappone (1804), nonch\u00e9 il promotore del primo tentativo russo di circumnavigazione del globo guidato da Adam Johann von Krusenstern (1803), comandando lui stesso la spedizione fino alla penisola della Kam\u010datka. \u00c8 stato anche l'autore di un lessico della lingua giapponese e di parecchie altre opere, che sono conservate nella biblioteca della Accademia delle Scienze di San Pietroburgo, di cui era membro. Ma la grande opera di Rezanov per molti anni dopo la sua morte fu la grande Compagnia russo-americana delle pellicce; l'interesse della sua figura per gli storici si incentra attorno alla politica alla base di questa impresa, che, vanificata dalla sua morte improvvisa, avrebbe cambiato i destini di Russia e Stati Uniti.\nLa Compagnia russo-americana.\nRezanov nacque a San Pietroburgo il 28 marzo del 1764. All'et\u00e0 di 14 anni, padroneggiava gi\u00e0 cinque lingue. Nel 1791, entr\u00f2 nella squadra di Gavriil Der\u017eavin che svolgeva allor la funzione di segretario privato dell'Imperatrice. Parecchi anni prima, in seguito all'incontro con Grigorij \u0160elichov, della Compagnia delle pellicce \u0160elichov-Golikov, Rezanov aveva iniziato a interessarsi al progetto commerciale di ottenere un monopolio del commercio di pellicce in quelle lontane terre. Consapevole delle proprie capacit\u00e0 latenti, e ormai stanco dei piaceri di una corte dissoluta, divenne socio della compagnia, e rapidamente si trasform\u00f2 in un brillante e instancabile uomo d'affari. Alla morte di \u0160elichov nel 1795, divenne lo spirito guida delle compagnie ricche e amalgamate ma tormentate, e riusc\u00ec a ottenere per s\u00e9 stesso e i suoi soci privilegi analoghi a quelli concessi dalla Gran Bretagna alla Compagnia delle Indie.\nMissione in California.\nAlla fine di un inverno a Nuova Arcangelo (la sede centrale della compagnia), durante il quale era quasi morto di fame con gli altri, Rezanov compr\u00f2 una nave da un capitano yankee e salp\u00f2 per gli insediamenti spagnoli in California, con il proposito di scambiare il suo allettante carico di merci americane e russe con generi alimentari e di stipulare un trattato in base alle cui condizioni le sue colonie avrebbero dovuto essere approvvigionate due volte l'anno con i ricchi prodotti della Nuova Spagna. Gett\u00f2 l'ancora nel porto di San Francisco ai primi di aprile del 1806, dopo un viaggio tempestoso che aveva sconfitto il suo intento di prendere possesso del fiume Columbia in nome della Russia.\nSebbene fosse ricevuto con grande cortesia e intrattenuto notte e giorno dai Californiani, non si perse tempo a informarlo che le leggi della Spagna proibivano alle sue colonie di commerciare con potenze straniere e che il governatore di tutte le Californie era incorruttibile. Se non fosse stato per una storia d'amore con Concepci\u00f3n Arg\u00fcello, la figlia del comandante di San Francisco, Don Jos\u00e9 Dar\u00edo Arg\u00fcello, e per i suoi modi personali e la sua abilit\u00e0 diplomatica, con cui conquist\u00f2 il clero alla sua causa, Rezanov avrebbe fallito di nuovo.\nCome fu, quando Rezanov salp\u00f2 per Nuova Arcangelo sei settimane dopo il suo arrivo in California, la stiva della \"Juno\" era piena di pane e carne secca, lui aveva la promessa del perplesso governatore di trasmettere subito una copia del trattato in Spagna e in pi\u00f9 si era fidanzato con la pi\u00f9 bella ragazza della California. Poco dopo il suo arrivo a Nuova Arcangelo, prosegu\u00ec via acqua verso la Kam\u010datka, dove sped\u00ec le sue navi a strappare al Giappone l'isola di Sachalin, del gruppo meridionale delle Curili, poi part\u00ec via terra per San Pietroburgo per ottenere la firma dello zar al trattato, e anche lettere personali per il papa e il re di Spagna affinch\u00e9 potesse chiedere la dispensa e il consenso reale necessari per il suo matrimonio.\nIl viaggio di ritorno fu talmente duro che Rezanov mor\u00ec di febbre e sfinimento a Krasnojarsk, in Siberia, l'8 marzo 1807.\nValutazione.\nIl trattato con la California, il cui mero suggerimento caus\u00f2 un tale scompiglio in Nuova Spagna, era il minore dei progetti di Rezanov. Esso era concepito in modo sincero, perch\u00e9 egli era profondamente e umanamente preoccupato per il benessere dei suoi dipendenti e degli infelici nativi che erano poco pi\u00f9 che gli schiavi della compagnia; ma la stessa ovviet\u00e0 del piano sollev\u00f2 necessariamente molta polvere.\nLa corrispondenza di Rezanov con la compagnia tradisce uno scopo chiaramente definito di annettere alla Russia l'intera costa occidentale del Nord America ed incoraggiare un'immediata emigrazione su larga scala dal paese d'origine. Se fosse vissuto, tutto considerato, vi sono pochi dubbi che avrebbe realizzato il suo obiettivo. Il trattato non fu mai firmato, le riforme di Rezanov morirono per lo scoraggiamento, le fortune delle colonie gradualmente crollarono, e la ragazza spagnola che aveva amato Rezanov si fece suora.\nNel 1979, il compositore Aleksej Rybnikov e il poeta Andrej Voznesenskij scrissero una delle prime opere rock russe, scegliendo come soggetto la storia d'amore di Rezanov e Concepci\u00f3n e dando all'opera il nome di due delle navi di Rezanov, \"Giunone e Avos\". La produzione originale ha goduto di immenso successo al Teatro Lenkom nel corso di 25 anni, e viene ancora rappresentata con il pubblico che si alza ad applaudire nel 2007. Il Rezanov originale del 1979-2005, Nikolai Karachenzov, rimase gravemente ferito in un incidente automobilistico nel 2005, ed \u00e8 stato sostituito nella produzione da Dmitry Pevzov e Viktor Rakov.\nBibliografia.\n\"Questa voce contiene testi tratti dall\"'Enciclopedia Britannica, \"undicesima edizione, una pubblicazione ora di dominio pubblico.\""}
{"id": "1438999", "revid": "110157", "url": "https://it.wikipedia.org/wiki?curid=1438999", "title": "Marechal Deodoro", "text": "Marechal Deodoro \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di Macei\u00f3.\nFa parte dell'area metropolitana di Macei\u00f3."}
{"id": "1439000", "revid": "123762146", "url": "https://it.wikipedia.org/wiki?curid=1439000", "title": "Carlo Colombara", "text": "Biografia.\nCarlo Colombara comincia ad appassionarsi all'opera lirica a nove anni, dopo aver assistito a una rappresentazione di \"Carmen\" nel Teatro Comunale della sua citt\u00e0. \nLa sua formazione musicale ha inizio con lo studio del pianoforte a 12 anni a cui si aggiunge a 15 anni lo studio del canto con il maestro Paride Venturi.\nNel 1984 vince il concorso \"Riccardo Stracciari\" a Bologna. \nNel 1986 vince la medaglia d'oro come miglior cantante italiano al concorso \u00abGiovanni Battista Viotti\u00bb di Vercelli e nel 1987 compie il suo esordio teatrale a Milano con il concorso As.Li.Co.\nAl Teatro Donizetti di Bergamo nell'ottobre 1987 \u00e8 podest\u00e0-Bruhlmann in Werther (opera) ed al Teatro La Fenice di Venezia in dicembre \u00e8 il mandarino in Turandot.\nNel 1988 ancora a Bergamo \u00e8 il prefetto in Linda di Chamounix e debutta come Pietro in Simon Boccanegra in concerto diretto da Georg Solti con Margaret Price al Teatro alla Scala di Milano.\nDebutta all'Opera di Roma con Silva dell'opera \"Ernani\" di Giuseppe Verdi (teatro nel quale torner\u00e0 gli anni successivi per interpretare Aida per la regia di Franco Zeffirelli, Luisa Miller e I puritani). \nSeguono al Teatro Comunale di Bologna il personaggio di Seneca in \"L'incoronazione di Poppea\" e alla Fenice di Venezia Tiresia di \"Oedipus rex\" con Lucia Valentini Terrani, il mago Cristiano in Rinaldo (opera) con Marilyn Horne, e il Macbeth verdiano a Tokio al fianco di Shirley Verrett.\nNel 1989 debutta a 25 anni alla Scala Il principe di Bouillon in Adriana Lecouvreur (opera) diretto da Gianandrea Gavazzeni, Lorenzo ne I Capuleti e i Montecchi diretto da Riccardo Muti al Teatro Bol'\u0161oj, Timur in \"Turandot\" diretto da Lorin Maazel al Palazzo di Stato del Cremlino e nel 1990 nel ruolo di Procida de \"I vespri siciliani\" diretto da Muti, in \"Lucia di Lammermoor\" con Vincenzo La Scola nel 1992 ripreso dalla RAI, ritornandoci regolarmente in varie stagion5 in opere come \"Nabucco\", \"Macbeth\" (in occasione dell'apertura della stagione del teatro scaligero in data 7 dicembre 1997) e \"L'incoronazione di Poppea.\"\nIn seguito, si \u00e8 esibito nei pi\u00f9 prestigiosi dei teatri del mondo, tra i quali: Staatsoper di Vienna, Metropolitan di New York, Teatro Bol'\u0161oj di Mosca, Teatro Col\u00f3n di Buenos Aires, Oper\u00e0 di Parigi, Covent Garden di Londra, Arena di Verona (nel quale canta regolarmente dal 1992 al 2015 inaugurandone per cinque volte la stagione) Maggio Musicale Fiorentino, Teatro dell'Opera di Roma (in \"Lucia di Lammermoor\" nel 1992 a fianco al tenore Alfredo Kraus), Tokyo ed anche in diverse prestigiose sale concertistiche quali New York (Carnegie Hall), Londra (Royal Festival Hall, Wigmore Hall), Konzerthaus e Musikverein di Vienna e il Concertgebouw di Amsterdam.\nHa collaborato con i pi\u00f9 importanti direttori d'orchestra quali Riccardo Chailly, Chung Myung-whun, Colin Davis, Gianandrea Gavazzeni, Carlo Maria Giulini, Eliahu Inbal, Lorin Maazel, Zubin Mehta, Riccardo Muti, Antonio Pappano, Michel Plasson, Georges Pr\u00eatre, Wolfgang Sawallisch, Philippe Auguin, Giuseppe Sinopoli e Georg Solti e con registi del calibro di Jean-Pierre Ponnelle, Franco Zeffirelli, Werner Herzog, Luca Ronconi, Graham Vick, Robert Carsen, Eliah Moshinsky, Jonathan Miller, Peter Stein e molti altri.\nOltre al lato operistico, ha intrapreso una intensa attivit\u00e0 come interprete di concerti, cantando pi\u00f9 di 150 volte la \"Messa da Requiem\" di Verdi in citt\u00e0 come Firenze, Roma, Londra, Boston, Parigi, Tokyo, Napoli, Modena; quest'ultima, in memoria di Luciano Pavarotti, con il quale cant\u00f2 proprio insieme nell'ultimo \"Requiem\" interpretato dal tenore modenese al Teatro San Carlo di Napoli nel 1996 trasmesso in eurovisione.\nNel 1997 ha interpretato il ruolo di Timur in una spettacolare produzione della \"Turandot\" nella Citt\u00e0 proibita a Pechino, sotto la direzione di Zubin Mehta e la regia di Zhang Yimou, che \u00e8 stata trasmessa in mondovisione.\nDal 1997 al 2013, inizia un'intensa collaborazione artistica con il teatro Opernhaus di Zurich cantando tutti i titoli principali del suo vasto repertorio compreso il ruolo di Filippo II nel Don Carlo che diventer\u00e0 uno dei suoi ruoli pi\u00f9 apprezzati da pubblico e critica.\nNella stagione 2008/2009, Colombara ha cantato ne \"I puritani\" nel Teatro Massimo di Palermo e ha partecipato alla \"Messa da Requiem\" di Verdi organizzato a Modena il 6 settembre 2008 in omaggio a Luciano Pavarotti. Inoltre ha interpretato La Forza del destino e Nabucco al Festival verdiano a Parma e Reggio Emilia, (), il \"Requiem\" di Verdi a Bruxelles, Stoccarda, San Pietroburgo, Parigi e Marsiglia e \"Luisa Miller\" a Monaco di Baviera . Nell'estate del 2009 ha debuttato come \"Mefistofele\" al Festival di Savonlinna e come Escamillo nella \"Carmen\" di Bizet alle Terme di Caracalla a Roma.\nNella stagione 2009/2010 ha cantato \"Ernani\" a Zurigo, il \"Requiem\" di Verdi in una tourn\u00e9e per il Paese Basco, \"La Favorita\" a Siviglia, \"Nabucco\" a Zurigo, \"La Sonnambula\" a Las Palmas, \"Aida\" a New York, \"Norma\" al Teatro Real di Madrid, \"Macbeth\" a Bruxelles, e ha debuttato nel ruolo di \"Don Pasquale\" al Festival di Peralada, il suo primo ruolo di basso buffo.\nNella stagione 2010/2011 ha cantato tutti e 4 i ruoli di basso de \"Les contes d'Hoffmann\" alla Aichi Triennale di Nagoya, \"I Masnadieri\", \"Simon Boccanegra\" e \"Anna Bolena\" all'Opernhaus di Zurigo, ha debuttato nel ruolo protagonista di \"Don Giovanni\" (Mozart) nel Teatro del Giglio di Lucca, \"Anna Bolena\" al Teatre del Liceu di Barcellona, \"Norma\" al Teatro P\u00e9rez Gald\u00f3s di Las Palmas, \"Nabucco\" alla Monnaie di Bruxellex e \"La Boh\u00e8me\" all'Opernhaus di Zurigo.\nNell'estate 2011 \u00e8 stato il protagonista di Don Giovanni al Savonlinna Opera Festival, Timur di \"Turandot\" al Festival Puccini di Torre del Lago, ha interpretato lo spettacolo-concerto \"Carlo Colombara 1/1 prima\" sempre a Torre del Lago e infine il due settembre ha inaugurato l'Umbria Music Fest con un concerto di Lieder russi accompagnato dalla pianista Natalia Morozova.\nNella stagione 2012 ha cantato al Metropolitan Opera di New York (\"Nabucco\"), all'Opera di Oviedo (\"Norma\"), La forza del destino ed Aida al Gran Teatro del Liceu di Barcellona (), all'Opernhaus di Zurigo (\"Simon Boccanegra\"), e debuttato il personaggio di Scarpia (\"Tosca\") a Praga ed al Teatro Regio di Parma ed \u00e8 stato protagonista dello spettacolo teatrale \"Stasera decido io!\" al Teatro del Giglio di Lucca.\nNel 2013, Colombara ha interpretato la Messa da Requiem di Verdi con la Boston Symphony Orchestra a Boston, al Southbank Centre per il Royal Festival Hall di Londra e all'Opera Festival di Savonlinna. Inoltre \u00e8 stato Zaccaria in \"Nabucco\" alla Staatsoper di Stoccarda e all'Arena di Verona e Fiesco di Simon Boccanegra a Vienna. Uniche incursioni non verdiane sono state La Favorite al Th\u00e9\u00e2tre des Champs Elys\u00e9es, la Petite Messe Solennelle a Parigi e Vienna e Mefistofele al Teatro Regio di Parma.\nNel 2014, oltre all'atteso debutto nella nuova opera di Kolonovits \u201c\"El Juez\"\" con Jos\u00e9 Carreras al Teatro Arriaga di Bilbao, ha partecipato con grande successo ad una trionfale edizione del \"Simon Boccanegra\" a Piacenza e Modena, ed alle celebrazioni per il centenario dalla nascita del grande basso bulgaro Boris Christoff al Teatro dell'Opera Sofia in 3 produzioni (Aida, Nabucco e Don Carlo). Poi ancora a Birmingham e Londra (\"Requiem\" di Verdi con direzione di Antonio Pappano) e a Salisburgo ne \"La Favorite.\"\nNell'anno 2015 ha cantato con grande successo Aida, La Boheme (diretta da Gustavo Dudamel) ed il Requiem di Verdi al Teatro alla Scala di Milano diretto da Zubin Mehta, Aida all'Arena di Verona, Maria Stuarda a Parigi, Requiem di Verdi al Gasteig di Munich e partecipato, come unico cantante italiano invitato, al concerto evento in memoria di Elena Obraztsova al Teatro Bolshoi di Mosca trasmessa in mondovisione il 10 novembre.\nNella stagione 2016 ha interpretato con successo al Teatro alla Scala di Milano il ruolo di Sparafucile (debutto di uno degli ultimi ruoli verdiani che gli mancava in repertorio), in Rigoletto, Oroveso in Norma al teatro San Carlo di Napoli e Aida a Mosca per la direzione di Zubin Mehta, Macbeth a Bruxelles, Faust a Zagreb ed il debutto in Boris Godunov in Bulgaria.\nNel 2017 dopo i successi a Modena (Attila) a Montecarlo (Simon Boccanegra) ed al Teatro alla Scala di Milano (Anna Bolena e La Boh\u00e8me) viene premiato in dicembre con l\u2019International Opera Award \u2013 Oscar della Lirica quale miglior basso dell\u2019anno, durante una importante tourn\u00e9e in Cina.\nNell'anno 2018 \u00e8 ancora protagonista al Teatro alla Scala di Milano (Aida) interpreta poi Don Giovanni all'Opera di Belgrado e all'Opera Romana di Craiova, il Conte di Walter allo Staatsoper di Amburgo in Luisa Miller ed il ruolo di Raimondo in Lucia di Lammermoor al Seul Opera Art in Corea."}
{"id": "1439002", "revid": "80339", "url": "https://it.wikipedia.org/wiki?curid=1439002", "title": "Nikolai Rezanov", "text": ""}
{"id": "1439003", "revid": "599013", "url": "https://it.wikipedia.org/wiki?curid=1439003", "title": "Ch\u00e9ri Ch\u00e9rin", "text": ""}
{"id": "1439004", "revid": "78273", "url": "https://it.wikipedia.org/wiki?curid=1439004", "title": "Coreisciti", "text": ""}
{"id": "1439005", "revid": "76963", "url": "https://it.wikipedia.org/wiki?curid=1439005", "title": "Hans Pfitzner", "text": "Biografia.\nPfitzner era il figlio di un violinista d'orchestra e cominci\u00f2 in giovane et\u00e0 a prendere lezioni dal padre. La famiglia trasloc\u00f2 a Francoforte sul Meno nel 1872. All'et\u00e0 di 11 anni compone il suo primo pezzo, mentre il primo Lied \u00e8 del 1884. Dal 1886 al 1890 Pfitzner studi\u00f2 composizione con Iwan Knorr e pianoforte con James Kwast al conservatorio del Dr. Hoch. Dal 1892 al 1893 studi\u00f2 al Conservatorio di Coblenza e divenne, nel 1894, Maestro di Cappella Volontario al Teatro di Magonza.\nNel 1895 arrivarono i primi lavori importanti per Pfitzner, l'Opera \"Der arme Heinrich\" (\"Il misero Enrico\") e la \"pi\u00e9ce\" \"Das Fest auf Solhaug\" di Henrik Ibsen.\nNel 1897 si trasfer\u00ec a Berlino per divenire insegnante al conservatorio Stern'schen. Spos\u00f2 Mimi Kwast, figlia del suo ex insegnante di pianoforte, l'anno seguente. Il 1903 \u00e8 un anno importante: nasce suo figlio Paul e diviene Maestro di Cappella al Teatro dell'Ovest di Berlino.\nAll'opera di Vienna, nel 1905, Gustav Mahler dirige la sua seconda opera \"Die Rose vom Liebesgarten\" (\"La rosa del giardino dell'amore\"). Il secondogenito Peter nacque l'anno seguente, la figlia Agnes nel 1908. In quell'anno la famiglia si trasfer\u00ec a Strasburgo. Pfitzner \u00e8 chiamato a dirigere sia il conservatorio che l'orchestra sinfonica della citt\u00e0, la Stra\u00dfburger Philharmoniker. Nel 1910 diverr\u00e0 regista e direttore d'orchestra. Nel 1913 viene nominato Professore.\nNel 1920 Hans Pfitzner si distingue nella formulazione di una cospirazione europea e mondiale contro la cultura e la musica tedesca. Pubblica testi che richiamano alla \"vecchia\" cultura dei grandi maestri tedeschi come Bach e si schiera contro la musica dei negri , il Jazz, resposnsabile di gettare la societ\u00e0 nell'immoralit\u00e0. Si schiera contro ogni tendenza musicale proveniente dall'oriente in particolare contro quella ebrea. \nLe sue tesi veranno dopo acclamate da Hitler e Goebbels che faranno di lui uno dei musicisti pi\u00f9 in vista del III Reich . (Fred K. Prieberg , Musik im NS-Staat)"}
{"id": "1439007", "revid": "11959", "url": "https://it.wikipedia.org/wiki?curid=1439007", "title": "B. Quraysh", "text": ""}
{"id": "1439011", "revid": "287204", "url": "https://it.wikipedia.org/wiki?curid=1439011", "title": "Sindrome da acido retinoico", "text": "La sindrome da acido retinoico (RAS, dall'acronimo in lingua inglese per \"retinoic acid syndrome\") \u00e8 una complicanza potenzialmente mortale osservata nei pazienti con leucemia promielocitica acuta, inizialmente ritenuta essere specificatamente correlata al trattamento con tretinoina. Successivamente fu osservata anche in pazienti con la stessa malattia trattati con ossido arsenioso, mentre non \u00e8 mai stata osservata in pazienti trattati con tretinoina per altre malattie. Tali evidenze supportano l'ipotesi che si tratti di una condizione che dipende dalla presenza di promielociti maligni; questo ha portato a ritenere inadatto il termine sindrome da acido ritenoico, quindi sostituito con i termini sindrome da attivazione leucocitaria e sindrome da differenziazione.\nEziologia.\nLa causa della sindrome non \u00e8 stata chiarita. Si suppone possa esserci correlazione con la sindrome da aumentata permeabilit\u00e0 capillare conseguente al rilascio di citochine da parte delle cellule mieloidi in differenziazione, oppure da una acquisita capacit\u00e0 delle cellule mieloidi mature di infiltrare organi quali il polmone dovuta alla somministrazione di tretinoina. \u00c8 stato suggerito che la catepsina G possa avere un ruolo nella patogenesi della sindrome.\nClinica.\nIl quadro clinico comprende dispnea, febbre, aumento di peso, ipotensione e la presenza di infiltrati polmonari. Spesso si associa a una leucocitosi.\nTrattamento.\nLa terapia si basa sulla somministrazione di desametasone e, nei casi pi\u00f9 gravi, sulla sospensione del trattamento antitumorale basato su ossido arsenioso o tretinoina. Risolta la sindrome, la chemioterapia eventualmente sospesa pu\u00f2 essere ripresa."}
{"id": "1439012", "revid": "287204", "url": "https://it.wikipedia.org/wiki?curid=1439012", "title": "Targu", "text": ""}
{"id": "1439017", "revid": "834", "url": "https://it.wikipedia.org/wiki?curid=1439017", "title": "M.S.G. Unplugged", "text": ""}
{"id": "1439021", "revid": "78273", "url": "https://it.wikipedia.org/wiki?curid=1439021", "title": "Universit\u00e0 degli studi Milano Bicocca", "text": ""}
{"id": "1439022", "revid": "32698", "url": "https://it.wikipedia.org/wiki?curid=1439022", "title": "Universit\u00e0 degli studi di Milano-Bicocca", "text": ""}
{"id": "1439026", "revid": "110157", "url": "https://it.wikipedia.org/wiki?curid=1439026", "title": "Maribondo", "text": "Maribondo \u00e8 un comune del Brasile nello Stato dell'Alagoas, parte della mesoregione di Agreste Alagoano e della microregione di Palmeira dos \u00cdndios."}
{"id": "1439027", "revid": "871355", "url": "https://it.wikipedia.org/wiki?curid=1439027", "title": "Vexilla regis (Puccini)", "text": "Vexilla regis \u00e8 un inno per coro maschile (tenore e basso) e organo composto in giovent\u00f9 da Giacomo Puccini.\nIl testo latino \u00e8 tratto liberamente dall'inno omonimo di Venanzio Fortunato.\nL'autografo, gi\u00e0 di propriet\u00e0 del violinista Adolfo Betti, fu venduto nel 1936 alla Library of Congress di Washington, dove fu registrato l'11 giugno dello stesso anno.\nSecondo la testimonianza di Adolfo Betti (21 marzo 1873 - 2 dicembre 1950), Puccini avrebbe composto l'inno su commissione del padre Adelson Betti (1841 - 1903), organista e maestro di coro a Bagni di Lucca, di cui era spesso ospite durante i soggiorni nella cittadina termale dove suonava nell'orchestrina da ballo del casin\u00f2. Il compenso sarebbe stato di 10 lire e una torta.\nSecondo Dieter Schickling, il coro era destinato ad essere eseguito in occasione della settimana santa. Lo studioso tedesco data la composizione tra il 1874 e il 1880.\n\u00c8 stato pubblicato da Michael Kaye nel 1987.\nIl testo.\nNel manoscritto solo la parte musicale \u00e8 autografa, mentre il testo \u00e8 vergato da un'altra mano. Le differenze rispetto all'inno di Venanzio Fortunato sono notevoli. La prima quartina \u00e8 infatti composta dai distici iniziale e conclusivo, mentre la seconda \u00e8 una versione della terza. Entrambe presentano cambiamenti testuali:\nLa musica.\nLe 91 battute dell'inno presentano una struttura ABA con da capo della sezione iniziale. La sezione A (prima quartina) \u00e8 un Maestoso in tonalit\u00e0 di Sol maggiore, mentre la sezione B (seconda quartina) \u00e8 un Largo in Sol minore. La scrittura, per buona parte omoritmica, presente alcuni passaggi ad imitazione e una sezione pi\u00f9 melodica, affidata alla voce del basso, all'inizio del Largo.\nBench\u00e9 composta per organo, la parte strumentale presenta figure d'accompagnamento convenzionali, tipiche della tradizione operistica italiana."}
{"id": "1439029", "revid": "110157", "url": "https://it.wikipedia.org/wiki?curid=1439029", "title": "Mata Grande", "text": "Mata Grande \u00e8 un comune del Brasile nello Stato dell'Alagoas, parte della mesoregione di Sert\u00e3o Alagoano e della microregione di Serrana do Sert\u00e3o Alagoano."}
{"id": "1439030", "revid": "1776051", "url": "https://it.wikipedia.org/wiki?curid=1439030", "title": "Written in the Sand", "text": "Written in the Sand \u00e8 l'ottavo album in studio dei Michael Schenker Group, pubblicato nel 1996 per l'etichetta discografica Zero Records."}
{"id": "1439031", "revid": "111319", "url": "https://it.wikipedia.org/wiki?curid=1439031", "title": "Marechal Deodor", "text": ""}
{"id": "1439037", "revid": "110157", "url": "https://it.wikipedia.org/wiki?curid=1439037", "title": "Matriz de Camaragibe", "text": "Matriz de Camaragibe \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di Mata Alagoana."}
{"id": "1439040", "revid": "110157", "url": "https://it.wikipedia.org/wiki?curid=1439040", "title": "Messias", "text": "Messias \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di Mata Alagoana."}
{"id": "1439041", "revid": "1776051", "url": "https://it.wikipedia.org/wiki?curid=1439041", "title": "The Unforgiven (Michael Schenker Group)", "text": "The Unforgiven \u00e8 il nono album in studio della band Michael Schenker Group, pubblicato nel 1999 per l'etichetta discografica Shrapnel Records.\nTracce.\nTutte le tracce sono state scritte e composte da Keeling e Schenker."}
{"id": "1439042", "revid": "110157", "url": "https://it.wikipedia.org/wiki?curid=1439042", "title": "Minador do Negr\u00e3o", "text": " \nMinador do Negr\u00e3o \u00e8 un comune del Brasile nello Stato dell'Alagoas, parte della mesoregione di Agreste Alagoano e della microregione di Palmeira dos \u00cdndios."}
{"id": "1439045", "revid": "1165513", "url": "https://it.wikipedia.org/wiki?curid=1439045", "title": "Colla EVA", "text": "La colla EVA (Etilene Vinil Acetato) \u00e8 un collante usato nel settore del legno e della falegnameria come adesivo termofusibile.\nComposizione.\n\u00c8 composta da resine termoplastiche a base di etilene vinil acetato, a volte integrate con cariche di carbonato di calcio che ne mutano le caratteristiche di presa meccanica ed elevano le temperature di fusione e di presa.\nUso.\nViene tipicamente usata per la bordatura dei pannelli o nel rivestimento di profili e cornici. Lo stesso tipo di collante \u00e8 usato anche nel settore dell'imballaggio e nel fai-da-te.\nDescrizione, caratteristiche e alternative.\n\u00c8 un collante che funziona senza solventi, non necessita quindi di tempi di asciugatura e pu\u00f2 far presa anche su superfici non assorbenti: fa una presa quasi completa raffreddandosi in pochissimi istanti. A freddo non emana solventi o sostanze tossiche tuttavia ad alte temperature si pu\u00f2 decomporre sprigionando acido acetico con fumi pungenti dall'odore acre caratteristico.\nTra gli inconvenienti di questo tipo di colla si riporta la scarsa viscosit\u00e0 alle alte e medie temperature: pur sciogliendosi completamente solo sopra i 150\u00a0\u00b0C gi\u00e0 a 70\u00a0\u00b0C perde moltissimo in adesione rinvenendo; pu\u00f2 quindi succedere che i prodotti bordati esposti a luce solare diretta o chiusi in assolati container d'estate subiscano gravissimi danni con il distacco del bordo o del rivestimento.\nInoltre la colla EVA si scioglie in presenza di solventi ed \u00e8 lievemente permeabile e porosa (anche per via delle cariche inserite); questo fa s\u00ec che la colla tenda a sporcarsi e ad annerire rendendo pi\u00f9 visibile la giunzione.\nQuesti difetti fanno s\u00ec che spesso soprattutto per le cucine ed i bagni soggetti a vapore, calore e sporco si preferisca di recente l'incollaggio con colla PUR che elimina gran parte di questi problemi pur essendo notevolmente pi\u00f9 costosa e di complicata gestione."}
{"id": "1439047", "revid": "1543377", "url": "https://it.wikipedia.org/wiki?curid=1439047", "title": "Battaglia di Lexington", "text": "La battaglia di Lexington, nota anche come battaglia di Lexington e Concord, venne combattuta il 19 aprile 1775 nella contea di Middlesex, nella Provincia della Massachusetts Bay, ed in particolare nei pressi dei villaggi di Lexington e Concord. Lo scontro vide impegnati un contingente di truppe britanniche, partito da Boston sotto il comando del tenente colonnello Francis Smith e poi rinforzato da un secondo distaccamento guidato dal tenente generale Hugh Percy, ed un gruppo della milizia coloniale, tra cui i \"minutemen\", guidati prima dal capitano John Parker e poi dal brigadier generale William Heath.\nLa battaglia, conclusasi con la ritirata delle truppe britanniche e la vittoria dei reparti coloniali, segn\u00f2 l'inizio ufficiale della guerra d'indipendenza americana tra la Gran Bretagna e le Tredici colonie.\nPer commemorare questa battaglia \u00e8 stato istituito il Patriots' Day, giorno di festa celebrato il 3\u00ba luned\u00ec di aprile di ogni anno negli Stati federati del Massachusetts, del Maine e del Wisconsin.\nAntefatti.\nL'Esercito britannico aveva gi\u00e0 occupato Boston sin dal 1768 e questa guarnigione era stata rinforzata con unit\u00e0 della Royal Navy e dei Royal Marines per attuare gli Intolerable Acts, una punizione verso la citt\u00e0 per il Boston Tea Party e altre proteste. Il generale Thomas Gage, il governatore militare del Massachusetts, era al comando di circa 3\u00a0000 soldati britannici a guardia della guarnigione, tuttavia non aveva controllo sul resto della Provincia, dove l'attuazione degli Atti increment\u00f2 le tensioni tra la maggioranza dei Patrioti e la minoranza Lealista. Il piano di Gage era di evitare un conflitto vero e proprio, eliminando i rifornimenti militari ai coloniali con azioni rapide, segrete e con un numero ridotto di uomini. Questa soluzione port\u00f2 dapprima ad un successo britannico e in seguito ad una serie di vittorie dei coloniali.\nI coloni britannici avevano formato una sorta di milizia gi\u00e0 dal XVII secolo, per difendersi dagli attacchi dei nativi americani. Queste piccole unit\u00e0 furono impiegate anche nella guerra franco-indiana, a met\u00e0 del 1700, ed erano sotto il comando del governatore locale. Quando Gage sciolse il governo provinciale la milizia fin\u00ec sotto il comando del Congresso Provinciale del Massachusetts, un governo provvisorio fondato dai coloniali, con lo scopo di resistere alla minaccia britannica.\nLa pattuglia britannica.\nIl 14 aprile 1775, Gage ricevette istruzione di disarmare i ribelli, che era noto avessero delle armi nascoste in varie localit\u00e0 tra cui Concord, e di catturare i leader della ribellione, in special modo Samuel Adams e John Hancock.\nLa mattina del 18 aprile, Gage invi\u00f2 fuori citt\u00e0 venti uomini, sotto il comando del maggiore Mitchell, con lo scopo di intercettare i messaggeri dei coloniali. Questa pattuglia tuttavia era differente da quelle precedenti poich\u00e9 aveva libert\u00e0 di operare anche dopo il tramonto, indagando su dove si trovassero Adams ed Hancock. La milizia di Lexington, quella sera, si era radunata ore prima di venire a sapere della presenza della pattuglia; al riguardo vi \u00e8 una storia: dopo il calar della notte un agricoltore, Josiah Nelson, confuse la pattuglia britannica con i coloniali e chiese loro se avessero saputo quando sarebbe arrivata la pattuglia stessa, domanda cui i britannici risposero sfregiandogli il capo con una spada. Tuttavia, questa storia sembrerebbe risalire ad almeno cento anni dopo e ci\u00f2 fa credere che si tratti pi\u00f9 di una sorta di leggenda.\nIl tenente colonnello Smith ricevette ordini da Gage di aprire la lettera con le sue istruzioni, solo dopo essere usciti in pattugliamento. Fuori Boston, Smith lesse la lettera scoprendo di doversi dirigere verso Concord dove avrebbe distrutto tutti i magazzini d'armi della milizia. Dovevano inoltre assicurarsi che nessun soldato britannico procurasse danni agli abitanti locali e alle loro propriet\u00e0. Gage non diede l'ordine di eseguire eventuali arresti poich\u00e9 temeva che ci\u00f2 potesse scatenare delle rivolte.\nI coloniali.\nI leader della ribellione, eccetto Paul Revere e Joseph Warren, avevano gi\u00e0 lasciato Boston l'8 aprile. Essi infatti avevano ricevuto conferma degli ordini inviati a Gage dall'Inghilterra ben prima che li ricevesse il generale stesso. Adams ed Hancock si erano quindi rifugiati nella casa di uno dei parenti di Hancock, a Lexington, dove credevano di essere al sicuro dalla cattura.\nLa milizia del Massachusetts aveva stipato le sue armi, la polvere da sparo e i rifornimenti a Concord e in quantit\u00e0 ancora maggiori, pi\u00f9 a ovest a Worcester; i britannici per\u00f2 non erano certi di dove si trovasse questo magazzino e cominciarono ad ispezionare le strade che portavano da Boston a Concord. L'8 aprile, certo delle intenzioni britanniche, Paul Revere si affrett\u00f2 a raggiungere Concord per avvertire gli abitanti che gli inglesi stavano pianificando una spedizione. La popolazione decise quindi di smantellare il magazzino di armi distribuendone il contenuto nei paesi limitrofi.\nI coloniali inoltre erano gi\u00e0 informati sulla missione britannica prevista per il 19 aprile, nonostante questa fosse mantenuta segreta anche tra i ranghi inglesi. Si pu\u00f2 ragionevolmente pensare, anche se non vi \u00e8 alcuna prova, che la fonte dei patrioti fosse Margaret Gage, la moglie del generale, nativa del New Jersey, simpatizzante per la causa coloniale e molto amica di Warren.\nTra le 21:00 e le 22:00 del 18 aprile 1775, Joseph Warren rifer\u00ec a William Dawes e Paul Revere che le truppe britanniche si erano imbarcate da Boston e si stavano dirigendo a Cambridge da dove avrebbero proseguito il loro tragitto a piedi lungo la strada per Lexington e Concord. Le informazioni indicavano che l'obiettivo pi\u00f9 probabile delle truppe fosse la cattura di Adams ed Hancock. I tre coloniali tuttavia, non temevano pi\u00f9 l'effetto che i britannici avrebbero prodotto arrivando a Concord, poich\u00e9 le armi non erano pi\u00f9 concentrate col\u00e0, bens\u00ec reputavano che i loro leader a Lexington non fossero ancora ben consci del pericolo incombente. Revere e Dawes presero cos\u00ec la stessa strada ed attraversarono i medesimi paesi che gli inglesi stavano accingendosi a prelustrare, al fine di avvertire i propri miliziani dell'arrivo del nemico.\nLe forze della milizia.\nDawes percorse la strada meridionale a cavallo, attraverso l'istmo di Boston e il Great Bridge (\"Ponte Grandioso\"), il ponte che collega la citt\u00e0 a Cambridge. Prima di partire, Revere diede ordine che da Boston gli venisse inviato un segnale luminoso a Charlestown per sapere se gli inglesi sarebbero giunti via terra o via mare, dopodich\u00e9 attravers\u00f2 il fiume Charles con una barca a remi, passando accanto all'HMS \"Somerset\", all'ancora. Riusc\u00ec quindi ad approdare a Charlestown sano e salvo e, da l\u00ec, riconosciuto il segnale, cavalc\u00f2 verso Lexington, evitando la pattuglia inglese e avvisando praticamente ogni abitazione lungo la strada. Nel frattempo i coloniali di Charlestown inviarono altri messaggeri verso nord.\nGiunti a Lexington, Revere, Dawes, Hancock ed Adams discussero sul da farsi con gli altri miliziani radunatisi nel paese. Essi ritenevano che l'unit\u00e0 partita da Boston fosse troppo numerosa per doversi semplicemente occupare dell'arresto di due uomini e sospettavano che il vero obiettivo fosse l'ingresso a Concord. Furono cos\u00ec inviati dispacci nei paesi vicini mentre Revere e Dawes continuarono il loro cammino verso Concord, accompagnati da Samuel Prescott. Presso Lincoln, incrociarono la pattuglia britannica del maggiore Mitchell che cattur\u00f2 Revere mentre Dawes riusc\u00ec a nascondersi nella sua abitazione e Prescott si dilegu\u00f2 sino a raggiungere Concord. Avvisati, i patrioti uomini di Concord inviarono, a loro volta, altri dispacci nelle localit\u00e0 circostanti.\nLa corsa di Revere, Dawes e Prescott innesc\u00f2 un sistema di allarme e raduno della milizia gi\u00e0 sviluppato mesi prima. Questo sistema era nient'altro che una versione assai migliorata di una vecchia rete di informazione precedentemente realizzata dalle forze miliziane locali ed afferente i casi d'emergenza. La gestione della rete d'informazione risaliva alle guerre contro gli indiani anche se nella guerra franco-indiana il sistema era poi finito in disuso. Oltre ai messaggi portati a cavallo, furono usate campane, tamburi, armi da fuoco, fal\u00f2 e trombe per comunicare velocemente di paese in paese, radunando cos\u00ec la milizia di almeno una dozzina di paesi del Massachusetts orientale. La comunicazione fu cos\u00ec efficiente che persino a 40\u00a0km di distanza da Boston, gi\u00e0 si sapeva dell'arrivo della pattuglia inglese bench\u00e9 questa fosse appena sbarcata a Cambridge. Avvisare i miliziani in anticipo fu elemento cruciale per radunare una forza sufficiente atta ad infliggere gravi perdite alle unit\u00e0 inglesi. Tra l'altro Adams ed Hancock poterono cos\u00ec agevolmente rifugiarsi presso quell'agglomerato che oggi \u00e8 Burlington e in seguito, riparare a Billerica.\nL'avanzata britannica.\nAl crepuscolo, il generale Gage si incontr\u00f2 con i suoi ufficiali, informandoli sugli ordini giunti dalla Gran Bretagna di cominciare ad agire con la forza contro i coloniali. Li inform\u00f2 inoltre che il colonnello pi\u00f9 anziano, il tenente colonnello Smith, avrebbe avuto il comando delle operazioni, con il maggiore John Pitcairn come ufficiale esecutivo. L'incontro si concluse verso le 20:30, dopo il quale Lord Percy si mescol\u00f2 con il popolo presso il parco di Boston Common. Secondo un testimone, la gente mormorava su movimenti insoliti delle truppe in citt\u00e0 e quando Percy interrog\u00f2 un passante, questo rispose che i britannici non avrebbero mai trovato le armi a Concord. Udito ci\u00f2, Percy rifer\u00ec subito a Gage il quale ordin\u00f2 che venissero fermati tutti i messaggeri in partenza da Boston ma l'ordine arriv\u00f2 troppo tardi per fermare Revere e Dawes.\nI soldati britannici, circa 700 fanti, furono spostati dall'11\u00ba Reggimento al 13\u00ba Reggimento di Gage. Per l'operazione, il maggiore Pitcairn avrebbe comandato dieci compagnie di fanteria leggera d'\u00e9lite mentre il tenente colonnello Benjamin Bernard avrebbe comandato undici compagnie di granatieri, tutti sotto il comando di Smith.\nDelle truppe assegnate alla spedizione, 350 uomini provenivano dal 4\u00ba, 5\u00ba, 10\u00ba, 18\u00ba, 23\u00ba, 38\u00ba, 43\u00ba, 47\u00ba, 52\u00ba, 59\u00ba Reggimento Fanti e dal 1\u00ba Battaglione della Forza dei Marine di Sua Maest\u00e0. A protezione dei granatieri vi erano circa 320 soldati di fanteria leggera di questi reggimenti, escluso il 18\u00ba. Ogni compagnia era guidata da un tenente e questi prendevano ordini da dei capitani che erano tuttavia volontari, unitisi all'ultimo minuto. Questa mancanza di coesione tra comandanti e compagnie si riveler\u00e0 un problema per le truppe inglesi.\nI britannici cominciarono a radunare le loro truppe alle 21:00 del 18 aprile, presso la sponda occidentale di Boston, e furono pronti in circa un'ora. La marcia fu molto disorganizzata: sin dal principio non vi erano imbarcazioni pronte per portare i soldati a Cambridge, i quali dovettero impiegare delle chiatte in un attraversamento del tutto caotico. Giunti a Cambridge, riuscirono ad iniziare la marcia di 27\u00a0km alle 02:00 del mattino. Giunti presso Menotomy, gli ufficiali inglesi capirono di aver perso l'effetto sorpresa sentendo gli allarmi dei coloniali che comunicavano di paese in paese. Uno dei soldati annot\u00f2 sul suo diario:\nCirca alle 03:00 del mattino, il colonnello Smith invi\u00f2 avanti il maggiore Pitcairn con sei compagnie di fanteria leggera, con l'ordine di marciare velocemente fino a Concord. Un'ora pi\u00f9 tardi, Smith prese la giusta decisione, anche se tardiva, di inviare un messaggero a Boston per chiedere rinforzi.\nLa battaglia.\nLexington.\nAnche se spesso si parla di \"battaglia\", a Lexington si verific\u00f2 niente di pi\u00f9 di una schermaglia. L'avanguardia delle truppe di Pitcairn entr\u00f2 a Lexington all'alba del 19 aprile 1775, dove circa ottanta miliziani uscirono dalla Taverna Buckman e rimasero in riga ad attendere gli inglesi, mentre tra i quaranta e i cento spettatori rimasero lungo la strada ad osservare. I miliziani erano guidati dal capitano John Parker, un veterano della guerra franco-indiana, ammalato di tubercolosi e con problemi di udito. Di questi uomini, circa un quarto erano imparentati con Parker stesso. Questo gruppo era parte dei miliziani di Lexington, organizzati secondo un sistema ed un addestramento risalente ai Puritani e non erano parte di quelli che furono definiti \"Minutemen\".\nDopo aver atteso tutta la notte senza vedere traccia degli inglesi e con il timore che le informazioni di Revere non fossero vere, alle 04:15 Parker ebbe la conferma della missione britannica. Thaddeus Bowman, l'ultimo uomo che Parker aveva mandato in ricognizione, rifer\u00ec che non solo stavano arrivando ma che arrivavano in forze ed erano vicini. Parker sapeva benissimo di non aver speranza contro gli inglesi in un attacco diretto e non era pronto a sacrificare i suoi uomini per niente. Sapeva che le armi e la polvere da sparo a Concord erano state nascoste e non era stata dichiarata alcuna guerra contro gli inglesi; inoltre quegli uomini avevano gi\u00e0 effettuato pattuglie di questo genere in passato, senza esiti positivi, ed erano ritornati tranquillamente a Boston.\nParker posizion\u00f2 la sua compagnia facendo estrema attenzione, ordinando loro di mettersi in formazione da parata, in piedi lungo la strada ma senza bloccarne il cammino. La milizia si esib\u00ec quindi in una sorta di parata ma volutamente senza impedire ai britannici di proseguire. Molti anni dopo, uno dei partecipanti ricord\u00f2 le parole di Parker: \"\"Restate ai vostri posti; non sparate se non vi sparano, ma se intendono avere una guerra, comincer\u00e0 qui.\" In base ad una deposizione giurata di Parker, avvenuta dopo la battaglia:\nMentre si dirigeva verso Concord, il tenente dei Marine Jesse Adair, che era a capo dell'avanguardia, decise da s\u00e9 di proteggere il fianco delle sue truppe girando a destra lungo la strada e guid\u00f2 le compagnie attraverso Lexington, in un confuso tentativo di circondare e disarmare la milizia. Gli inglesi attraversarono il paese urlando \"Huzzah!\" (l'equivalente di \"Urr\u00e0!\") per incoraggiarsi e confondere i miliziani che si erano disposti in una linea da battaglia nella piazza. Il maggiore Pitcairn giunse dalla retroguardia portando le sue tre compagnie a sinistra, all'altezza di dove Adair aveva girato verso destra e l\u00ec ordin\u00f2 di fermarsi. Le rimanenti compagnie del colonnello Smith erano pi\u00f9 indietro, verso Boston.\nIl primo sparo della Rivoluzione.\nUn ufficiale britannico (forse Pitcairn stesso ma potrebbe trattarsi anche del tenente William Sutherland) giunse in prima linea, con la spada sguainata, ordinando alla milizia di disperdersi e potrebbe aver ordinato \"gettate le armi a terra, dannati ribelli!\"\" Il capitano Parker parl\u00f2 ai suoi uomini invece di disperderli e di tornare a casa, ma a causa della confusione, delle urla tutt'attorno e della debole voce tubercolitica di Parker, molti non lo udirono, alcuni se ne andarono molto lentamente, ma nessuno gett\u00f2 le armi. Sia Parker che Pitcairn ordinarono ai loro uomini di non sparare ma qualcuno, di schieramento sconosciuto, apr\u00ec comunque il fuoco.\nSecondo uno dei membri della milizia di Parker, nessuno dei coloniali abbass\u00f2 il proprio moschetto di fronte ai britannici. Gli inglesi non subirono perdite, solo un ferito, particolare corroborato da una deposizione fatta dal caporale John Munroe, della milizia, che afferm\u00f2:\nAlcuni testimoni inglesi affermano che il primo sparo provenisse da uno spettatore coloniale da dietro una siepe o dietro l'angolo di una taverna. Altri parlano di un primo sparo da parte di un ufficiale britannico a cavallo. Entrambe le parti sono tuttavia d'accordo sull'affermare che il primo sparo non provenisse da nessuno degli uomini immediatamente di fronte a loro. Tempo dopo a Lexington, girarono voci secondo cui un uomo di nome Solomon Brown spar\u00f2 il primo colpo da dentro la taverna o da dietro un muro, tuttavia le voci risultarono infondate. Da entrambe le parti, alcuni affermano che il primo colpo part\u00ec dall'altro schieramento; tuttavia, molti altri affermarono di non avere idea di chi abbia sparato per primo. Un'altra teoria ritiene che il primo colpo part\u00ec dai britannici, uccidendo Asahel Porter, il loro prigioniero che stava correndo via (gli era stato detto di andarsene camminando ma, preso dal panico, cominci\u00f2 a correre). Lo storico David H. Fischer ipotizz\u00f2 che in realt\u00e0 vi fossero stati pi\u00f9 spari, quasi simultanei. Un altro storico, Mark Urban, ritiene che i britannici avanzarono con le baionette pronte, in modo indisciplinato, provocando degli spari da parte della milizia. In risposta le truppe britanniche, senza ordini, spararono una raffica devastante. La mancanza di disciplina ebbe un ruolo chiave nell'escalation di violenza.\nDei testimoni descrissero la scena, parlando di diversi spari a intermittenza da entrambi gli schieramenti, prima che la linea di regolari inglesi cominciasse a sparare raffiche senza aver ricevuto ordine di farlo. Una parte dei miliziani credette inizialmente che gli inglesi sparassero a salve, ma quando realizzarono la verit\u00e0, alcuni riuscirono a caricare le armi e rispondere al fuoco. Gli altri fuggirono per salvarsi.\nI regolari inglesi quindi caricarono con le baionette. Otto miliziani furono uccisi tra cui il cugino di Parker, Jonas Parker e dieci furono feriti; solo un inglese rimase ferito. Le compagnie sotto il comando di Pitcairn andarono oltre gli ordini dei loro ufficiali in parte perch\u00e9 non conoscevano i veri intenti della missione di quel giorno. I soldati spararono in direzioni diverse e si prepararono ad entrare nelle case private. Il colonnello Smith, appena arrivato con il resto dei soldati, ud\u00ec il fuoco dei moschetti e corse avanti ai granatieri per vedere cosa stesse succedendo. Trov\u00f2 un soldato addetto ai tamburi e gli ordin\u00f2 di suonare l'adunata. I granatieri giunsero poco dopo e, una volta ristabilito l'ordine, fu concesso alla fanteria leggera una raffica di vittoria, dopo cui la colonna fu ristabilita e la marcia verso Concord riprese.\nConcord.\nA Concord, nel frattempo, si erano radunati i miliziani sia di Concord stessa che del paese di Lincoln. Ricevettero ben presto notizie di spari avvenuti a Lexington ma non seppero decidere se ritirarsi e attendere che altri miliziani giungessero dai paesi vicini, restare a difendere Concord o dirigersi verso est ed attaccare gli inglesi da un terreno pi\u00f9 elevato e quindi favorevole. Una colonna di miliziani cominci\u00f2 a marciare verso Lexington per affrontare i britannici, finch\u00e9 non si incrociarono ad appena due chilometri di distanza da Concord. La milizia era composta da 250 uomini e fu costretta a ritirarsi non potendo affrontare 700 soldati inglesi, precedendo i britannici di appena 450\u00a0m. Si diressero quindi fino ad un'altura sovrastante il paese e i comandanti cominciarono a discutere su come agire. La cautela prevalse e il colonnello James Barrett, aggirando Concord, guid\u00f2 i suoi uomini attraverso il North Bridge (\"Ponte Nord\") fino ad una collina circa a un chilometro e mezzo dal paese, da dove i miliziani potevano continuare ad osservare i movimenti delle truppe inglesi e ci\u00f2 che accadeva nel centro dell'abitato. Questa fase fu propizia per i miliziani, infatti il loro numero continuava a crescere con il sopraggiungere di compagnie di Minutemen dai paesi pi\u00f9 a ovest.\nLa ricerca dei rifornimenti della milizia.\nQuando gli inglesi giunsero a Concord, Smith divise i suoi uomini per eseguire gli ordini che Gage gli aveva dato. Una compagnia di granatieri rese sicuro il South Bridge (\"Ponte Sud\"), sotto il comando del capitano Mundy Pole, mentre sette compagnie di fanteria leggera, sotto il comando del capitano Parsons, per un totale di 100 uomini, si impossess\u00f2 senza combattere del North Bridge, vicino ai miliziani. Il capitano Parsons prese cinque compagnie e si diresse lungo la strada, oltre il ponte, per cercare la Fattoria dei Barrett, dove l'intelligence aveva riferito si trovassero i rifornimenti della milizia. Una compagnia venne lasciata a controllare il ponte e altre due la strada; queste unit\u00e0 erano al comando dell'inesperto capitano Walter Laurie e sapevano di essere oramai inferiori di numero rispetto ai 400 miliziani ormai radunati sul colle vicino. Laurie cos\u00ec invi\u00f2 un messaggio a Smith chiedendo rinforzi.\nBasandosi su informazioni dettagliate provenienti dalle spie lealiste, le compagnie di granatieri cercarono gli edifici in cui dovevano essere nascosti i rifornimenti. Quando giunsero alla Taverna di Ephraim Jones, lungo la strada del South Bridge, trovarono la porta sbarrata e Jones che si rifiutava di aprire. Secondo i rapporti dei lealisti, Pitcairn sapeva che le armi erano state sepolte nella sua propriet\u00e0, cos\u00ec con l'arma puntata addosso, Jones fu costretto a indicare agli inglesi dove fossero. I soldati trovarono tre pezzi d'artiglieria in grado di sparare proiettili da circa 11\u00a0kg, utili contro le fortificazioni. Gli inglesi danneggiarono i cannoni in modo che non fossero movibili e diedero fuoco a delle casse di munizioni trovate in un altro edificio. Quando anche l'edificio prese fuoco Martha Moluton, una abitante locale, riusc\u00ec a convincere i militari a salvare ci\u00f2 che vi era dentro. Circa cento barili di farina e del cibo nel sale furono estratti interi dall'edificio in fiamme, assieme a 250\u00a0kg di palle da moschetto. Durante la ricerca, i soldati britannici furono scrupolosi sul trattamento dei locali, pagando persino per il cibo e le bevande consumate. Questa politica, tuttavia, torn\u00f2 utile ai locali che poterono confondere le ricerche dei britannici, impedendo loro di trovare molti dei rifornimenti miliziani.\nLa Fattoria dei Barrett era un arsenale fino a qualche settimana prima ma erano rimaste alcune armi e queste, secondo storie di famiglia, furono velocemente sepolte in solchi nel campo vicino come se fossero piante di un raccolto. Ad ogni modo, gli inglesi non trovarono armi n\u00e9 rifornimenti militari nella fattoria.\nIl North Bridge.\nLe truppe miliziane del colonnello Barrett, vedendo il fumo salire dal centro del paese e vedendo solo pochi inglesi ai piedi della collina, decisero di scendere in pianura ad appena 275\u00a0m dal North Bridge. Vedendo i miliziani avanzare le due compagnie a difesa della strada ripiegarono fino al ponte, concedendo la collina e le sue pendici agli uomini di Barrett.\nCinque compagnie di Minutemen e altre cinque di miliziani da Acton, Concord, Bedford e Lincoln, circa quattrocento uomini, scesero la collina diretti verso la fanteria del capitano Laurie, composta da novanta, novantacinque uomini. Barrett ordin\u00f2 ai suoi uomini di formare due lunghe linee lungo la strada, guidandoli verso il ponte e chiedendo loro un'altra consultazione. Osservando il ponte sempre da un punto rialzato, Barrett, il tenente colonnello Robinson, di Westford, e gli altri capitani discussero su come agire. Il capitano Isaac Davis, di Acton, dichiar\u00f2 la sua volont\u00e0 di difendere un paese piuttosto che le loro stesse vite, dicendo: \"Non ho paura di andare e non ho uomini che temono di andare.\"\nBarrett ordin\u00f2 di caricare le armi ma di non aprire il fuoco per primi, ordinando infine di avanzare. Laurie ordin\u00f2 ai suoi di ripiegare attraverso il ponte vedendo i miliziani avanzare lungo la strada, circondata dall'acqua del fiume Concord. Non avendo ricevuto rinforzi, decise comunque di ordinare ai suoi uomini di formare una \"linea di fuoco\" perpendicolare alla strada, per bloccare i miliziani. Questa tattica era adatta in una zona urbana e non all'aperto, cos\u00ec i soldati rimasero confusi e si gener\u00f2 il caos.\nImprovvisamente part\u00ec uno sparo e, con certezza grazie alle deposizioni di entrambi gli schieramenti, si sa che ad aprire il fuoco furono i britannici. Fu probabilmente un colpo d'avvertimento sparato da un soldato inglese esausto e impaurito, in base a quanto riferito da Laurie ad un suo comandante dopo la battaglia. Altri due soldati per\u00f2 spararono immediatamente dopo, colpendo l'acqua del fiume, e poi, credendo che l'ordine di sparare fosse stato dato, una raffica intera part\u00ec prima che Laurie potesse far cessare il fuoco.\nDue dei Minutemen di Acton, primi della linea sul ponte, furono colpiti ed uccisi all'istante. Altri quattro uomini rimasero feriti ma la milizia non si ferm\u00f2 finch\u00e9 il maggiore Buttrick non ordin\u00f2 loro di farlo e rispondere al fuoco. A questo punto le linee di uomini erano separate solo dal fiume Concord e dal ponte, distanti meno di cinquanta metri. La linea di fronte dei coloniali, limitata dalla strada e bloccata, riusc\u00ec comunque a sparare verso i soldati ammassati oltre il ponte. Quattro degli otto ufficiali e sergenti inglesi, che guidavano le truppe dalla prima linea, rimasero feriti e quattro soldati furono uccisi o feriti mortalmente mentre nove rimasero feriti.\nI soldati inglesi si ritrovarono in trappola, in inferiorit\u00e0 numerica e non in grado di manovrare. Senza un'effettiva leadership e terrorizzati dal numero di nemici, privi di volont\u00e0 di combattere e non avendo esperienze di combattimento, abbandonarono i loro feriti fuggendo verso i granatieri in arrivo da Concord, isolando cos\u00ec il capitano Parsons e i suoi uomini impegnati nella ricerca nella Fattoria dei Barrett.\nDopo lo scontro.\nI coloniali rimasero storditi dal loro successo e si disunirono: alcuni avanzarono, altri ripiegarono e altri ancora tornarono a casa dalle loro famiglie. Il colonnello Barrett tuttavia cominciava a riprendere il controllo dei suoi uomini e invi\u00f2 alcuni miliziani di nuovo in cima alla collina ed invi\u00f2 il maggiore Buttrick oltre il ponte per organizzare una difesa dietro ad un muro su di un'altra collina.\nIl tenente colonnello Smith ud\u00ec gli spari provenienti dal ponte poco prima di ricevere la richiesta di rinforzi da parte di Laurie. Rapidamente, raggrupp\u00f2 due compagnie di granatieri per dirigersi al ponte e, mentre erano in marcia, incrociarono i sopravvissuti della fanteria leggera che ripiegavano verso di loro. Avvistati i Minutemen, oltre il muro, Smith ferm\u00f2 i suoi uomini e si avvicin\u00f2 con i soli ufficiali per osservare i miliziani. I Minutemen ovviamente li videro ed erano consci di poter uccidere tutti gli ufficiali in un colpo solo, tuttavia non avevano ricevuto ordini e gli ufficiali inglesi erano disarmati.\nA questo punto, i soldati inviati alla fattoria dei Barrett fecero ritorno, passando per il campo di battaglia sul ponte dove giacevano ancora i loro compagni morti e feriti. I soldati fecero ritorno in paese alle 11:30, sotto l'occhio vigile dei miliziani nelle loro posizioni di difesa. I britannici continuarono a cercare le armi, distrussero quelle che trovarono, pranzarono e lasciarono Concord dopo mezzogiorno. In tutto questo tempo, purtroppo per gli inglesi, i miliziani dei paesi circostanti ebbero il tempo di raggiungere la strada che portava da Concord a Boston.\nLa marcia di ritorno.\nDa Concord a Lexington.\nIl tenente colonnello Smith, preoccupato per la salvaguardia dei suoi uomini, invi\u00f2 alcuni di loro lungo un crinale per proteggere le sue forze da circa 1\u00a0000 coloniali oramai presenti nella zona. Il pendio terminava presso Meriam's Corner, un incrocio con un piccolo ponte circa a 2\u00a0km fuori Concord. Per attraversare il ponte, la colonna di soldati dovette fermarsi, modificare lo schieramento e avanzare in fila per tre. Le compagnie miliziane, giunte da nord e da est, convergettero in quel punto, in un chiaro vantaggio numerico rispetto ai britannici. Quando tutti i soldati ebbero attraversato il ponte, i miliziani provenienti da Reading aprirono il fuoco, richiamando su di loro un'intera raffica inglese per poi sparare nuovamente. Due soldati rimasero uccisi e probabilmente sei feriti, mentre nessun coloniale rimase vittima dello scontro.\nCirca 500 miliziani da Chelmsford si erano radunati nei boschi di Brooks Hill, ad un chilometro e mezzo dopo Meriam's Corner. L'avanguardia inglese caric\u00f2 la collina per disperderli ma questi non si ritirarono, infliggendo pesanti perdite agli attaccanti. Il grosso delle forze di Smith procedettero lungo la strada finch\u00e9 non raggiunsero la Taverna di Brooks, dove si scontrarono con una compagnia di miliziani da Framingham, uccidendone e ferendone molti. Smith fece ritirare i suoi uomini da Brooks Hill e attravers\u00f2 un altro ponte presso Lincoln.\nI soldati raggiunsero quindi un punto lungo la strada dove vi era una salita ed una curva che portava ad una zona boscosa. In quest'area, 200 miliziani da Bedford e Lincoln erano posizionati dietro gli alberi e le rocce, pronti per un'imboscata. Altri miliziani li raggiunsero, bloccando gli inglesi in un fuoco incrociato mentre la milizia di Concord giungeva dalla retrovia inglese per attaccare. Trenta soldati e quattro miliziani rimasero uccisi negli scontri. I soldati britannici fuggirono correndo e i miliziani non furono in grado di reggere il loro passo attraverso i boschi e i campi fangosi mentre le forze coloniali che li inseguivano lungo la strada erano troppo disorganizzate per attaccarli.\nI miliziani ora potevano contare anche su unit\u00e0 giunte dai paesi occidentali, raggiungendo circa le 2\u00a0000 unit\u00e0. Quando tre compagnie di miliziani attaccarono in un'altra imboscata vicino alla Fattoria di Ephraim Hartwell, o pi\u00f9 probabilmente quella di Joseph Mason, uno dei fianchi inglesi riusc\u00ec a intrappolare la milizia da dietro e lo stesso accadde vicino al confine tra Lincoln e Lexington. Le vittime britanniche continuarono a crescere a causa di questi scontri e per il fuoco miliziano a lunga distanza, con i soldati esausti e in carenza di munizioni.\nA Lexington, il capitano Parker, secondo una sola fonte, attendeva in cima ad una collina con i suoi miliziani, alcuni dei quali fasciati per le ferite del giorno prima. Questi uomini non cominciarono l'imboscata finch\u00e9 il colonnello Smith stesso non fu in vista. Il colonnello era stato ferito alla coscia e tutti i suoi uomini furono fermati dall'imboscata che oggi \u00e8 nota come la \"Vendetta di Parker\". Dopo l'attacco, il maggiore Pitcairn invi\u00f2 la fanteria leggera in cima al colle per eliminare i cecchini miliziani.\nLa fanteria leggera ripul\u00ec altre due colline, subendo perdite in alcune imboscate. Alcuni soldati inglesi, stanchi ed assetati, si arresero, altri ruppero le formazioni e fuggirono in una calca. Per arrivare a Lexington mancava solo Concord Hill, dove alcuni ufficiali illesi sguainarono le spade e ordinarono ai militari, forse minacciandoli, di riposizionarsi in buon ordine.\nAlle 14:30, nelle tre compagnie d'avanguardia, solo un ufficiale era rimasto illeso e questo meditava se arrendersi con i suoi uomini quando ud\u00ec delle urla davanti a s\u00e9. Un'intera brigata, di circa 1\u00a0000 uomini con artiglieria, era giunta in soccorso, sotto il comando di Percy.\nDurante questa marcia, i coloniali combatterono dov'era possibile, in larghe formazioni ordinate e usando moschetti per combattimento a corto raggio, attaccando almeno otto volte. Ci\u00f2 va in contrasto con il noto mito di miliziani che combattevano sparpagliati con fucili a lunga gittata, nascosti tra le rocce. Queste tattiche, anche se sporadicamente usate a Lexington e Concord, si renderanno utili pi\u00f9 avanti nel conflitto. Inoltre, secondo i dati storici, nessuno lungo la strada tra Concord e Boston combatt\u00e9 con dei fucili ma solo con moschetti.\nI soccorsi di Percy.\nIl generale Gage diede ordine di radunare dei rinforzi a Boston alle 04:00 del mattino. Un'ora dopo l'ordine raggiunse la 1\u00aa Brigata che lasci\u00f2 Boston alle 08:45, diretta a Lexington. Durante la marcia, gli inglesi intonavano il canto \"Yankee Doodle\" per schernire i coloniali che vivevano lungo la strada. Dalla battaglia di Bunker Hill, meno di due mesi dopo, la canzone diverr\u00e0 un anatema popolare per le forze coloniali.\nPercy guid\u00f2 i suoi uomini via terra, attraverso il Great Bridge a cui alcuni coloni avevano tolto il fasciame per rallentare i soldati. I britannici poi si rivolsero ad un associato dell'Universit\u00e0 di Harvard per sapere quale strada portava a Lexington. L'uomo, il quale probabilmente soffriva di qualche acciacco psichico, indic\u00f2 loro la strada corretta (fu poi costretto ad abbandonare il paese per aver dato supporto al nemico). Le truppe di Percy arrivarono a Lexington alle ore 14:00 e, mentre posizionavano i cannoni e si dispiegavano in linea, udirono il rumore di spari poco lontano. Gli uomini di Smith ben presto giunsero correndo disperatamente con i miliziani che li seguivano in formazione serrata. Percy ordin\u00f2 all'artiglieria di aprire il fuoco il pi\u00f9 lontano possibile, disperdendo cos\u00ec la milizia. I soldati in ritirata si accasciarono, sfiniti, una volta giunti in salvo.\nPer non essere rallentati, Percy ordin\u00f2 che non venissero portate munizioni extra, cos\u00ec ogni soldato aveva con s\u00e9 solo 36 cartucce e i cannoni poche palle. Dopo la partenza dei soccorsi, Gage ordin\u00f2 che partissero due carri di munizioni, difese da un ufficiale e tredici soldati. Il convoglio di munizioni fu intercettato da un gruppo di ex-membri della milizia che non potevano unirsi a queste per raggiunti limiti d'et\u00e0. Gli ultrasessantenni prepararono un'imboscata e ordinarono ai britannici di arrendersi ma questi ignorarono la richiesta e li caricarono con i loro cavalli. I miliziani aprirono il fuoco, colpendo il cavallo pi\u00f9 vicino, uccidendo poi due sergenti e ferendo l'ufficiale in comando. I sopravvissuti fuggirono e sei di loro gettarono le armi in uno stagno prima di arrendersi.\nDa Lexington a Menotomy.\nPercy prese ora il comando dei 1\u00a0700 uomini ordinando che venisse dato loro un giaciglio, cibo e acqua e che i feriti venissero curati nel loro quartier generale alla Taverna di Munroe. Dopodich\u00e9 ripresero la marcia alle ore 15:30, in una formazione che rinforzasse i fianchi e la retroguardia. I soldati feriti furono caricati sui cannoni ma furono costretti a smontare quando i miliziani li attaccarono. Gli uomini di Percy erano spesso circondati ma potevano approfittare di intere linee di fuoco in grado di spostarsi dove fosse necessario mentre i miliziani dovevano girare attorno agli inglesi. Gli uomini di Smith furono posizionati al centro della colonna e, grazie a quanto riferito da Smith stesso e da Pitcairn, Percy ordin\u00f2 che la retroguardia si girasse ad ogni miglio oppure che un'unit\u00e0 si fermasse per un breve tempo. Sui fianchi della strada furono posizionate intere compagnie di fanti mentre in avanscoperta fu mandata un'unit\u00e0 di Marine.\nDurante la pausa a Lexington, il generale William Heath giunse sul campo di battaglia e prese il comando della milizia. Quel mattino, aveva viaggiato prima verso Watertown per discutere le tattiche con Joseph Warren, che aveva lasciato Boston sempre quella mattina, e altri membri del Massachusetts Committee of Safety (\"Comitato di Sicurezza del Massachusetts\"). Heath e Warren reagirono all'artiglieria di Percy e le compagnie ai fianchi, ordinando ai miliziani di evitare le formazioni chiuse. I coloniali quindi circondarono le forze di Percy, che marciavano in formazioni a quadrati, con una manovra a tenaglia e con azioni di schermaglia ad una distanza in grado di infliggere il massimo delle perdite con il minimo di rischi.\nUn gruppo di miliziani a cavallo si avvicin\u00f2 ai soldati inglesi, i cavalieri smontarono, spararono ai militari e poi rimontarono a cavallo per allontanarsi e ripetere la tattica. Altri miliziani appiedati cercarono di sparare da lunga distanza ma i moschetti usati da entrambi gli schieramenti avevano una portata efficace di una cinquantina di metri. Altri ancora si avvicinavano per sparare ai lati della colonna, finch\u00e9 questa non usciva dalla portata, dopodich\u00e9 aggiravano il nemico per ripetere tutto da capo. Nel frattempo, Heath invi\u00f2 messaggeri per intercettare i miliziani in arrivo e dirigerli nel posto indicato lungo la strada, dove sarebbero passati gli inglesi. Heath stesso e Warren non presero parte agli scontri ma probabilmente la loro leadership strategica ebbe un ruolo fondamentale nel successo di queste tattiche. Il comandante Percy scrisse sulle tattiche coloniali: \"I ribelli ci attaccarono in un modo molto irregolare e sparso, con perseveranza e risolutezza, n\u00e9 ebbero mai il coraggio di formare un corpo regolare. Infatti, sapevano fin troppo bene quello che era corretto fare, e fecero cos\u00ec. Chiunque li abbia visti come plebaglia irregolare, si trova molto in errore.\"\nI combattimenti divennero pi\u00f9 intensi tra Lexington e Menotomy. Miliziani appena giunti si unirono alla battaglia e persino gli abitanti locali cominciarono a combattere per le loro propriet\u00e0. Alcune case furono usate come posizioni di tiro, trasformando la schermaglia in una battaglia casa per casa. Jason Russell supplic\u00f2 i suoi amici di combattere accanto a lui per difendere la sua casa, affermando che \"la casa di ogni inglese \u00e8 il suo castello.\" Russell quindi combatt\u00e9 e mor\u00ec sulla porta di casa. I suoi amici, in base a quale testimonianza si vuole credere, si nascosero in cantina o combatterono fino alla morte. La Jason Russell House (\"Casa di Jason Russell\") \u00e8 ancor'oggi intatta e vi si possono vedere i fori dei proiettili. Un gruppo di miliziani pronti per un'imboscata furono sorpresi dal fianco e nove di loro morirono, alcuni dei quali si presume siano stati uccisi dopo essersi arresi.\nPercy perse il controllo dei suoi uomini e questi cominciarono a compiere atrocit\u00e0 per vendicare tutti i loro compagni. In base alle parole di Pitcairn e di altri ufficiali sotto il comando di Smith, Percy venne a sapere che i miliziani sfruttavano muretti, alberi ed edifici per nascondersi e sparare contro gli inglesi. Ordin\u00f2 quindi ai suoi uomini di assaltare tutte le abitazioni usate dai miliziani e di respingerli via.\nMolti dei giovani ufficiali inglesi ebbero delle difficolt\u00e0 ad impedire ai loro furibondi ed esausti uomini di uccidere chiunque trovassero negli edifici: due ubriachi, che si rifiutarono di nascondersi in una taverna a Menotomy, furono uccisi solo perch\u00e9 sospettati di essere coinvolti negli eventi di quei giorni. Anche se molti dei saccheggi e degli incendi di cui parlarono poi i locali sono solo esagerazioni a fini propagandistici, vi \u00e8 invece la certezza che le taverne lungo la strada furono saccheggiate e furono rubati in particolare i liquori. Dell'argento fu rubato in una chiesa ma venne recuperato dopo che fu venduto a Boston. Un anziano di Menotomy, Samuel Whittemore, uccise tre soldati prima di essere ferito, riusc\u00ec poi a guarire dalle ferite e mor\u00ec nel 1793, all'et\u00e0 di 98 anni. In tutto, i coloniali persero 25 uomini e 9 furono feriti; i britannici persero 40 uomini e 80 furono feriti.\nDa Menotomy a Charlestown.\nI britannici riuscirono a raggiungere ed attraversare il fiume Menotomy, oggigiorno a Cambridge, ma gli scontri divennero ancora pi\u00f9 intensi. Dei nuovi miliziani giunsero in formazione, e non in modalit\u00e0 sparsa, divenendo un bersaglio migliore per gli inglesi e l'artiglieria che inflissero loro molte vittime, in special modo presso l'incrocio chiamato Watson's Crossroad.\nAll'alba, Heath aveva ordinato che il Great Bridge fosse smantellato. La brigata di Percy era ormai giunta sul luogo, dove erano appostata una fila di miliziani, quando Percy ordin\u00f2 che le truppe cambiasse rotta, attraverso una stretta strada, diretti verso Charlestown. I circa 4\u00a0000 miliziani rimasero sorpresi, cos\u00ec una parte di questi si diresse ad occupare Prospect Hill, oggi presso Somerville, un pendio che dominava la strada ma Percy ordin\u00f2 che l'artiglieria sparasse su di loro, riuscendo a disperderli.\nUna vasta unit\u00e0 di miliziani giunse nel frattempo da Salem e da Marblehead. Quest'unit\u00e0 avrebbe potuto tagliare la strada agli inglesi prima di Charlestown, tuttavia si fermarono presso la collina Winter Hill, permettendo ai britannici di fuggire. Alcuni accusarono Timothy Pickering, comandante dell'unit\u00e0 miliziana, di aver permesso ai soldati di fuggire poich\u00e9 riteneva di poter evitare una guerra impedendo la distruzione totale della pattuglia. Pickering stesso, in seguito, disse di essersi fermato per ordine di Heath, ma Heath lo neg\u00f2. Era quasi buio quando i Marine di Pitcairn respinsero un attacco finale sulla retroguardia degli uomini di Percy, poco lontano da Charlestown. Alcuni di questi soldati non dormivano da due giorni ed avevano marciato per 65\u00a0km in ventuno ore, otto delle quali passate sotto il fuoco nemico. Ora per\u00f2 controllavano un territorio rialzato protetto dal fuoco pesante dell'HMS \"Somerset\". Gage rapidamente invi\u00f2 sul campo due compagnie fresche per occupare Charlestown e per fortificare la cittadina. Anche se gi\u00e0 iniziate, le fortificazioni non erano mai state completate e saranno in seguito un punto di partenza per la milizia, due mesi dopo, prima della battaglia di Bunker Hill. Infine il generale Heath, studiata la posizione dell'esercito britannico, decise di ritirare i miliziani da Cambridge.\nConseguenze.\nAl mattino, Boston venne circondata e cominci\u00f2 l'assedio della citt\u00e0, da parte di un esercito di miliziani che contava pi\u00f9 di 15\u00a0000 uomini, giunti da tutto il New England. Dopo la battaglia di Concord, la voce dello spargimento di sangue si sparse rapidamente ed ebbe inizio la guerra. L'esercito di miliziani continu\u00f2 a crescere poich\u00e9 le colonie circostanti inviarono uomini e rifornimenti. Il Secondo Congresso Continentale accorp\u00f2 questi uomini nel nuovo Esercito continentale. Nonostante l'inizio ufficiale del conflitto, Gage si rifiut\u00f2 di imporre la legge marziale a Boston e promise di lasciar andare chiunque dalla citt\u00e0 se ogni arma in mano a civili fosse stata consegnata.\nLa battaglia non fu una delle pi\u00f9 importanti in termini di tattiche o vittime, tuttavia per la politica strategica britannica la battaglia fu un fallimento, poich\u00e9 furono trovate poche armi e una missione di semplice prevenzione contribu\u00ec allo scoppio di un conflitto su vasta scala.\nLa battaglia fu seguita da uno scontro tra opinioni politiche in Gran Bretagna. A quattro giorni dalla battaglia, il Congresso Provinciale del Massachusetts aveva raccolto testimonianze dai miliziani e dai prigionieri britannici; quando, una settimana dopo gli scontri, giunsero voci che Gage aveva inviato un rapporto ufficiale degli eventi a Londra, il Congresso Provinciale invi\u00f2 oltre cento descrizioni dettagliate in Inghilterra, attraverso una veloce imbarcazione e queste deposizioni furono pubblicate sui giornali britannici due settimane prima dell'arrivo del rapporto di Gage. La testimonianza di Gage fu troppo vaga per influenzare l'opinione pubblica. George Germain, oppositore dei coloniali, scrisse: \"I bostoniani fanno bene a considerare le truppe del re aggressori ed a reclamare una vittoria.\" I politici, a Londra, tendettero ad incolpare Gage per il conflitto invece delle loro stesse politiche ed istruzioni. Le truppe britanniche a Boston accusarono ampiamente il generale Gage e il colonnello Smith per il fallimento a Lexington e Concord.\nIl giorno dopo la battaglia, John Adams lasci\u00f2 la sua casa a Braintree per correre sul campo di battaglia. Egli si convinse che il \"dado era stato tratto, il Rubicone era stato attraversato\". Thomas Paine a Philadelphia aveva precedentemente classificato la discussione tra le colonie e la madrepatria come \"una sorta di querela\" ma dopo le notizie sulla battaglia, \"rigett\u00f2 per sempre il duro, imbronciato-temperato Faraone d'Inghilterra\". George Washington ricevette notizie della battaglia a Mount Vernon e scrisse ad un amico: \"Le un tempo felici e pacifiche pianure d'America devono essere intrise di sangue o abitate da schiavi. Triste alternativa! Tuttavia pu\u00f2 un uomo virtuoso esitare nella sua scelta?\" In giugno un gruppo di cacciatori, lungo la frontiera, chiam\u00f2 il suo campo base \"Lexington\", dopo aver saputo della battaglia. Il campo base diverr\u00e0 poi la citt\u00e0 di Lexington, nel Kentucky."}
{"id": "1439048", "revid": "287204", "url": "https://it.wikipedia.org/wiki?curid=1439048", "title": "Monteir\u00f3polis", "text": "Monteir\u00f3polis \u00e8 un comune del Brasile nello Stato dell'Alagoas, parte della mesoregione di Sert\u00e3o Alagoano e della microregione di Batalha."}
{"id": "1439051", "revid": "767487", "url": "https://it.wikipedia.org/wiki?curid=1439051", "title": "Russel Munson", "text": "Ha insegnato fotografia alla Phillips Academy di Andover. \u00c8 noto, tra l'altro, per aver realizzato le illustrazioni per il romanzo di Richard Bach \"Il gabbiano Jonathan Livingston\". Recentemente ha pubblicato un DVD intitolato \"Flying Route 66\", con riprese aeree della celebre strada statunitense."}
{"id": "1439055", "revid": "110157", "url": "https://it.wikipedia.org/wiki?curid=1439055", "title": "Murici", "text": "Murici \u00e8 un comune del Brasile nello Stato dell'Alagoas, parte della mesoregione di Leste Alagoano e della microregione di Mata Alagoana."}
