{"id": "1524022", "revid": "5245", "url": "https://it.wikipedia.org/wiki?curid=1524022", "title": "Nin-in-Eilph", "text": ""}
{"id": "1524025", "revid": "767487", "url": "https://it.wikipedia.org/wiki?curid=1524025", "title": "Carlo di La Roche-sur-Yon", "text": "Biografia.\nCombatt\u00e9 insieme al suo fratello maggiore, Luigi III di Montpensier, nelle guerre contro Carlo V d'Asburgo in Provenza (1536), in Artois (1537), nel Rossiglione (1542) e nello Champagne (1544). Fu fatto prigioniero vicino a Ch\u00e2lons-sur-Marne; liberato, si un\u00ec alla spedizione che andava in aiuto di Metz, assediata da Carlo V, nel 1552; poi raggiunse re Enrico II di Francia che assediava Renti.\nDurante le Guerre di religione, in cui parteggiava per i cattolici, partecip\u00f2 agli assedi di Bourges e Rouen nel 1562. Pur essendo cattolico, fu moderato nei confronti dei protestanti.\nNel 1544 Carlo aveva sposato Filippa di Montespedon, dama di Beaupreau (\u2020 - 1578).\nDiscendenza.\nCarlo e Filippa ebbero due figli:"}
{"id": "1524026", "revid": "287204", "url": "https://it.wikipedia.org/wiki?curid=1524026", "title": "Tomas Repka", "text": ""}
{"id": "1524027", "revid": "767487", "url": "https://it.wikipedia.org/wiki?curid=1524027", "title": "Alan Anderson", "text": "Carriera.\nCollege.\nAlan Anderson \u00e8 nato nel 1982 nel Minnesota (USA). Ha frequentato la DeLaSalle High School. Poi dal 2001 fino al 2005 ha giocato a Michigan State.\nNBA.\nCharlotte Bobcats (2005-2007).\nNel 2005 dopo non essere stato scelto al Draft, ha ottenuto un contratto con i Charlotte Bobcats. Nella sua prima stagione NBA ha giocato 36 partite e ha chiuso con una media di 5,8 punti a partita e quasi 2 rimbalzi. L'anno successivo venne tagliato nel novembre 2006 dai Bobcats. And\u00f2 a giocare nei Tulsa 66ers (in cui ebbe come compagno Will Conroy che poi ritrov\u00f2 a Bologna) nella NBDL, fino al marzo 2007, mese in cui torn\u00f2 a giocare negli Charlotte Bobcats, con cui termin\u00f2 la stagione.\nLe varie esperienze in giro per l'Europa (2007-2010).\nNel 2007-2008 gioc\u00f2 in Italia, con la Virtus Bologna.\nSuccessivamente gioc\u00f2 anche in Russia al Triumf Ljubercy, in Croazia al Cibona Zagabria (con cui vinse il Campionato 2008-09) e in Israele con il Maccabi Tel Aviv.\nLa breve parentesi in D-League (2010).\nSi candid\u00f2 al Draft della D-League 2010, dove viene scelto come seconda scelta assoluta dai New Mexico Thunderbirds.\nTuttavia la sua avventura dur\u00f2 solo 10 partite dato che in dicembre torn\u00f2 a giocare in Europa.\nRitorno in Europa: Barcellona (2010-2011).\nNel dicembre 2010 venne acquistato dal Barcellona. A fine anno coi blaugrana vinse il Campionato Spagnolo e la Copa Del Rey.\nIn Cina: Shandong Golden Star (2011-2012).\nDopo la stagione con il Barcellona, dopo aver declinato un'offerta della Virtus Bologna che voleva riprenderlo, and\u00f2 a giocare in Cina con i Shandong Golden Star. Tuttavia all'inizio del 2012 dopo 31 partite lasci\u00f2 la squadra\nSeconda parentesi in D-League e ritorno in NBA (2012-2017).\nToronto Raptors (2012-2013).\nNel marzo 2012 venne aggregato alla rosa dei Toronto Raptors, squadra che milita nella NBA, dopo aver disputato 8 partite in D-League con i Canton Charge, con un contratto di 10 giorni. Viste le prestazioni convincenti firm\u00f2 un altro contratto di 10 giorni, per poi rifirmare fino alla fine della stagione. Le sue ottime prestazioni con la franchigia canadese convinsero il coach Dwane Casey a far partire Anderson nel quintetto base al posto di James Johnson. A fine stagione firm\u00f2 con i Raptors per un altro anno. In Canada vi rimase fino alla fine della stagione 2012-2013 totalizzando 639 punti in 82 partite complessive.\nBrooklyn Nets (2013-2015).\nIl 30 luglio 2013 firm\u00f2 per i Brooklyn Nets. Ai Nets Anderson trov\u00f2 molto spazio in uscita dalla panchina nei suoi 2 anni di militanza. A Brooklyn disput\u00f2 anche le sue prime gare in post-season, andando pure a 11 punti di media il secondo anno ; tuttavia non furono abbastanza i punti dato chee i Nets uscirono (dignitosamente) in gara-6 contro gli Atlanta Hawks.\nWashington Wizards (2015-2016).\nIl 12 luglio 2015 firm\u00f2 un contratto annuale con gli Washington Wizards. Tuttavia la stagione non fu delle migliori,sia per la squadra che non raggiunse i playoffs (decimo posto complessivo nella Eastern Conference) sia per Alan dato che lui sub\u00ec un grave infortunio alla caviglia il 14 ottobre 2015 durante la pre-season che fece slittare il debutto di Anderson al 25 febbraio 2016 nella gara esterna contro i Chicago Bulls (persa 109-104) dove lui segn\u00f2 9 punti in 16 minuti.\nLos Angeles Clippers (2016-2017).\nA fine anno rimase svincolato. Il 3 agosto 2016 firm\u00f2 un contratto annuale coi Los Angeles Clippers andando a giocare per la prima volta in carriera in un contender per il titolo NBA. Ai Clippers ritrov\u00f2 Paul Pierce, suo compagno di squadra nei Brooklyn Nets. Debutta con i Clippers nella gara interna vinta 111-80 contro i Portland Trail Blazers, mettendo a segno 9 punti e servendo 1 assist. Durante la stagione trov\u00f2 molto poco spazio, essendo chiuso da J.J. Redick e il 3 volte sesto uomo dell'anno Jamal Crawford. In RS gioc\u00f2 30 partite, nei playoffs invece non n\u00e9 gioc\u00f2 neanche 1. In post-season i Clippers furono eliminati al primo turno per mano degli Utah Jazz (in cui fu protagonista il suo ex compagno di squadra a Brooklyn Joe Johnson) che vinsero la serie contro la squadra di Los Angeles per 4-3.\nAlla fine della stagione non rinnov\u00f2 con i Clippers e rimase free agent.\nG-League: Lakeland Magic (2018).\nIl 9 febbraio 2018, dopo 6 mesi senza squadra, firm\u00f2 con i Lakeland Magic in G-League."}
{"id": "1524028", "revid": "92723", "url": "https://it.wikipedia.org/wiki?curid=1524028", "title": "The Unraveling", "text": "The Unraveling \u00e8 l'album di debutto della band hardcore punk statunitense Rise Against. \u00c8 stato pubblicato nel 2001 sotto la Fat Wreck Chords e ripubblicato nel 2005, con due tracce bonus. Quattro di questi brani provengono dal precedente EP \"Transistor Revolt\"."}
{"id": "1524030", "revid": "944090", "url": "https://it.wikipedia.org/wiki?curid=1524030", "title": "Frassine (fiume)", "text": "Il fiume Frassine \u00e8 un corso d'acqua della provincia di Padova.\n\u00c8 un canale di origine artificiale che, presso Borgo Frassine di Montagnana, accoglie le acque del Gu\u00e0 deviandole verso est. Segna per un tratto il confine con la provincia di Vicenza quindi, in comune di Este, giunge ai piedi dei colli Euganei dove le sue acque sono incanalate nel canale Brancaglia, quindi canale Santa Caterina che in ultima sfocia nel Gorzone.\nStoria.\nVerso la fine del 1943 un bombardamento danneggi\u00f2 gravemente il ponte stradale sul fiume Frassine, provocando la chiusura dell'esercizio dell'ultimo tratto della tranvia Vicenza-Noventa-Montagnana; tale servizio fu ripristinato dopo la cessazione delle ostilit\u00e0, per poi venir definitivamente sostituito da un autoservizio a partire dal 1948."}
{"id": "1524031", "revid": "76963", "url": "https://it.wikipedia.org/wiki?curid=1524031", "title": "George Monck, I duca di Albemarle", "text": "George era il secondogenito di Sir Thomas Monck. Poich\u00e9 suo padre sub\u00ec un grave torto da parte delle autorit\u00e0 della contea, egli si vendic\u00f2 sul vicesceriffo, il che ebbe come conseguenza che George dovette lasciare la sua terra ed entr\u00f2 come volontario nell'esercito.\nGli inizi ed il primo periodo \"realista\".\nDopo aver partecipato ad una spedizione militare a Cadice nel 1626 ed all'assedio dell'\u00cele de R\u00e9, giunse nel 1629 nei Paesi Bassi, ove si fece una buona fama come soldato e comandante. Nel 1638 entr\u00f2 in urto con le autorit\u00e0 civili di Dordrecht e dovette rientrare in Inghilterra.\nDurante le guerre dei Vescovi (1639-1640) si mise in luce nella battaglia di Newburn (1640). Con lo scoppio della Ribellione irlandese del 1641 divenne colonnello comandante di reggimento sotto James Butler, 1\u00ba duca di Ormond e mostr\u00f2 quelle qualit\u00e0 per le quali fu noto durante tutta la sua vita: talento, capacit\u00e0 di rendersi indispensabile, temperamento imperturbabile e ferrea discrezione.\nEra prevista per lui la carica di governatore di Dublino ma il re Carlo I gli prefer\u00ec un suo protetto, il 1\u00ba conte di Cavan, Charles Lambart. Sebbene Monk avesse saggiamente a questi ceduto il passo, fu condotto ugualmente sotto scorta a Bristol. In un colloquio personale con il re, grazie alle sue fondate critiche sulla conduzione della guerra in Irlanda, lo convinse ad affidargli un comando nella sua armata.\nLa guerra civile inglese.\nNella guerra civile inglese Monk combatt\u00e9 dapprima dalla parte del re ma nel 1644 fu preso prigioniero dai \"Roundheads\" presso Nantwich e gettato nella Torre di Londra, ove trascorse due duri anni a causa della sua mancanza di mezzi. Carlo I gli fece avere 100 sterline, della qual cosa egli fu molto riconoscente al re. Durante la prigionia scrisse il testo: \"Observations on Military and Political Affairs\".\nDalla parte di Cromwell.\nPoich\u00e9 Monck aveva fatto molta esperienza in Irlanda, fu lasciato infine libero e gli fu offerto di combattere per il Parlamento in Irlanda. Egli accett\u00f2, poich\u00e9 in questo modo non avrebbe dovuto combattere contro il re Carlo I. Egli combatt\u00e9 col\u00e0 per due anni con molto successo, ma a seguito della decapitazione del re Carlo I molti soldati disertarono ed egli dovette giungere con il ribelle irlandese O'Neill ad un armistizio.\nRimasto fedele al Parlamento, Monck combatt\u00e9 per Oliver Cromwell in Scozia, partecipando alla vittoriosa battaglia di Dunbar nel 1650. Nominato da Cromwell comandante in capo delle truppe in Scozia, soggiog\u00f2 rapidamente l'intera regione.\nNel 1652 dovette ritirarsi a Bath per rimettere in sesto la propria salute, ma solo nove mesi dopo prese il grado di Generale del Mare, una carica equivalente a quella di ammiraglio. Intanto era scoppiata la guerra anglo-olandese\nMonck combatt\u00e9 quindi insieme agli ammiragli Robert Blake e Richard Deane nella battaglia navale di Portland. Nella successiva battaglia di Gabbard, assunse il comando della flotta dopo che l'ammiraglio Deane era caduto in combattimento. Partecip\u00f2 quindi anche alla successiva battaglia di Scheveningen, nella quale la flotta inglese consegu\u00ec una vittoria decisiva su quella olandese, comandata dall'ammiraglio Maarten Tromp che vi trov\u00f2 la morte.\nTornato a terra spos\u00f2 Anne Clarges, una donna di umili origini, probabilmente al suo primo matrimonio.\nNegli anni seguenti Monck soffoc\u00f2 una rivolta realista nell'alta Scozia e su richiesta di Cromwell rimase per cinque anni ad Edimburgo come governatore della Scozia.\nNon \u00e8 molto probabile che Monck in quel periodo pensasse ad una restaurazione monarchica, ma un cos\u00ec abile diplomatico deve averne sicuramente valutata la possibilit\u00e0. La sua riservatezza, da questo punto di vista, allarmava gli uni e alimentava le speranze degli altri.\nNel 1654 egli scopr\u00ec un complotto ordito dal suo comandante in seconda, Rovere Overton, che gli offr\u00ec il pretesto di togliere dall'esercito i militari appartenenti a fazioni religiose dissidenti.\nNel 1655 ricevette una lettera dal Principe di Galles Carlo II Stuart (il futuro Carlo II d'Inghilterra), una copia della quale egli invi\u00f2 immediatamente a Cromwell, suggerendogli la possibilit\u00e0 di arrestare il principe e tradurlo a Londra. I rapporti con Cromwell furono sempre improntati a sincera, reciproca amicizia.\nCromwell mor\u00ec improvvisamente il 3 ottobre 1658 e sebbene Monck pensasse in un primo tempo di sostenere militarmente il figlio Richard Cromwell, rinunci\u00f2 presto a questo proposito allorch\u00e9 si pales\u00f2 l'inadeguatezza del giovane a ricoprire la carica del padre defunto.\nLa restaurazione inglese.\nNella confusione che segu\u00ec alla morte di Oliver Cromwell, Monck adott\u00f2 una tattica attendista, preoccupandosi solo di mantenere fedele e pronto il proprio esercito.\nSi verificarono molti tentativi di rivolta realista che furono soffocati e, nell'autunno 1659, Monck si mise a capo delle truppe fedeli al Parlamento, trasferendosi con esse nel 1660 a Londra.\nIl suo comportamento a Londra fu piuttosto equivoco. Da una parte egli sostenne segretamente i realisti della City e nello stesso tempo sosteneva il \"Rump Parliament\", suggerendone per\u00f2 l'autoscioglimento e si rifiut\u00f2 infine di prestare un giuramento che implicava il ripudio di Casa Stuart.\nIl 21 febbraio 1660 egli riport\u00f2 in servizio i parlamentari allontanati nella \"Pride's Purge\", ed il vecchio Lungo Parlamento pot\u00e9 cos\u00ec nuovamente riunirsi. Esso si sciolse nuovamente il 16 aprile, vi furono nuove elezioni ed il 25 aprile si riun\u00ec per la prima volta il nuovo Parlamento della Convenzione. Questo accett\u00f2 l'8 maggio la Dichiarazione di Breda, inviata al parlamento per tramite dello stesso Monck, nella quale il futuro Carlo II elencava le condizioni che poneva ed accettava per salire al trono inglese, del quale era legittimo pretendente. Queste furono approvate dal Parlamento ed il 23 aprile 1661 Carlo II Stuart veniva incoronato re d'Inghilterra nell'Abbazia di Westminster.\nCos\u00ec Monck riusc\u00ec a realizzare, senza spargimento di sangue, il ritorno della monarchia in Inghilterra. Egli ottenne dal re numerosi riconoscimenti, fra i quali il titolo di conte di Torrington, duca di Albermarle, barone di Potheridge, barone di Beauchamp e Barone di Teyes e Pari d'Inghilterra con una pensione annua di 700 sterline. Fu anche nominato cavaliere dell'Ordine della Giarrettiera. Massone, fu membro della loggia di Edimburgo.\nLa seconda guerra anglo-olandese.\nAllo scoppio della seconda guerra anglo-olandese (1665-1667) Monck fu nuovamente comandante della flotta al fianco del Duca di York e del principe Rupert, che aveva gi\u00e0 combattuto nella guerra civile inglese dalla parte del re Carlo I.\nQuando scoppi\u00f2 in Londra nel 1665 la peste e molti abitanti e lo stesso re fuggirono, rimase solo lui come impavido comandante. Egli fu incaricato dal re di restare a Londra e in particolare di sventare eventuali tentativi di colpo di stato da parte repubblicana.\nNel 1666 comand\u00f2, insieme al fratello del re ed al principe Rupert, la flotta inglese nella battaglia dei Quattro giorni (11-14 giugno 1666) contro la flotta delle Province Unite comandata dagli ammiragli Michiel de Ruyter e Cornelis Tromp, ottenendo una pesante sconfitta, se non formalmente (entrambi i contendenti si assegnarono la vittoria), soprattutto in riferimento al numero di navi perse, circa il doppio rispetto alle olandesi.\nNel medesimo anno, in occasione del Grande incendio di Londra (2-5 settembre), fu chiamato in aiuto dal re, ma giunse ad incendio domato.\nL'ultimo suo intervento ebbe luogo durante la battaglia di Chatam (19-24 giugno 1667), quando la flotta olandese del Ruyter risal\u00ec il Medway, causando il pi\u00f9 grande disastro militare inglese fin dalla conquista normanna. Molte delle navi della Marina Reale vennero distrutte, o dagli olandesi o per essere state autoaffondate allo scopo di bloccare il fiume. L'ammiraglia inglese, \"HMS Royal Charles\", venne abbandonata dal suo equipaggio ridotto, catturata senza che venisse sparato un colpo e rimorchiata nei Paesi Bassi. Il suo stemma \u00e8 ora in mostra al Rijksmuseum. La sconfitta ebbe grosso impatto psicologico in tutta l'Inghilterra, con Londra che si sent\u00ec particolarmente vulnerabile, solo un anno dopo il grande Incendio.\nDopo questo episodio ritir\u00f2 a vita privata. Monck mor\u00ec di idropisia.\nDiscendenza.\nGeorge Monck ebbe un solo figlio, Christopher (14 agosto 1653 - 6 ottobre 1688), che eredit\u00f2 il titolo di duca di Albermarle ma che non ebbe a sua volta eredi.\nBibliografia.\nin inglese:"}
{"id": "1524034", "revid": "1833487", "url": "https://it.wikipedia.org/wiki?curid=1524034", "title": "Lainate", "text": "Lainate (\"Lain\u00e0a\" in dialetto milanese) \u00e8 un comune italiano di abitanti della citt\u00e0 metropolitana di Milano in Lombardia.\nImportanti architetture sono la Villa Visconti Borromeo Arese Litta ed il suo ninfeo seicentesco.\nGeografia fisica.\nLainate sorge tra il Parco delle Groane e l'antico \"Bosco dei Guasti\" (ormai quasi scomparso).\nUn tempo il suo territorio era delimitato dai torrenti Lura e Bozzente. Oggi \u00e8 attraversata dal Canale Villoresi.\nSi trova a 176\u00a0m s.l.m. a 18\u00a0km in direzione nord ovest rispetto a Milano.\nDa sempre le frazioni Grancia e Pagliera fanno parte del Comune, Barbaiana dipende amministrativamente da Lainate solo dal 1870. Passirana ha fatto parte del comune di Lainate fino al 1928, anno nel quale per regio decreto pass\u00f2 al comune di Rho.\nLa presenza di corsi d'acqua e fontanili ha sempre caratterizzato il territorio di Lainate, soprattutto dal XVIII sec. ad oggi. Oggi i torrenti Lura e Bozzente, pi\u00f9 il Canale Villoresi, portano avanti questa tradizione che rispecchia l'origine del nome.\nOrigini del nome.\nUn tempo si credeva che \"Lainate\" fosse un termine derivante dal vocabolo osco-celtico \"Lien\u00e0\", che significa \"luogo di acque\". In realt\u00e0, studi successivi hanno abbandonato questa tesi, affermando che il nome deriva invece da una voce latina riscontrata per la prima volta nel sec. XIII, \"locus Ladenate\". Tale voce deriva probabilmente dall'aggettivo tardo-latino \"ladin\", che significa \"terreno arenoso ma fertile, di facile lavorazione\". Di fatto, gi\u00e0 in una pergamena dell'anno 867 si fa riferimento a una \"via Latenasca\".\nLa desinenza \"ate\" secondo degli studi di toponomastica, \u00e8 da attribuire al suffisso che presero i comuni dell'Italia settentrionale. Il dialetto locale, tuttavia, tende a eliminare la -e finale e, in molti casi, l'intero suffisso -te: da qui deriva la dizione popolare \"Lain\u00e0\". Per quanto riguarda, infine, il passaggio da \"Latenasca\" a \"Lainate\", ci si rif\u00e0 a elementi di glottologia e filologia romanza: la consonante sorda -t- in posizione intervocalica si sonorizza in -d-, dando luogo all'aggettivo \"Ladenasco\", da cui, applicando il suffisso -ate di cui sopra, deriva il nome proprio \"Ladenate\"; successivamente, con la caduta della -d- intervocalica e la palatalizzazione di -e- in -i-, si arriva all'attuale \"Lainate\".\nStoria.\nLe Origini.\nNon \u00e8 disponibile alcuna informazione su cosa accadde nel territorio durante l'epoca romana e durante le invasioni barbariche.\nLe prime notizie risalgono a documenti del IX secolo. Il primo in particolare \u00e8 una pergamena relativa a una divisione di beni, sul quale \u00e8 citata la via \u201cLatenasca\u201d. Dal manoscritto si evince che il monastero di S. Ambrogio di Milano avesse gi\u00e0 dei possedimenti sull'attuale territorio comunale. Un documento successivo \u00e8 relativo a una vendita effettuata nel 1012.\nIn quegli anni Lainate era probabilmente un piccolo villaggio di campagna, sorto intorno a una cappella.\nI Borromeo.\nDalla documentazione disponibile, si riscontra come a poco a poco i Borromeo si insediarono nel territorio per poi diventare feudatari. Infatti il 20 marzo 1470 i conti Giovanni e Vitaliano II Borromeo giurarono fedelt\u00e0 al Duca Galeazzo Maria Sforza e alla Duchessa Bona, ottenendo privilegi feudali sui luoghi di Lainate, ovvero la possibilit\u00e0 di esercitare poteri pubblici (riscossione di tasse su beni e merci o in occasione di matrimoni e funerali). Avevano inoltre il monopolio per la costruzione di mulini e frantoi, che concedevano in uso a pagamento ai cittadini, ai quali ne era vietata la costruzione.\nIn quel periodo a Lainate la gente viveva essenzialmente del frutto dei campi, la societ\u00e0 era ad economia agricola, con un commercio limitato al solo baratto, che si verificava in occasione di fiere o mercati.\nIl Cinquecento.\nDai documenti del periodo si riscontra che oltre ai Borromeo un'altra famiglia nobile vendeva e comprava terreni in quel periodo: i Girami. Sembra che questa famiglia fosse in possesso di diverse vigne sul territorio.\nIntanto il paese comincia a prendere forma, grazie alla bonifica dei terreni e al taglio dei boschi. Nonostante questo mancavano adeguate scorte alimentari le quali in concomitanza con le scarse condizioni igieniche, favorivano il diffondersi di malattie.\nIn seguito al Concilio di Trento, che impose di tenere aggiornati i registri con battesimi, matrimoni e morti dei fedeli, a partire dalla fine del Cinquecento, le informazioni disponibili diventano pi\u00f9 numerose e complete.\nDai registri si nota una grande diffusione della professione del falegname, probabilmente dovuta alla notevole presenza di boschi da taglio nella zona.\nNel frattempo Lainate continuava ad ingrandirsi, la sua crescita andava di pari passo con le esigenze della famiglia Visconti Borromeo.\nDal Settecento all'unit\u00e0 d'Italia.\nDopo la sconfitta degli Spagnoli nel 1706, gli Austriaci avviarono un rinnovamento totale che port\u00f2 la Lombardia ad essere una perla dell'Impero Austriaco. Tuttavia il tenore di vita dei contadini Lainatesi non miglior\u00f2 di molto. In quel periodo Lainate contava 1326 abitanti, contro i 1300 del 1596. In pi\u00f9 di un secolo la popolazione era praticamente rimasta invariata. Lainate partecip\u00f2 ai moti del Risorgimento italiano ed alle eroiche \"Cinque Giornate di Milano\" e qui si ferm\u00f2 Vittorio Emanuele II prima di entrare a Milano accanto a Napoleone III, dopo la vittoriosa \"Battaglia di Magenta\" del 1859. Verso la fine del secolo si verific\u00f2 uno straordinario evento: alla morte del Duca Antonio Litta, tutti i suoi beni (che comprendevano la maggior parte del territorio comunale di Lainate), furono messi all'asta. Gran parte dell'eredit\u00e0 venne acquistata dal nobile veronese Ignazio Weil Weiss che fu benefattore del paese e, attivissimo in politica, ne fu sindaco per molti anni portandolo verso un maggior progresso economico.\nNel mentre venne costruito a Passirana l'ospedale Casati dall'omonimo monaco; alla sua morte il plesso venne messo sotto la protezione dei signori di Lainate, ovvero i Litta.\nNel 1870 vennero aggregati a Lainate i comuni soppressi di Barbaiana e Passirana.\nIl Novecento e la seconda guerra mondiale.\nMolti Lainatesi furono coinvolti nelle due guerre mondiali a cui partecip\u00f2 l'Italia, in modo particolare, nel secondo conflitto Lainate sub\u00ec gravissime perdite. La notte del 31 agosto 1919, in pieno Biennio Rosso, una pattuglia di Reali Carabinieri apr\u00ec il fuoco contro un gruppo di persone che, di ritorno da una festa, cantavano canzoni socialiste. Restarono uccisi tre uomini, uno dei quali mutilato di guerra. Il fatto scaten\u00f2 la furia della popolazione la quale, dopo aver volto in fuga i militari, assalt\u00f2 caserma dei Carabinieri e la diede alle fiamme.\nLa demografia del paese fu ulteriormente diminuita dal passaggio nel 1928 di Passirana a Rho. Dal secondo dopoguerra Lainate inizi\u00f2 un notevole processo di espansione e industrializzazione che portarono all'installazione nella citt\u00e0 delle sue tre zone industriali (due a Lainate e una a Barbaiana) diventando cos\u00ec un comune molto attivo e produttivo.\nIl nuovo millennio.\nCon l'accoglimento di un corso universitario in Villa Litta, Lainate acquis\u00ec il titolo di citt\u00e0.\nSuccessivamente venne promosso un ambizioso progetto urbanistico, denominato \"Progetto Pirelli\" che vide impegnata la citt\u00e0 nella costruzione, a pochi passi dall'autostrada, proprio nell'ex area Pirelli, di un complesso di alberghi, di un centro commerciale, di una sala congressi e di una piscina, oltre ad un McDonald's, il tutto inaugurato il 23 dicembre 2010.\nTra le altre celebrit\u00e0 a Lainate si allenano i calciatori di Juventus C.C..\nStemma.\nLo stemma del comune di Lainate rappresenta un leone rampante nell'atto di demolire una torre. Con tutta probabilit\u00e0 la prima rappresentazione del blasone deve ricondursi al XIV secolo in quanto a quell'epoca si fanno risalire le pi\u00f9 comuni rappresentazioni del genere. Riguardo alla torre si sa per certo che, al loro arrivo sul territorio di Lainate, le truppe del Barbarossa trovarono un borgo circondato da un sistema di case-torri, un ingegnoso sistema per difendere l'abitato da aggressori e saccheggi, ma anche per vigilare sui campi e per comunicare di villaggio in villaggio.\nCon l'acquisizione del titolo di \"Citt\u00e0\" il comune ha modificato il proprio stemma sostituendo la precedente corona di comune con l'appropriata corona d'oro del rango di citt\u00e0.\nSociet\u00e0.\nEtnie e minoranze straniere.\nSecondo le statistiche ISTAT al 1\u00ba gennaio 2018 la popolazione straniera residente nel comune era di persone, pari al 5% della popolazione.\nLe nazionalit\u00e0 maggiormente rappresentate erano:\nReligione.\nLa prima confessione religiosa \u00e8 quella cattolica di rito ambrosiano; \u00e8 organizzata su tre parrocchie: San Vittore Martire, San Francesco d'Assisi, San Bernardo. \u00c8 presente una sede dei testimoni di Geova.\nLuoghi d'interesse.\nI pi\u00f9 importanti luoghi d'interesse situati nel territorio lainatese sono:\nInfrastrutture e trasporti.\nIl territorio comunale \u00e8 attraversato dall'Autostrada dei Laghi, che serve Lainate con due svincoli (\"Lainate\" e \"Lainate-Arese\"); a Lainate, inoltre, ha inizio la branca dell'Autostrada dei Laghi diretta a Como.\nLainate \u00e8, inoltre, lambita a sud-ovest dalla Strada statale 33 del Sempione, che collega Milano al valico di Iselle.\nNel comune di Lainate non sono ubicate stazioni ferroviarie. La stazione pi\u00f9 vicina \u00e8 quella di Rho, che si trova lungo la linea Milano-Torino/Domodossola. Dalla stazione, gestita da RFI, transitano treni suburbani (linee S5, S6 e S11) e regionali, eserciti da Trenord.\nAlcune linee di autobus, gestite da Movibus e AirPullman, collegano Lainate ai quartieri limitrofi e al centro di Milano.\nIl \"Programma Regionale Mobilit\u00e0 e Trasporti\" del 2016 della Regione Lombardia ha previsto la riattivazione dell'ex raccordo ferroviario dell'area ex-Alfa Romeo di Arese. Con questo intervento (che, tuttavia, non ha ancora una scadenza temporale certa), l'area sar\u00e0 servita direttamente dal servizio suburbano (con la linea S17).\nCultura.\nNumerose sono le associazioni culturali presenti nel territorio lainatese. Tra queste il \"Gio.La.Cha.\" (associazione Giovani Lainatesi per il Chakra Tazza) che annualmente organizza il Chakra Tazza: una tre giorni musicale a ingresso gratuito nella prima met\u00e0 del mese di maggio. La festa \u00e8 totalmente volta alla beneficenza e finanzia progetti e strutture del territorio da oltre 10 anni.\nMusica.\n\u00c8 attivo il Corpo Musicale Giuseppe Verdi. Alcune tracce di attivit\u00e0 di una compagnia di filarmonici operante a Lainate risalgono al 1825. L'attuale Corpo \u00e8 ufficialmente nato nel 1954 e nel 2013 conta 35 elementi.\nCroce Rossa Italiana.\nSul territorio di Lainate non \u00e8 presente alcun ospedale, (precedentemente era ubicato a Passirana, quando l'attuale frazione rodense era sotto il comune lainatese) tuttavia \u00e8 presente il comitato locale della Croce Rossa Italiana di Lainate. Situato in Via Marche 62, a pochi passi dall'ingresso dell'autostrada, svolge Servizio di Emergenza e Urgenza - 118, servizio di Protezione Civile, dialisi, trasporti sanitari e attivit\u00e0 per i giovani organizzate dal gruppo dei Giovani CRI.\nRiconoscimenti cittadini.\nA Lainate per delibera del consiglio comunale, sono istituiti due premi per il riconoscimento ai cittadini lainatesi benemeriti:\nPremio Galatea.\n\u00c8 stato istituito dal Consiglio comunale nel 1992 quale riconoscimento a cittadini lainatesi benemeriti che si siano distinti e/o imposti all'attenzione pubblica in uno o pi\u00f9 dei seguenti campi: arti, scienze, ricerca, cultura, lavoro, imprenditoria, filantropia, volontariato, sport o comunque meritevoli di particolare valutazione per atti, comportamenti o motivazioni non indicati in questi settori sopra.\nPremio Citt\u00e0 di Lainate.\nIstituito con delibera del Consiglio comunale del 28 febbraio 2005.\nI criteri per l'assegnazione del premio sono:\nEconomia.\nNonostante le dimensioni esigue della cittadina, Lainate, con le sue quattro zone industriali (tre nella citt\u00e0 stessa e una nella frazione di Barbaiana) \nNel territorio di Lainate si rileva la presenza del principale stabilimento del gruppo industriale dolciario Perfetti Van Melle, della sede italiana delle multinazionali Lego, Yamaha Music, Acer, Carlsberg, di una sede della multinazionale dell'ingegneria Carlo Gavazzi (ex Feme) e della farmaceutica Sonofi Pharma, di alcune importanti aziende di logistica e trasporti come la Sifte Berti, Italmondo, TNT Traco, la sede della Edilkamin e della Garaventa Lift, nonch\u00e9 degli uffici direttivi e la produzione da asporto e diretta al pubblico della Lazzaroni.\nSul portale del sito cittadino Lainate.net \u00e8 presente l'elenco pi\u00f9 completo.\nIn passato vi furono anche gli stabilimenti di Pirelli, Ramazzotti ed Alfa Romeo (lo stabilimento con sede ad Arese era parzialmente sul territorio di Lainate).\nAmministrazione.\nElenco degli amministratori che hanno retto Lainate.\nAltre informazioni amministrative.\nIl comune fa parte dell'ANCI e aderisce al Patto dei Sindaci."}
{"id": "1524044", "revid": "97733688", "url": "https://it.wikipedia.org/wiki?curid=1524044", "title": "Show (Persiana Jones)", "text": "Show (1993) \u00e8 il primo album del gruppo Ska Persiana Jones, ed \u00e8 un disco live."}
{"id": "1524045", "revid": "161374", "url": "https://it.wikipedia.org/wiki?curid=1524045", "title": "Tiglat Pileser III", "text": ""}
{"id": "1524047", "revid": "161374", "url": "https://it.wikipedia.org/wiki?curid=1524047", "title": "Tiglat Pilesar III", "text": ""}
{"id": "1524048", "revid": "161374", "url": "https://it.wikipedia.org/wiki?curid=1524048", "title": "Tillegath-pilneser", "text": ""}
{"id": "1524051", "revid": "28592", "url": "https://it.wikipedia.org/wiki?curid=1524051", "title": "Societ\u00e0 tribali", "text": ""}
{"id": "1524053", "revid": "767487", "url": "https://it.wikipedia.org/wiki?curid=1524053", "title": "El Cool Magnifico", "text": "El Cool Magnifico \u00e8 il quarto album di Coolio, pubblicato nel 2002."}
{"id": "1524054", "revid": "15756", "url": "https://it.wikipedia.org/wiki?curid=1524054", "title": "Circo romano di Milano", "text": "Il circo romano di Milano era un antico circo della citt\u00e0 romana di \"Mediolanum\", l'odierna Milano. L'edificio, che misurava 470 metri in lunghezza e 85 in larghezza, fu il pi\u00f9 grande circo romano costruito durante l'epoca della Tetrarchia di Diocleziano. Poche citt\u00e0 romane potevano vantare di possedere un circo, poich\u00e9 era simbolo di un grande potere economico, visto il costo del mantenimento di una struttura cos\u00ec grande e dei cavalli, e militare. Nel Nord Italia, oltre a Milano, solo Aquileia possedeva un circo. Il circo romano di Milano era principalmente utilizzato per gare sportive a cavallo, guidate sia da bighe che da quadrighe, ed eccezionalmente per combattimenti tra gladiatori.\nIl circo romano di Milano venne edificato per volere dell'imperatore Massimiano tra il III e il IV secolo sul letto del torrente Nirone nell'epoca in cui \"Mediolanum\" fu capitale dell'Impero romano d'Occidente (ruolo che ricopr\u00ec dal 286 d.C. al 402 d.C.). Il circo and\u00f2 probabilmente distrutto nell'aprile del 1162 quando Federico I Barbarossa assedi\u00f2 e rase al suolo Milano, intimorito dal potere che la citt\u00e0 aveva acquisito durante l'XI secolo.\nIl circo occupava un'area grossomodo compresa tra le moderne corso Magenta, via del Torchio, via Brisa, via Cappuccio, via Circo e via Morigi. Della costruzione originaria si sono conservate parti delle fondamenta delle gradinate, scoperte in alcune cantine di via Brisa e via Morigi, e alcuni residui in muratura in via Circo e in via Vigna, isolati dalle costruzioni vicine e visibili dall'interno del cortile di immobili moderni. La parte meglio conservata della struttura \u00e8 una delle due torri laterali dei \"carceres\", ovvero dei cancelli di partenza delle bighe, che \u00e8 giunta sino a noi praticamente integra essendo poi diventata il campanile della chiesa di San Maurizio al Monastero Maggiore.\nStoria.\nIl circo romano di Milano venne edificato per volere dell'imperatore Massimiano tra il III e il IV secolo sul letto del torrente Nirone nell'epoca in cui \"Mediolanum\" (l'odierna Milano) fu capitale dell'Impero romano d'Occidente (ruolo che ricopr\u00ec dal 286 d.C. al 402 d.C.), nella parte occidentale della citt\u00e0, in prossimit\u00e0 del Palazzo imperiale romano di Milano e delle mura romane di Milano.\nIn questo modo il circo era facilmente raggiungibile sia da coloro che abitavano fuori dalle mura, sia dall'imperatore, che attraverso un passaggio privato poteva raggiungere la tribuna a lui dedicata all'interno del circo senza dover uscire dal palazzo.\nLa presenza dell'imperatore durante le corse era degna di nota perch\u00e9 era uno dei rari momenti dove il sovrano concedeva la propria presenza ai sudditi. In essi mostrava la propria benevolenza, anche con l'elargizione di denaro, cos\u00ec come accadeva a Roma. Il circo romano di Milano era quindi il luogo dove il popolo poteva vedere pi\u00f9 facilmente l'imperatore.\nI circhi romani venivano costruiti di solito all'interno delle mura difensive proprio per questa sua importante funzione, a differenza dell'anfiteatro, solitamente collocato al di fuori delle mura cittadine soprattutto per questioni di ordine pubblico (fatto che avvenne anche per l'anfiteatro romano di Milano) e di afflusso e deflusso degli spettatori. Spesso il tifo legato agli spettacoli che avvenivano negli anfiteatri sfociava infatti in disordini.\nIl circo romano di Milano sopravvisse ai saccheggi di Alarico e all'assedio di Milano durante la guerra gotica, tant'\u00e8 che nel luglio del 604 Adaloaldo, figlio di Agilulfo e Teodolinda, vi venne incoronato re di Longobardi e re d'Italia, segno che l'imponente edificio si era conservato in buone condizioni. Il circo and\u00f2 probabilmente distrutto nell'aprile del 1162 quando Federico I Barbarossa assedi\u00f2 e rase al suolo Milano, intimorito dal potere che la citt\u00e0 aveva acquisito durante l'XI secolo.\nL'edificio.\nPoche citt\u00e0 romane potevano vantare di possedere un circo, poich\u00e9 era simbolo di un grande potere economico, visto il costo del mantenimento di una struttura cos\u00ec grande e dei cavalli, e militare. Nel Nord Italia, oltre a \"Mediolanum\" (oggi Milano), solo Aquileia possedeva un circo. Il circo romano di Milano era principalmente utilizzato per gare sportive a cavallo, guidate sia da bighe che da quadrighe, ed eccezionalmente per combattimenti tra gladiatori.\nIl \"Circus\" era posizionato nella parte ovest della citt\u00e0 di \"Mediolanum\". L'edificio misurava 470 metri in lunghezza e 85 in larghezza, e fu il pi\u00f9 grande costruito durante l'epoca della Tetrarchia di Diocleziano. Era costituito da due piste rettilinee unite da due curve, con le due parti rettilinee che erano divise da un cordolo rialzato chiamato \"spina\". La \"spina\" aveva un aspetto monumentale dato che era impreziosita da statue, edicole, colonne e fontane; ai suoi estremi erano presenti due strutture circolari chiamate \"metae\". L'arena del circo misurava 460 metri di lunghezza e 67/68 metri di larghezza (con una larghezza media delle gradinate della \"cavea\" di 9-11 metri).\nTale configurazione \u00e8 facilmente riscontrabile anche nei resti del Circo Massimo di Roma. I due estremi del circo romano di Milano avevano per\u00f2 un aspetto diverso, poich\u00e9 una parte fungeva da raccordo tra le due gradinate laterali, dove sedevano gli spettatori, mentre l'altra aveva una funzione monumentale e fungeva da ingresso. Vi erano, in quest'area, i \"carceres\", ossia i cancelli di partenza da cui partivano le bighe (carri trainati da due cavalli) o le quadrighe (carri trainati da quattro cavalli). Alle due estremit\u00e0 del \"carceres\" erano presenti due torri, una delle quali \u00e8 giunta sino a noi.\nLe torri dei \"carceres\" avevano originariamente, sui quattro lati, degli archi a tutto sesto, con gli archi posti verso settentrione e verso meridione che erano alti 5,3 metri e che avevano la funzione di dare l'accesso, da nord, alle gradinate, e con gli archi posizionati verso occidente e verso oriente che erano alti 8 metri; questi ultimi avevano una dimensione maggiore perch\u00e9 avevano anche la funzione, oltre a quella di accesso alla gradinate, di dare un ingresso monumentale ai \"carceres\". Era proprio in corrispondenza dei \"carceres\" che era presente un camminamento protetto a due livelli che collegava il circo con le mura romane di Milano e con il Palazzo imperiale romano di Milano.\nLe gradinate erano inoltre suddivise in diverse sezioni: vi era una tribuna riservata all'imperatore, una tribuna ai giudici e diverse gradinate dedicate al popolo. Le gare si svolgevano in senso antiorario e si componevano di sette giri della pista, che terminavano una volta raggiunta la meta, situata in prossimit\u00e0 della tribuna dei giudici.\nLa sistemazione del circo nei pressi del palazzo imperiale di Milano, che continu\u00f2 la tradizione offerta dal Circo Massimo di Roma, su cui si affacciavano i Palazzi imperiali del Palatino, servir\u00e0 come esempio per la costruzione del palazzo imperiale di Costantinopoli e del circo di Costantinopoli. Il circo romano di Milano era privo della porta trionfale, in genere situata al centro di una delle due curve, che serviva a far uscire con tutti gli onori i vincitori delle gare.\nResti.\nIl circo occupava un'area grossomodo compresa tra le moderne corso Magenta, via del Torchio, via Brisa, via Cappuccio, via Circo e via Morigi. Della costruzione originaria si sono conservate parti delle fondamenta delle gradinate, scoperte in alcune cantine di via Brisa e via Morigi, e alcuni residui in muratura in via Circo e in via Vigna, isolati dalle costruzioni vicine e visibili dall'interno del cortile di immobili moderni. La moderna via Circo a Milano mantiene grossomodo ancora oggi l'andamento della curvatura dell'emiciclo che fungeva da raccordo tra le due piste del circo romano di Milano, assunta da edifici moderni sorti all'interno delle rovine della struttura, come accadde per piazza dell'Anfiteatro a Lucca o alle vie costruite nei pressi dell'anfiteatro romano di Firenze.\nIn particolare, in via Vigna 1, all'interno del cortile di un moderno edificio, sono presenti importanti resti del circo che corrispondono a circa 30 metri dell'antico muro perimetrale esterno orientale. All'epoca si trovavano nei pressi del Palazzo imperiale romano di Milano. Sono anche visibili 4 metri dell'ambulacro che permetteva il passaggio pedonale sotto le gradinate oltre che un tratto di muro contraddistinto da sei archi a sesto ribassato ampi 3,25 metri che corrispondevano alle volte che all'epoca sorreggevano le gradinate degli spettatori. Per visitare questi resti \u00e8 necessario farne richiesta alla portineria dello stabile di via Vigna 1.\nIn via Circo 9 e 11 sono invece conservati, sempre nei cortili di moderni edifici, i resti di circa 10 metri della curva sudoccidentale del circo. Lo spessore di questo muro, che era di circa 2 metri, corrispondente al doppio rispetto alla norma, era maggiorato perch\u00e9 assolveva anche una funzione difensiva visto che poco pi\u00f9 avanti si congiungeva alle mura romane di Milano. Era anche provvisto di un camminamento superiore per le guarnigioni di soldati. In un tratto di questi resti, che \u00e8 alto circa 12 metri, sono ancora visibili due nicchie con feritoie che servivano ai soldati a presidiare la zona. Nel cortile del moderno stabile al civico 11 sono presenti anche le fondamenta di un altro tratto di muro e una delle colonne che sorreggevano l'ambulacro. Per visitare questi resti \u00e8 necessario farne richiesta alle portinerie degli stabili di via Circo.\nLa parte meglio conservata del circo romano di Milano \u00e8 una delle due torri laterali (per la precisione, quella occidentale) dei \"carceres\", che \u00e8 giunta sino a noi praticamente integra. \u00c8 visibile da via Luini e dal giardino del Civico museo archeologico di Milano, il cui ingresso \u00e8 in corso Magenta 15. Queste due torri, che erano situate, considerando la Milano moderna, nei pressi di corso Magenta, servivano a dare al circo una funzione monumentale. Nonostante sia stata rimaneggiata nei secoli successivi, la torre superstite deve la conservazione del basamento e del suo nucleo al suo utilizzo gi\u00e0 nell'VIII secolo come torre campanaria della chiesa di San Maurizio al Monastero Maggiore di via Luini. Di rilievo storico, della torre superstite, sono una mensola in marmo e due colonne, che sono ancora visibili sulla torre e che risalgono all'epoca romana insieme alla loggia superiore colonnata. Le fondazioni della torre superstite sono in ciottoli immersi nella malta, mentre le pareti laterali sono in mattoni.\nSono inoltre visibili, dell'antico circo, inglobate nella torre, il fusto di una colonna priva di capitello e una mensola decorata con foglie d'acanto appartenente alla struttura originaria oppure al Palazzo imperiale romano di Milano. Nel vicino giardino del Civico museo archeologico di Milano \u00e8 visibile inoltre un tratto di muro e una torre delle mura romane di Milano che costeggiavano il circo. Nei pressi di queste mura \u00e8 anche visibile un'abside, un tempo posizionata nei pressi della curva occidentale del circo, dove prendevano posto per assistere alle gare i giudici oppure l'imperatore."}
{"id": "1524060", "revid": "110157", "url": "https://it.wikipedia.org/wiki?curid=1524060", "title": "Provincia di Khemisset", "text": "La provincia di Khemisset \u00e8 una delle province del Marocco, parte della Regione di Rabat-Sal\u00e9-Kenitra.\nGeografia antropica.\nSuddivisioni amministrative.\nLa provincia di Khemisset conta 3 municipalit\u00e0 e 32 comuni:"}
{"id": "1524062", "revid": "1431409", "url": "https://it.wikipedia.org/wiki?curid=1524062", "title": "Breno (calciatore 1989)", "text": "Biografia.\nIl 24 settembre 2011 viene arrestato con l'accusa di aver appiccato, in preda all'alcol, l'incendio che aveva devastato la sua abitazione il 19 settembre. Il 6 ottobre 2011 viene liberato su cauzione di 500.000 dollari.\nIl 4 luglio 2012 viene giudicato colpevole per l'incendio doloso che ha distrutto la sua villa. La corte distrettuale di Monaco lo condanna a 3 anni e 9 mesi di carcere. Il 19 agosto 2013 viene scarcerato per buona condotta dalla Prigione di Stadelheim, nella quale era detenuto.\nCaratteristiche tecniche.\nBreno \u00e8 un difensore centrale forte nel gioco di testa, veloce e bravo con entrambi i piedi, \u00e8 stato pi\u00f9 volte paragonato a Lucio. Nel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n.\nCarriera.\nClub.\nBreno inizia la sua carriera nel 2003 nelle giovanili del San Paolo squadra con cui nel 2006 vince il campionato Under-17 dello Stato di San Paolo. Nel 2007 fa il suo debutto in prima squadra nel Brasileir\u00e3o, competizione che vince. A fine anno sulla rivista \"Kicker\" viene definito \u201cil miglior difensore brasiliano militante nel campionato brasiliano\u201d, poco dopo vince la Bola de Prata della rivista \"Placar\".\nA fine anno parecchie squadre europee si interessano a lui, le trattative con il Real Madrid vengono per\u00f2 interrotte a causa di dubbi sulla reale et\u00e0 del giocatore che fisicamente sembra dimostrare di pi\u00f9 dei suoi 18 anni. Al termine delle trattative Breno si trasferisce al Bayern Monaco per una cifra che secondo i media brasiliani si aggira intorno ai 12 milioni di euro firmando un contratto valido fino al 30 giugno 2012. Il presidente del Bayern Monaco Karl-Heinz Rummenigge lo ha definito un investimento per il futuro.\nBreno fa il suo debutto con la maglia del Bayern Monaco il 12 marzo 2008 nei quarti di finale di Coppa UEFA contro l'Anderlecht. Il debutto in Bundesliga avviene il 4 maggio in una partita contro il Wolfsburg terminata 0-0. A fine stagione vince il campionato e la coppa di Germania. Nella stagione 2008-2009 Breno totalizza solo 4 presenze in campionato e 5 in Champions League. Dopo sole 3 presenze nella prima parte della stagione 2009-2010, nel gennaio 2010 viene ceduto in prestito al Norimberga insieme ad Andreas Ottl.\nCon il Norimberga Breno disputa delle buone partite, tuttavia il 7 marzo si infortuna nella partita contro il Bayer Leverkusen rimanendo fermo fino a fine stagione. Nonostante sia stato ceduto Breno vince per la seconda volta campionato e coppa di Germania. Nella stagione 2010-2011 fa ritorno al Bayern Monaco con cui, recuperato dall'infortunio, ritorna in campo il 14 novembre 2010 in una partita contro il Norimberga. Dopo la vicenda dell'arresto, si svincola dal Bayern Monaco il 30 giugno 2012.\nIl 21 dicembre 2012 viene reso noto che il giocatore, che nel frattempo sconta una pena di 3 anni e 9 mesi di reclusione, ha firmato un contratto con il San Paolo, valido fino ad ottobre 2015. Torna in campo il 9 agosto 2015 nel derby paulista tra San Paolo e , valido per la 17\u00aa giornata del Brasileirao e terminato 1-1.\nIl 17 maggio 2017 diventa un calciatore del .\nNazionale.\nNel 2008 Breno viene convocato dal ct della nazionale olimpica brasiliana Dunga per le Olimpiadi di Pechino. Nel torneo Breno \u00e8 il capitano della squadra che vince la medaglia di bronzo. In totale Breno vanta 8 presenze con la nazionale olimpica del Brasile.\nNel gennaio 2011 riceve la sua prima convocazione dalla nazionale maggiore brasiliana per l'amichevole del 9 febbraio 2011 contro la Francia, nella quale non scende in campo.\nStatistiche.\nPresenze e reti nei club.\n\"Statistiche aggiornate al 20 settembre 2015.\""}
{"id": "1524065", "revid": "599013", "url": "https://it.wikipedia.org/wiki?curid=1524065", "title": "Fatima Moreira de Melo", "text": "Ha esordito in nazionale il 21 ottobre 1997 (Olanda - Germania 2-1) e da allora ha giocato pi\u00f9 di 200 partite segnando pi\u00f9 di 30 gol.\nCon la nazionale olandese ha vinto i Mondiali del 2006, il Champions Trophy del 2007 e tre medaglie olimpiche (bronzo nel 2000 a Sydney, argento nel 2004 ad Atene e oro nel 2008 a Pechino).\nLe squadre di club in cui ha giocato sono Tempo '34, HGC, HC Rotterdam.\nHa anche intrapreso una carriera come cantante.\nHa posato in bikini per l'edizione olandese della rivista FHM (marzo 2005) in compagnia di un pitone bianco.\nNel dicembre del 2006 \u00e8 stata scelta come personaggio sportivo dell'anno di Rotterdam."}
{"id": "1524067", "revid": "161374", "url": "https://it.wikipedia.org/wiki?curid=1524067", "title": "Tiglat-Pilesar III", "text": ""}
{"id": "1524069", "revid": "1305772", "url": "https://it.wikipedia.org/wiki?curid=1524069", "title": "Texas Department of Public Safety", "text": "Il Texas Department of Public Safety (Italiano: \"Dipartimento texano di pubblica sicurezza\"), conosciuto semplicemente come DPS, \u00e8 un dipartimento governativo dello stato del Texas. Il dipartimento \u00e8 responsabile per le forze dell'ordine statali e per la regolamentazione dei veicoli. Il dipartimento \u00e8 diretto da tre membri della Commissione di pubblica sicurezza (\"Public Safety Commission\"). La commissione \u00e8 composta da cittadini designati dal governatore del Texas e confermati dal senato del Texas.\nDivisioni.\nIl dipartimento \u00e8 suddiviso in divisioni:"}
{"id": "1524070", "revid": "767487", "url": "https://it.wikipedia.org/wiki?curid=1524070", "title": "Non pensarci", "text": "Non pensarci \u00e8 un film del 2007 diretto da Gianni Zanasi.\nLa pellicola \u00e8 uscita nelle sale italiane il 4 aprile 2008.\nTrama.\nStefano Nardini \u00e8 un musicista rock che, giunto ai 36 anni, vive una fase di crisi esistenziale. Non sicuro di come potr\u00e0 proseguire la sua carriera e la sua vita, decide di far ritorno momentaneamente a Rimini dalla famiglia. Qui, come mai fatto prima, riuscir\u00e0 a farsi carico dei problemi altrui e ad assumersi quel senso di responsabilit\u00e0 che gli mancava. Lo aiuteranno in ci\u00f2 e verranno contraccambiati la sorella e il fratello.\nColonna sonora.\nValerio Mastandrea esegue nel film un preludio di Fryderyk Chopin, precisamente Op. 28 N\u00b07, non presente nella colonna sonora originale, che invece attinge alla scena contemporanea.\nPresenti nel film anche due brani tratti da La Traviata di Giuseppe Verdi: \"Dell'invito trascorsa \u00e8 gi\u00e0 l'ora\" e l'aria \"\u00c8 strano!... Ah, fors'\u00e8 lui\"\nSerie televisiva.\nIspirata al film, \u00e8 stata realizzata una serie televisiva omonima, con gli stessi interpreti del film, Valerio Mastandrea, Giuseppe Battiston, Anita Caprioli, e con la partecipazione di Luciana Littizzetto. La serie ha debuttato il 18 maggio 2009 alle 23 su Fox (canale 110 di Sky) e in prima visione in chiaro, il 28 giugno 2010 su LA7. La serie \u00e8 composta da 12 episodi diretti da Gianni Zanasi e Lucio Pellegrini."}
{"id": "1524072", "revid": "183114", "url": "https://it.wikipedia.org/wiki?curid=1524072", "title": "Francesco D'Andrea", "text": "Biografia.\nNato da una ricca famiglia di avvocati e giuristi di Ravello, segu\u00ec gli studi legali e si addottor\u00f2 a Napoli, dove fu allievo di Giovanni Andrea Di Paolo, nel 1641. Nel 1648 venne nominato funzionario del vicer\u00e9, il duca d'Arcos, a Chieti nel giustizierato dell'Abruzzo citeriore.\nFrequent\u00f2 l'Accademia di Camillo Colonna, dove si illustravano i fondamenti della filosofia atomista e si dava avvio al rinnovamento della cultura e della scienza napoletana. Fu membro e fondatore dell'Accademia degli Investiganti e difese strenuamente il sapere dei moderni nel testo, rimasto manoscritto, \"Apologia in difesa degli atomisti\" e nella \"Risposta a favore del Sig. Lionardo di Capoa\" (1694). Avvocato primario del Regno di Napoli, D'Andrea viaggi\u00f2 e partecip\u00f2 alla vita intellettuale e agli studi scientifici in molti ambienti culturali italiani.\nMor\u00ec l'11 settembre 1698 nel palazzo Iambrenghi a Candela."}
{"id": "1524075", "revid": "640277", "url": "https://it.wikipedia.org/wiki?curid=1524075", "title": "Explorer 15", "text": "L'Explorer 15 fu un satellite statunitense appartenente al Programma Explorer, il suo compito fu studiare l'emissione di radiazioni provocata dall'esplosione dell'ordigno nucleare d'alta quota Starfish Prime.\nLa missione.\nExplorer 15 fu lanciato il 27 ottobre del 1962 tramite il vettore Delta A e fu immesso in un'orbita con perigeo di 300 km e apogeo di 17.438 km con un periodo di 311,4 minuti.\nA causa di una progettazione non eccellente ebbe alcuni problemi di stabilit\u00e0 orbitale, derivanti da una non costante e precisa velocit\u00e0 di rotazione.\nRientr\u00f2 nell'atmosfera il 19 dicembre del 1978.\nIl satellite.\nExplorer 15 fu il terzo di una serie di satelliti artificiali facenti parte della serie S3 tra i quali ricordiamo Explorer 12, Explorer 14 e Explorer 26.\nIl suo vano di carico era quello di riserva dell'Explorer 14, opportunamente modificato.\nLa strumentazione di bordo contava tre set diversi di rilevatori di protoni ed elettroni, pi\u00f9 un magnetometro.\nPer la trasmissione dei dati, la sonda, utilizzava un trasmettitore a 16 canali multiplexati il quale richiedeva appena 0,323 secondi per una scansione di tutte le 16 linee di trasmissione.\nOtto canali erano utilizzati per la conversione in digitale delle misurazioni eseguite, mentre i restanti 8 canali erano utilizzati per la trasmissione analogica dei dati ottenuti.\nUn canale digitale era inoltre diviso in 16 sottocanali ed utilizzato per il controllo del satellite (temperatura, assetto ecc.)."}
{"id": "1524076", "revid": "123184206", "url": "https://it.wikipedia.org/wiki?curid=1524076", "title": "Friedrich Leibacher", "text": "La strage di Zugo.\nIl 27 settembre 2001, armato con un fucile d'assalto tipo SIG PE 90, Leibacher fece irruzione nell'aula del parlamento del Canton Zugo, aprendo il fuoco e uccidendo quattordici persone (tre Consiglieri di Stato e undici Gran Consiglieri) e ferendone altre quindici prima di togliersi la vita a sua volta. La strage di Zugo, cos\u00ec chiamata dai giornali, rappresenta il pi\u00f9 tragico fatto di sangue avvenuto nella Svizzera moderna.\nSecondo le ricostruzioni la furia omicida venne scatenata da un contenzioso riguardante un ricorso amministrativo, anche se gi\u00e0 nel 1996 al soggetto era stato diagnosticato un disturbo della personalit\u00e0 con sospetto di alcolismo e demenza. Il fatto di sangue diede avvio ad una serie di dibattiti a livello nazionale riguardanti la sicurezza e l'accesso alle armi da fuoco. Molti altri parlamenti cantonali presero quasi subito provvedimenti per potenziare i controlli all'interno dei propri edifici. Quello di Zugo, infatti, non era dotato di particolari misure di sicurezza e al killer bast\u00f2 camuffarsi da poliziotto per portare in aula un fucile semiautomatico e compiere una strage.\nA livello federale la disgrazia ha innescato una profonda riflessione sull'opportunit\u00e0 o meno di abolire la normativa che impone ai soldati svizzeri (e nel caso specifico si tratta di militi di un esercito a leva obbligatoria composto da i cittadini maschi ritenuti idonei al servizio) di conservare armi e munizioni in casa."}
{"id": "1524078", "revid": "1873126", "url": "https://it.wikipedia.org/wiki?curid=1524078", "title": "Khemisset", "text": "Khemisset (in berbero: \"Xemisset\", \u2d45\u2d3b\u2d4e\u2d49\u2d59\u2d59\u2d3b\u2d5c; ) \u00e8 una citt\u00e0 del Marocco, capoluogo della provincia omonima, nella regione di Rabat-Sal\u00e9-Kenitra. La citt\u00e0 si trova a 70\u00a0km di distanza da Rabat e 55\u00a0km da Mekn\u00e8s.\nKhemisset \u00e8 nota per i suoi tappeti di fattura berbera."}
{"id": "1524080", "revid": "773636", "url": "https://it.wikipedia.org/wiki?curid=1524080", "title": "Volosovo", "text": ""}
{"id": "1524081", "revid": "92920", "url": "https://it.wikipedia.org/wiki?curid=1524081", "title": "Supercoppa italiana (hockey su pista)", "text": "La Supercoppa italiana di hockey su pista \u00e8 una competizione italiana di hockey su pista, istituita nel 2005.\nLa manifestazione si svolge a cadenza annuale, al principio della stagione sportiva.\nStoria e formula.\nSino al 2015 il trofeo si disputava in gara unica fra la squadra campione d'Italia in carica e il sodalizio detentore della Coppa Italia; l'incontro aveva luogo di norma sulla pista di casa della compagine vincitrice dello scudetto. Qualora una formazione conseguisse un \"double\", ovvero conquistasse ambedue le principali competizioni nazionali, il regolamento prevedeva che a contendersi il trofeo fossero la societ\u00e0 vincitrice della Serie A1 e la finalista perdente della Coppa Italia.\nNel 2016 la Supercoppa fu invece assegnata dopo un doppio confronto con partite di andata e ritorno. L'anno successivo, sul modello dell'omonimo trofeo di pallacanestro e della Coppa Continentale, la manifestazione fu estesa a quattro squadre con la formula della final four, da disputarsi in una sede designata dalla Federazione Italiana Sport Rotellistici: al torneo furono ammesse di diritto le finaliste dei play-off scudetto e della Coppa Italia della stagione precedente. Nel 2018 fu ripristinata la soluzione del doppio confronto con gare di andata e ritorno. A causa della pandemia di COVID-19, nel 2020 il trofeo non fu aggiudicato."}
{"id": "1524090", "revid": "1719883", "url": "https://it.wikipedia.org/wiki?curid=1524090", "title": "Classico", "text": ""}
{"id": "1524094", "revid": "6923", "url": "https://it.wikipedia.org/wiki?curid=1524094", "title": "I\u00b0 giro automobilistico d'Italia", "text": ""}
{"id": "1524095", "revid": "767487", "url": "https://it.wikipedia.org/wiki?curid=1524095", "title": "Volosovo (Oblast' di Leningrado)", "text": "Volosovo, , \u00e8 una citt\u00e0 della Russia situata nell'Oblast' di Leningrado, fondata nel 1870 sul percorso della linea ferroviaria San Pietroburgo - Tallinn, diventando prima un villaggio di dace e poi espandendosi, in particolare dopo l'occupazione subita durante la Seconda guerra mondiale, fino a ricevere lo status di citt\u00e0 il 14 aprile 1999, attualmente capoluogo del Volosovskij rajon."}
{"id": "1524096", "revid": "6923", "url": "https://it.wikipedia.org/wiki?curid=1524096", "title": "Giro Automobilistico d'Italia", "text": ""}
{"id": "1524097", "revid": "1543377", "url": "https://it.wikipedia.org/wiki?curid=1524097", "title": "Salvatore Campilongo", "text": "Carriera.\nGiocatore.\nCresciuto nella , esord\u00ec in Serie A a 18 anni, con la maglia della Lazio il 4 maggio 1980, anno in cui vinse il premio di \"Miglior Giocatore\" del Torneo di Viareggio.&lt;br&gt;\nDopo qualche mese al Milan, pass\u00f2 all', in massima serie, nell'estate 1980 e vi rimase fino all'ottobre 1981, quando and\u00f2 in Serie C1 all'. Dopo 2 stagioni pass\u00f2 al in Serie C2 e poi al in Serie C1.&lt;br&gt;\nTornato all'Empoli nell'estate del 1985, fu dirottato in autunno in Interregionale alla , dove gioc\u00f2 10 gare segnando 6 reti.&lt;br&gt;\nSeguirono 4 annate in serie C con , , e . Con i falchetti gioc\u00f2 98 gare e segn\u00f2 41 reti contribuendo alla promozione in Serie B del 1991.&lt;br&gt;\nNel 1992 pass\u00f2 al (con cui fu autore di una tripletta alla Juventus in Coppa Italia).&lt;br&gt;\nNel 1994 pass\u00f2 al in Serie B, dove, nella trasferta di del 23 ottobre, mise a segno 5 gol nell'1-7 ottenuto dai rosanero, eguagliando il record stabilito da Carlo Dell'Omodarme nel 1959-1960.&lt;br&gt;\nNella stagione 1995-1996, dopo aver iniziato alla in Serie C, approd\u00f2 in Serie B all' del presidente Sibilia, con cui retrocesse in C. Gioc\u00f2 in seguito 2 anni nel disputando 49 gare e siglando 22 reti. Milit\u00f2 inoltre nel in Serie C2, e nuovamente in Serie D alla Puteolana nella stagione 1999-2000, con cui ottenne la promozione in Serie C2.\nChiuse la carriera nel .\nAllenatore e dirigente.\nDirettore sportivo alla Casertana nelle stagioni di Serie D 2000-2001, 2002-2003.\nHa iniziato nel 2002 nella squadra dove ha giocato, la Casertana, in Campionato Nazionale Dilettanti e l'Ariano Irpino in serie D, salvandolo dalla retrocessione vincendo i play-out col Marsala. Nel 2004 passa alla , portandola dalla C2 ai playoff persi per la promozione in B. Nella stagione 2005-2006 porta la Cavese in serie C1 dopo aver battuto il 15 aprile il Sassuolo 2-1. L'estate 2007 passa al Foggia, ma nel gennaio 2008 \u00e8 esonerato dopo una prima met\u00e0 di campionato disastrosa rispetto alle aspettative della squadra e dei tifosi. Il 7 ottobre 2008 diventa allenatore dell' al posto di Giuseppe Incocciati. L'inizio \u00e8 positivo, nella trasferta di pareggia 1-1; nell'impegno successivo interno col , arriva la 1\u00aa vittoria, l' vince 2-1.\nConclude l'esperienza Irpina con retrocessione in Lega Pro Prima Divisione. Il 16 giugno 2009 diventa allenatore dell'Empoli, in sostituzione di Silvio Baldini. Il 6 giugno 2010 gli subentra Alfredo Aglietti.\nL'8 gennaio 2011 diventa allenatore del Frosinone, in Serie B in cui aveva militato in attivit\u00e0, subentrando a Guido Carboni. Chiude il campionato all'ultimo posto con retrocessione in Lega Pro Prima Divisione.\nIl 7 gennaio 2012 diventa allenatore della a seguito dell'esonero di Gaetano Auteri. Con lui arriva tutto il suo staff: allenatore in 2\u00aa Alessandro Tatomir, preparatore atletico Nicola Albarella, preparatore-portieri Franco Cotugno. Il 23 gennaio, dopo 2 sconfitte e l'ultimo posto in classifica, rescinde consensualmente il contratto.\nIl 6 luglio 2012 diventa allenatore dell'Ischia Isolaverde, esordendo nel 2-1 col CTL Campania, primo turno di Coppa Italia Serie D 2012-2013 e il 2 settembre in campionato col 3-0 sul Sant'Antonio Abate. Con l'Ischia vince il campionato con 5 giornate di anticipo e scudetto dilettanti.\nIl 20 gennaio 2014 \u00e8 esonerato dall'Ischia dopo Chieti-Ischia 3-0. Il 2 luglio 2014 firma al neoretrocesso in Serie D ma circa 2 mesi pi\u00f9 tardi (prima d'inizio campionato) rescinde consensualmente il contratto. Il 24 novembre 2014 diventa allenatore della Casertana al posto dell'esonerato Angelo Gregucci.\nIl 10 novembre 2015 diventa allenatore del succedendo all'esonerato Michele Cazzar\u00f2. ma il 27 gennaio 2016 viene sollevato dall'incarico.\nL'8 gennaio 2017 subentra a Massimo Costantino sulla panchina della Vibonese non riuscendo a salvare il team dalla retrocessione dalla Lega Pro.\nIl campionato successivo riparte dalla Serie D ma il 14 novembre 2017 si dimette.&lt;br&gt;\nIl 24 dicembre 2018 firma per il con cui conclude il campionato di Serie D al quinto posto nel girone H.\nIl 17 settembre 2019 viene chiamato a subentrare a Francesco Moriero sulla panchina della Cavese, militante in Serie C.\nInizialmente non confermato per la stagione successiva viene richiamato dalla Cavese il 28 dicembre 2020.\nIl 14 dicembre 2021 subentra a Tony Lio come nuovo allenatore del Lamezia Terme, militante in Serie D.\nStatistiche.\nStatistiche da allenatore.\n\"Statistiche aggiornate al 14 dicembre 2021.\""}
{"id": "1524100", "revid": "187795", "url": "https://it.wikipedia.org/wiki?curid=1524100", "title": "Dipartimento Texano di Pubblica Sicurezza", "text": ""}
{"id": "1524101", "revid": "174925", "url": "https://it.wikipedia.org/wiki?curid=1524101", "title": "Calce aerea", "text": ""}
{"id": "1524102", "revid": "178920", "url": "https://it.wikipedia.org/wiki?curid=1524102", "title": "Anno del Signore", "text": ""}
{"id": "1524103", "revid": "1305772", "url": "https://it.wikipedia.org/wiki?curid=1524103", "title": "Texas Rangers", "text": ""}
{"id": "1524107", "revid": "125078400", "url": "https://it.wikipedia.org/wiki?curid=1524107", "title": "Coolio and Friends", "text": "Coolio and Friends \u00e8 una raccolta di duetti vecchi e nuovi di Coolio, pubblicata nel 2004."}
{"id": "1524110", "revid": "110157", "url": "https://it.wikipedia.org/wiki?curid=1524110", "title": "Provincia di Kh\u00e9nifra", "text": "La provincia di Kh\u00e9nifra \u00e8 una delle province del Marocco, parte della regione di B\u00e9ni Mellal-Kh\u00e9nifra.\nNel 2009 una parte del suo territorio \u00e8 stato scisso ed \u00e8 entrato a far parte, unitamente a parte della provincia di Errachidia, della nuova provincia di Midelt.\nGeografia antropica.\nSuddivisioni amministrative.\nLa provincia di Kh\u00e9nifra, prima della scissione, contava 3 municipalit\u00e0 e 35 comuni:"}
{"id": "1524118", "revid": "697352", "url": "https://it.wikipedia.org/wiki?curid=1524118", "title": "A Tale of Two Cities", "text": ""}
{"id": "1524119", "revid": "73125", "url": "https://it.wikipedia.org/wiki?curid=1524119", "title": "Magellan (Telescopes)", "text": ""}
{"id": "1524120", "revid": "767487", "url": "https://it.wikipedia.org/wiki?curid=1524120", "title": "Titus Oates", "text": "Divenne particolarmente noto per essere stato il motore della scoperta di una presunta congiura chiamata \"Popish Plot\" (\"cospirazione papista\") che aveva come obiettivo l'eliminazione fisica del re d'Inghilterra Carlo II e del fratello ed erede Giacomo."}
{"id": "1524122", "revid": "767487", "url": "https://it.wikipedia.org/wiki?curid=1524122", "title": "Montagne del principe Albert", "text": "Le montagne del principe Albert (in inglese \"Prince Albert Mountains\"), sono il maggior gruppo montuoso della terra della regina Victoria in Antartide.\nLocalizzate ad una latitudine di 76\u00b0 00\u2032 S ed una longitudine di 161\u00b0 30\u2032 E, si sviluppano per oltre 320 km da nord a sud tra i ghiacciai Priestley e Ferrar.\nScoperte da Sir James Clark Ross il 17 febbraio 1841, sono intitolate al principe Albert, consorte della regina Victoria del Regno Unito. L'area venne esplorata per la prima volta durante le esplorazioni antartiche britanniche dei primi del Novecento, ma una mappatura dettagliata venne effettuata soltanto durante spedizioni statunitensi e neozelandesi degli anni cinquanta e sessanta."}
{"id": "1524124", "revid": "146644", "url": "https://it.wikipedia.org/wiki?curid=1524124", "title": "Prince Albert Mountains", "text": ""}
{"id": "1524125", "revid": "146644", "url": "https://it.wikipedia.org/wiki?curid=1524125", "title": "Montagne del Principe Albert", "text": ""}
{"id": "1524127", "revid": "146644", "url": "https://it.wikipedia.org/wiki?curid=1524127", "title": "Montagne del principe Alberto", "text": ""}
{"id": "1524128", "revid": "146644", "url": "https://it.wikipedia.org/wiki?curid=1524128", "title": "Montagne del Principe Alberto", "text": ""}
{"id": "1524129", "revid": "146644", "url": "https://it.wikipedia.org/wiki?curid=1524129", "title": "Montagna del Principe Alberto", "text": ""}
{"id": "1524130", "revid": "146644", "url": "https://it.wikipedia.org/wiki?curid=1524130", "title": "Montagna del principe Alberto", "text": ""}
{"id": "1524131", "revid": "146644", "url": "https://it.wikipedia.org/wiki?curid=1524131", "title": "Montagna del principe Albert", "text": ""}
{"id": "1524132", "revid": "146644", "url": "https://it.wikipedia.org/wiki?curid=1524132", "title": "Montagna del Principe Albert", "text": ""}
{"id": "1524133", "revid": "27723", "url": "https://it.wikipedia.org/wiki?curid=1524133", "title": "Hobby-Eberly Telescope", "text": ""}
{"id": "1524134", "revid": "146644", "url": "https://it.wikipedia.org/wiki?curid=1524134", "title": "Prince Albert Mountain", "text": ""}
{"id": "1524137", "revid": "113992713", "url": "https://it.wikipedia.org/wiki?curid=1524137", "title": "The Return of the Gangsta", "text": "The Return of the Gangsta \u00e8 il quinto album di Coolio, pubblicato nel 2006."}
{"id": "1524138", "revid": "1324679", "url": "https://it.wikipedia.org/wiki?curid=1524138", "title": "Linee di Fraunhofer", "text": "In fisica e in ottica, le linee di Fraunhofer sono un insieme di linee spettrali, originariamente osservate come linee in assorbimento nello spettro ottico del Sole. Prendono il loro nome dal fisico tedesco Joseph von Fraunhofer.\nStoria.\nIl primo ad osservare delle zone scure nello spettro del Sole fu il chimico inglese William Hyde Wollaston nel 1802. Successivamente, nel 1814, Fraunhofer riscopr\u00ec indipendentemente le linee e cominci\u00f2 una classificazione sistematica, insieme ad una misura accurata della lunghezza d'onda delle linee stesse. Catalog\u00f2 in tutto 570 linee, assegnando alle principali le lettere da A a K e altre lettere alle linee pi\u00f9 deboli.\nSuccessivamente Kirchhoff e Bunsen, scoprirono che ciascun elemento chimico pu\u00f2 essere associato a serie di righe spettrali e dedussero perci\u00f2 che le linee scure nello spettro solare fossero dovute all'assorbimento da parte degli elementi presenti negli strati pi\u00f9 esterni del sole. Oggi, con le moderne tecniche di osservazione e di spettroscopia si possono distinguere migliaia di righe nello spettro solare.\nOrigine.\nSolitamente le linee di Fraunhofer sono linee di assorbimento. Queste linee sono prodotte quando un gas freddo si trova fra una sorgente di luce ad ampio spettro e un rilevatore: in questo caso si osserva una diminuzione dell'intensit\u00e0 della luce nella frequenza del fotone incidente, dal momento che le particelle di luce vengono assorbite e poi riemesse in direzioni casuali, per lo pi\u00f9 diverse da quella originale di provenienza. Questo effetto risulta in righe nere sullo spettro della luce emessa. Nel Sole, le linee di Fraunhofer sono osservate nei gas delle regioni esterne del Sole, che sono troppo freddi per produrre direttamente righe di emissione degli elementi che contengono.\nElenco delle principali linee di Fraunhofer.\nLe principali linee di Fraunhofer, con l'elemento associato e la lunghezza d'onda corrispondente in nanometri, sono riportate nella seguente tabella:\nLe linee C, F, G' ed h corrispondono alle prime quattro linee di emissione della serie di Balmer dell'idrogeno atomico. Il baricentro delle due linee del famoso \"doppietto del sodio\" a 589.29 nm fu inizialmente contrassegnato con l'unica lettera D.\nGrazie alle loro lunghezze d'onda ben definite, le linee di Fraunhofer sono spesso utilizzate per caratterizzare l'indice di rifrazione e le propriet\u00e0 dispersive dei materiali ottici."}
{"id": "1524140", "revid": "123175583", "url": "https://it.wikipedia.org/wiki?curid=1524140", "title": "Khenifra", "text": "Khenifra (in berbero: \u2d45\u2d4f\u2d49\u2d3c\u2d55\u2d30, \"Xnif\u1e5ba\"; ) \u00e8 una citt\u00e0 del Marocco, nella provincia omonima, nella regione di B\u00e9ni Mellal-Kh\u00e9nifra, che si trova sulla catena montuosa dell'Atlante."}
{"id": "1524141", "revid": "1543377", "url": "https://it.wikipedia.org/wiki?curid=1524141", "title": "Botho Strau\u00df", "text": "Biografia.\nStudia a Colonia e a Monaco di Baviera, intraprendendo studi di germanistica, sociologia e teatro, che lo portano a concepire una visione pessimistica dell'individuo come essere isolato, riflessa nelle sue opere.\nInizia a produrre le proprie opere (romanzi e drammi) dai primi anni settanta del novecento dopo un intenso lavoro di traduzione dei classici come Henrik Ibsen, Eug\u00e8ne Labiche e Maksim Gor'kij. Fondamentale sar\u00e0 per lui il periodo di formazione accanto al regista teatrale Peter Stein dal 1970 al 1975; insieme collaborano alla scrittura e alla regia teatrale di opere storiche, dando vita al collettivo denominato la \"Schaub\u00fchne\" a Berlino Ovest, fucina di idee in cui artisti come Bruno Ganz, Ute Lemper, Edith Clever autogestiscono la loro esperienza teatrale. Nello stesso periodo diviene anche redattore della rivista \"Theater heute\", importante pubblicazione tedesca del settore.\nNel 1972 produce lo scarsamente apprezzato \"Die Hypocondern\" (\"Gli ipocondriaci\"). Nel 1975 presenta al pubblico \"Trilogie des Widersehens\" (\"Trilogia del rivedersi\"), nella quale denuncia il nascondersi delle identit\u00e0 dietro la stereotipia borghese, che vanifica ogni processo di comunicazione ed identificazione dell'individuo stesso, portandolo quasi all'irrealt\u00e0 dell'esistenza.\nFautore di un \"teatro mentale\" o di \"teatro della coscienza\", popola i suoi drammi di personaggi destinati all'incomunicabilit\u00e0 e alla chiusura."}
{"id": "1524143", "revid": "287204", "url": "https://it.wikipedia.org/wiki?curid=1524143", "title": "Botho Strauss", "text": ""}
{"id": "1524144", "revid": "1728", "url": "https://it.wikipedia.org/wiki?curid=1524144", "title": "Dinastia ottoniana", "text": "Per dinastia ottoniana, chiamata anche dinastia dei Liudolfingi, si intende la casata di imperatori del Sacro Romano Impero, originaria della Sassonia, che regn\u00f2 ininterrottamente dal 962 al 1024, prendendo il nome dal capostipite, Ottone I. La moderna ricerca storica vuole questa dinastia discendente degli Ecbertini.\nContesto storico nell'area germanica.\nLa \"Francia orientalis\" era l'insieme dei territori dell'Impero carolingio che si trovavano oltre il Reno, fino all'Oder, secondo la spartizione dell'843. La \"Francia\" era intesa all'epoca come terra dei Franchi, popolazione germanica molto ampia che aveva fatto la sua comparsa durante le invasioni barbariche del V secolo. I Franchi erano cristiani dalla fine del V o l'inizio del VI secolo, mentre la zona dell'odierna Germania fu cristianizzata in maniera efficace solo con le missioni dei monaci irlandesi tra VI e VII secolo.\nLe differenze tra Franchi Orientali e Occidentali si erano acuite in seguito alla spartizione tra i discendenti dell'imperatore carolingio Ludovico il Pio: nel IX secolo ci sono gi\u00e0 le prime tracce scritte di un'antica lingua francese (pi\u00f9 latinizzata grazie al contatto diretto con la popolazione gallo-romana) e tedesca (letteralmente parlata dal \"theod\", il popolo secondo l'antico dialetto germanico). Nell'area oltre il Reno il substrato latino era molto pi\u00f9 tenue e concentrato solo nelle citt\u00e0 gi\u00e0 lungo il \"limes\" romano dell'area del Reno e del Danubio.\nEsisteva quindi un'aristocrazia franca che governava formalmente questo amplissimo territorio, scendendo a patti con i capi delle trib\u00f9 locali, che formalmente avevano accettato la sottomissione ai carolingi, pur senza rinunciare ad alcune antiche prerogative di libert\u00e0 e ai costumi tradizionalmente propri. In questo contesto si diffuse, entro l'XI secolo, il sistema vassallatico-beneficiario, detto anche feudalesimo.\nGradualmente il regno di Germania si and\u00f2 delimitando come una confederazione di quattro popoli ciascuno comandato da un \"dux\" (il latino era ancora la lingua ufficiale del governo e del principale alleato dei franchi, la Chiesa romana): i Franconi, vicino al Reno, gli Svevo-Alamanni, a sud ovest (attuale Svizzera), i Bavari a sud-est e i Sassoni a nord-est.\nAscesa della dinastia sassone.\nLa corona di Germania, una delle tre nate dalla disgregazione dell'impero carolingio (le altre erano quelle di Francia e d'Italia) veniva quindi assegnata a uno dei quattro duchi, scelto in maniera elettiva: questa sorta di federalismo \u00e8 una delle caratteristiche tutt'oggi pi\u00f9 tipiche della nazione tedesca. Il re solitamente aveva un ruolo esclusivamente formale, godendo di ben poca autorit\u00e0 effettiva sull'intero territorio che rappresentava, se non sui suoi domini personali.\nLa situazione all'inizio del X secolo si presentava particolarmente grave, per la polverizzazione del potere a fronte delle pericolose minacce esterne causate dalle frequenti invasioni degli Ungari. Quando venne eletto al trono il nipote di Liudolfo di Sassonia, capostipite della dinastia sassone e discendente della dinastia degli Ecbertini, il duca Enrico detto l'Uccellatore (919-936) egli seppe dare una risposta forte a questi problemi iniziando una riforma amministrativa e militare del regno, facendo edificare una serie di fortezze che facessero da centri difensivi, amministrativi, politici ed economici (un po' come erano state le abbazie al tempo di Carlo Magno). Nel 935 egli ottenne una significativa vittoria contro gli ungari, assoggettando anche le popolazioni slave tra Elba e Oder.\nOttone I.\nGrazie ai suoi successi, i duchi tedeschi decisero di eleggere dopo di lui suo figlio Ottone, che continu\u00f2 l'opera paterna battendo definitivamente gli Ungari sul fiume Lech nel 955: gli sconfitti furono convertiti al cristianesimo e vennero fatti insediare sul medio corso del Danubio, dando origine a un regno che da essi prese il nome di Ungheria.\nDopo essere intervenuto anche in Italia, nel 962 Ottone si fece incoronare imperatore, un titolo ormai desueto che egli seppe per\u00f2 rinvigorire. Ottone affid\u00f2 le circoscrizioni comitali di Germania a membri dell'alto clero tedesco, scegliendo come vescovi uomini a lui fedeli, cercando cos\u00ec di frenare la \"privatizzazione\" di tali cariche, sottraendole alle mire dell'aristocrazia che cercava di renderle ereditarie. I vescovi avevano cos\u00ec una doppia funzione, laica ed ecclesiastica, e venivano generalmente scelti tra le persone pi\u00f9 colte ed energiche del tempo, con una certa riqualificazione del clero sottratto alle pluridecennali influenze delle bellicose aristocrazie locali. Il fatto di affidare l'amministrazione delle contee ai vescovi si rivel\u00f2 strategico anche per un altro motivo: questi esponenti non avevano eredi legittimi e alla loro morte l'ufficio pubblico rientrava nelle potest\u00e0 del sovrano, rendendo il regno maggiormente coeso e frenandone la disgregazione.\nLa politica di Ottone si assest\u00f2 quindi su tre direttrici principali:\nLa via diplomatica fu cos\u00ec preferita alle campagne militari, dimostratesi fallimentari; in nome della ragion di Stato il figlio di Ottone, Ottone II, spos\u00f2 la principessa bizantina Teofane; ci\u00f2 tuttavia non bast\u00f2 n\u00e9 a far s\u00ec che il \"basileus\" riconoscesse l'imperatore tedesco come suo pari, n\u00e9 a trasferire il dominio sull'Italia.\nOttone II.\nDopo la morte del padre, avvenuta nel (973), Ottone II dovette subito fronteggiare una ribellione nel regno di Germania. Poco dopo anche la situazione a Roma, vessata dalla nobilt\u00e0 locale, divent\u00f2 preoccupante e il re decise di scendere in Italia anche per compiere una spedizione contro i musulmani di Sicilia, ma venne sconfitto duramente nel 982 in Calabria e mor\u00ed l'anno successivo.\nOttone III.\nAlla morte di Ottone II, il figlioletto Ottone III aveva appena tre anni, per cui l'Impero venne tenuto in reggenza da Teofane. Sembrava ormai che il titolo di sovrano fosse tornato ad essere un accessorio puramente formale, quando Ottone III, ormai cresciuto e imbevutosi di cultura imperiale bizantina e di ideali ascetici, grazie all'insegnamento di san Nilo di Rossano, seppe riportare le cose alla normalit\u00e0, con l'appoggio di alcuni arcivescovi tedeschi. Nel 996 scese in Italia e si fece incoronare imperatore.\nSe i suoi predecessori avevano avuto come modello l'Impero di Carlo Magno, Ottone III dovette sicuramente essere attratto dai fasti della Roma imperiale di Costantino, scegliendo Roma come capitale nella quale insediarsi e dalla quale governare il regno secondo l'ideale della \"Renovatio Imperii\". La sua prematura morte rende impossibile stabilire cosa intendesse per ripristino ed \u00e8 difficile comprendere quale fosse il suo progetto e quale sarebbe stato lo sviluppo delle sue azioni future.\nEnrico II.\nFiglio di Enrico II di Baviera, alla sua morte, nel 995, divenne duca di Baviera con il nome di Enrico IV di Baviera. Fu anche duca di Carinzia come Enrico III.\nNel 23 gennaio 1002 mor\u00ec il cugino di secondo grado di Enrico IV di Baviera, Ottone III. Non era prassi all'epoca che vi fossero diritti al trono per gli appartenenti alle linee collaterali della famiglia regia, quindi la successione non fu immediata. La via per la sua successione venne aperta quando Ottone di Worms, nipote di Ottone I, rifiut\u00f2 la corona; Enrico II trov\u00f2 sostegno per la sua successione in Sassonia, desiderosa di vedere un uomo della propria stirpe continuare a sedere sul trono; egli inoltre era sostenuto da Sofia e Adelaide, sorelle del defunto Ottone III.\nLa sua morte, il 13 luglio 1024, fu accompagnata in Italia da sommosse di popolo e dall'incendio del palazzo imperiale di Pavia, mentre in Germania da un'irreale assenza di conflitti intestini tra i principi, segno di una politica interna che alla lunga aveva dato i suoi frutti. Si organizz\u00f2 un'assemblea elettiva (da Enrico nel 1002 ostacolata) in cui gli succedette Corrado II il Salico, iniziatore della dinastia di Franconia (ma legato a lui da rapporti di parentela: Corrado era figlio di Enrico di Spira, figlio a sua volta di Ottone di Worms, figlio di Corrado il Rosso e di Liutgarda, figlia a sua volta di Ottone I e quindi, oltre che bisnonna di Corrado II, cugina di Enrico II). La sua tomba, in cui giace assieme alla moglie Cunegonda, capolavoro marmoreo di Tilman Riemenschneider, \u00e8 custodita nel duomo di Bamberga.\nEnrico II venne canonizzato nel 1146 da papa Eugenio III quale Imperatore devoto, non a caso in un periodo di grande incertezza del potere imperiale e papale, con la citt\u00e0 di Roma elevata a Libero Comune e le predicazioni pauperiste di Arnaldo da Brescia che scuotevano gli animi. La sua Memoria si celebra il 13 luglio."}
{"id": "1524146", "revid": "1507870", "url": "https://it.wikipedia.org/wiki?curid=1524146", "title": "Monte Chierico", "text": "Il monte Chierico \u00e8 una montagna delle Alpi e Prealpi Bergamasche alta 2.535\u00a0m. \u00c8 situato nelle Alpi Orobie, nel territorio amministrativo del comune di Carona, in alta val Brembana, in provincia di Bergamo. La sommit\u00e0 ha una particolare forma allungata che divide la val Carisole dalla val Sambuzza, e a nord si collega alla cresta che unisce il corno Stella al passo di Publino e poi al pizzo Zerna. La pancia est del monte ospita i laghi di Caldirolo. Il Monte Chierico offre una panoramica sulla val Carisole, silla val Sambuzza, sul pizzo Zerna, sul monte Masoni, sul pizzo del Becco e su Carona.\nAccessi.\nQuesto itinerario \u00e8 stato percorso in gennaio con l'ausilio di sci da alpinismo e ramponi.\nPer raggiungerlo si prende il sentiero per il rifugio Fratelli Calvi (strada carrabile parzialmente cementata in alcuni tratti), si attraversa l'abitato di Pagliari e si prosegue lungo la carrabile. Si passa una cascata e poco pi\u00f9 avanti, passato un doppio tornante, si lascia la carrabile e, in prossimit\u00e0 della fontanella, si prende il sentiero a sinistra in direzione val Sambuzza / passo di Publino.\nSi prosegue lungo il sentiero attraverso un bosco e si passano diverse baite fino a superare definitivamente l'ultimo tratto di bosco in prossimit\u00e0 del Baitone.\nIl sentiero prosegue su per la val Sambuzza fino al bivio col sentiero che, sulla sinistra, si dirige verso la val Carisole. Si prosegue lungo il sentiero fino alla cresta dove si risale fino in vetta.\nUn'altra via d'accesso prevede la risalita partendo sempre da Carona su per la val Carisole, dove sono situati degli impianti di risalita collegati con gli adiacenti impianti di Foppolo."}
{"id": "1524147", "revid": "124799970", "url": "https://it.wikipedia.org/wiki?curid=1524147", "title": "Grammofoni", "text": ""}
{"id": "1524150", "revid": "154326", "url": "https://it.wikipedia.org/wiki?curid=1524150", "title": "Ottoniana", "text": ""}
{"id": "1524158", "revid": "339392", "url": "https://it.wikipedia.org/wiki?curid=1524158", "title": "Euromonete", "text": ""}
{"id": "1524161", "revid": "123175606", "url": "https://it.wikipedia.org/wiki?curid=1524161", "title": "M'rirt", "text": "M'rirt () \u00e8 una citt\u00e0 del Marocco, nella provincia di Kh\u00e9nifra, nella regione di B\u00e9ni Mellal-Kh\u00e9nifra, sulla catena montuosa dell'Atlante.\nSi trova a circa 30\u00a0km dal capoluogo della provincia Kh\u00e9nifra."}
{"id": "1524163", "revid": "10431", "url": "https://it.wikipedia.org/wiki?curid=1524163", "title": "Kenifra", "text": ""}
{"id": "1524164", "revid": "14691", "url": "https://it.wikipedia.org/wiki?curid=1524164", "title": "Sabha", "text": ""}
{"id": "1524167", "revid": "827882", "url": "https://it.wikipedia.org/wiki?curid=1524167", "title": "Movimento Politico Occidentale", "text": ""}
{"id": "1524168", "revid": "75435", "url": "https://it.wikipedia.org/wiki?curid=1524168", "title": "Indulgenze", "text": ""}
{"id": "1524170", "revid": "287204", "url": "https://it.wikipedia.org/wiki?curid=1524170", "title": "Avant que l'ombre... \u00c0 Bercy", "text": "Avant que l'ombre... \u00c0 Bercy \u00e8 il quarto CD live della cantante francese Myl\u00e8ne Farmer, pubblicato nel 2006 dalla Polydor Records.\nIl disco.\nDopo 6 anni dal suo \"Myl\u00e8nium Tour\" Myl\u00e8ne Farmer torna con un tour nel 2006 che prevede 13 date a Bercy. Lo spettacolo apre le porte il 13 gennaio per finire il 29 dello stesso mese. Ed il risultato \u00e8 sempre lo stesso: un trionfo. La Farmer presenta uno spettacolo come al solito unico nel suo genere, presentando pezzi del suo nuovo album \"Avant que l'ombre...\" mischiati a vecchi successi dei suoi precedenti album (gli unici album che verranno messi da parte saranno \"Cendres de lune\" e \"Innamoramento\"). Finite le date col tutto esaurito, J\u00e9rome Devoise, mixa i brani e a dicembre del 2006 esce \"Avant Que L'ombre... \u00e0 Bercy\" in versione cofanetto cd e dvd. Per promuovere il tutto saranno estratti due singoli (\"Avant que l'ombre... (Live)\" e \"D\u00e9shabillez-moi (Live)\"). Il cd \u00e8 gi\u00e0 primo in Francia alla prima settimana di uscita, ma ci\u00f2 che sconvolge tutti \u00e8 il dvd: rimanendo al primo posto per varie settimane, questo vender\u00e0 alla fine ben 500.000 copie, diventando il dvd musicale pi\u00f9 venduto di tutti i tempi in Francia."}
{"id": "1524172", "revid": "838137", "url": "https://it.wikipedia.org/wiki?curid=1524172", "title": "Nobutaka Taguchi", "text": "Specializzato nella rana, ha vinto la medaglia d'oro nei 100\u00a0m rana e il bronzo nei 200\u00a0m rana ai Giochi olimpici di Monaco 1972.\n\u00c8 diventato uno dei Membri dell'International Swimming Hall of Fame.\n\u00c8 stato primatista mondiale dei 100\u00a0m rana."}
{"id": "1524179", "revid": "287204", "url": "https://it.wikipedia.org/wiki?curid=1524179", "title": "Markko Martin", "text": ""}
{"id": "1524180", "revid": "154326", "url": "https://it.wikipedia.org/wiki?curid=1524180", "title": "Ottoniani", "text": ""}
{"id": "1524182", "revid": "767487", "url": "https://it.wikipedia.org/wiki?curid=1524182", "title": "La panne. Una storia ancora possibile", "text": "La panne. Una storia ancora possibile \u00e8 un romanzo del 1956 scritto da Friedrich D\u00fcrrenmatt portato spesso in scena a teatro.\nContenuto.\nCome in altri suoi romanzi e racconti, l'intento dell'autore - che si chiede in incipit se vi siano \"ancora delle storie possibili, delle storie per scrittori\" - \u00e8 quello di dimostrare che i meccanismi investigativi e giudiziari dello stato sono sostanzialmente incapaci di giungere alla verit\u00e0 umana. Viceversa, alcuni comportamenti, di fatto umanamente negativi, non vengono percepiti come \"colpevoli\" dalla giustizia umana.\n\u00c8 il caso del protagonista, appunto, che pi\u00f9 o meno inconsapevolmente ha provocato la morte di un uomo. Traps \u00e8 moralmente colpevole, tuttavia il suo delitto, tecnicamente, non sarebbe dimostrabile n\u00e9 tantomeno punibile da un vero tribunale.\n\u00c8 proprio Zorn (ira o collera in tedesco) il pubblico ministero che nel gioco accuser\u00e0 Traps, ad affermare che si tratta di un delitto \u201c\"perpetrato in modo cos\u00ec raffinato da essere brillantemente sfuggito, \u00e8 ovvio, alla giustizia dello stato\"\u201d. In quell'inciso \u201c\"\u00e8 ovvio\"\u201d c'\u00e8 tutto il pessimismo di D\u00fcrrenmatt nei confronti della giustizia, nel suo intero corso, dalla indagine fino al processo.\nMa i quattro vecchietti, fra una risata e l'altra, arrivano comunque alla verit\u00e0, una verit\u00e0 esclusivamente umana, etica, non certo processuale poich\u00e9, come afferma il giudice del racconto, \u201c\"noi quattro qui seduti a questo tavolo siamo ormai in pensione e perci\u00f2 ci siamo liberati dell'inutile peso delle formalit\u00e0, delle scartoffie, dei verbali, e di tutto il ciarpame dei tribunali. Noi giudichiamo senza riguardo alla miseria delle leggi e dei commi\".\u201d\nUn giudizio, quindi, che solo una volta liberato dagli ingranaggi del sistema giudiziario pu\u00f2 arrivare al cuore della verit\u00e0, poich\u00e9 la giustizia vera non si identifica con quella voluta dai legislatori; le regole, le norme che i commissariati, le prefetture, i tribunali impongono talvolta si scontrano con un autentico spirito di giustizia.\nI quattro vecchi godono del loro gioco proprio perch\u00e9 con esso hanno la possibilit\u00e0 di sperimentare una ricerca della giustizia autentica, non formale e codificata, perch\u00e9 hanno la libert\u00e0 di arrivare alla verit\u00e0 pi\u00f9 vera e umana, e di arrivarci persino in allegria, per quanto drammatica tale verit\u00e0 possa rivelarsi.\nIl titolo.\nIl titolo rappresenta il messaggio di fondo del racconto: com'\u00e8 scritto nel primo capitolo di introduzione, anche una banale panne automobilistica rappresenta quanto un piccolo incidente possa cambiare il corso di un'esistenza. Nel mondo moderno, sostiene l'autore in questo suo prologo, il gesto di un solo individuo pu\u00f2 scatenare conseguenze a catena persino a livello universale, ed a maggior ragione, quindi, il caso condiziona fortemente le vicende di ogni singolo uomo, nel suo mondo privato.\n\"\"Non vi \u00e8 pi\u00f9 un Dio che incomba, una giustizia, un fato come nella Quinta Sinfonia; la minaccia viene dagli incidenti stradali, da dighe che crollano per difetti di costruzione, dallo scoppio di fabbriche di bombe atomiche per la distrazione di un addetto ai laboratori, dall'errata regolazione di incubatrici. La nostra strada passa per questo mondo di contrattempi (...)\".\"\nD'altronde il tema della casualit\u00e0 che domina gli eventi umani \u00e8 frequente nelle opere di D\u00fcrrenmatt. \u00c8 il caso che manda all'aria tanto i piani criminali quanto le pi\u00f9 sofisticate congetture investigative, come accade ad esempio nel suo romanzo \"La promessa\".\nTrama.\nCon questo breve romanzo lo scrittore svizzero propone un racconto piuttosto surreale preceduto da un breve capitolo, nel quale espone le proprie riflessioni sul motivo dello scrivere (suo personale e universale) e su quanto il mondo d'oggi sia in bal\u00eca di banali incidenti.\nProtagonista del racconto \u00e8 \"Alfredo Traps\", rappresentante di articoli tessili, che sta viaggiando per lavoro in un'indefinita parte della Svizzera, quando la sua automobile, una lussuosa Studebaker, smette di funzionare: inizialmente non dispiace a Traps di passare una notte fuori casa, sperando in qualche piacevole avventura.\nRiesce cos\u00ec ad essere ospitato per la nottata a casa di un giudice in pensione che, vivendo solo, offre gratuitamente l'alloggio in cambio di un poco di compagnia. Il padrone di casa annuncia inoltre che avr\u00e0 dei colleghi (anche loro pensionati) a cena, con i quali \u00e8 solito passare il tempo simulando processi storici o, in presenza d'ospiti come Traps, processandoli. Alfredo, per quanto confuso, \u00e8 entusiasta di prendervi parte, per divertirsi anche lui in questo gioco.\nA cena, tra ottimi piatti e del buon vino, Traps inizia a chiacchierare ed a raccontare di s\u00e9 nel modo pi\u00f9 sincero, rivelando i suoi molti rancori nei confronti del suo ex-principale, un certo \"Gygax\" che era casualmente morto poco prima che Traps prendesse il suo posto. Dopo un certo tempo scopre, per\u00f2, che il processo, in cui lui fa la parte dell'imputato, \u00e8 gi\u00e0 iniziato ed \u00e8 stato accusato dell'omicidio del suo principale. Scopre anche che c'\u00e8 regolarmente un avvocato difensore e, soprattutto, un boia nel caso di condanna a morte.\nIl processo oscilla tra gioco e realt\u00e0: mentre gli ospiti diventano sempre pi\u00f9 euforici ed iniziano a festeggiare per la strabiliante sincerit\u00e0 dell'imputato, egli, coinvolto dalla situazione, si comporta in modo surreale, giungendo persino a ringraziare il giudice per la definitiva sentenza di condanna a morte.\nConclusosi il processo, tutti completamente ubriachi si addormentano.\nLa mattina successiva i pensionati, recandosi nella stanza di Traps, lo trovano impiccato fuori dalla finestra.\nIl processo si rivela, quindi, in tutta la sua cruda realt\u00e0 di gioco.\nIn una successiva versione radiofonica dello stesso racconto di D\u00fcrrenmatt, contenuta nella sua serie dei \"Radiodrammi\" (1961), il protagonista, che s'era solo addormentato, al risveglio riprender\u00e0 il suo viaggio e la vita di sempre, rimuovendo in qualche modo il suo senso di colpa.\nVersioni cinematografiche e teatrali.\nNel 1972 usc\u00ec nelle sale anche un film ispirato al racconto di D\u00fcrrenmatt, una produzione italo-francese, intitolato \"La pi\u00f9 bella serata della mia vita\". La differenza di titolo \u00e8 ispirato all'ultima frase del romanzo. Il film \u00e8 liberamente rimaneggiato soprattutto nel finale.\nNel 2008, per la regia di Armando Pugliese, \u00e8 stata portata in scena una versione teatrale de \"La panne\", interpretata da Gianmarco Tognazzi e Bruno Armando.\nNel 2005 un adattamento teatrale, tratto dalla medesima opera, \u00e8 stato messo in scena con il titolo \"Rinascere all'alba\", nell'ambito della rassegna letteraria Bagliori d'autore, dedicata a D\u00fcrrenmatt.\nNel 2018, con il titolo di \"La Panne\" su adattamento e traduzione di Eugenio Bernardi, viene messo in scena con la collaborazione di Il Contato/Teatro Giacosa di Ivrea e Liberipensatori \"Paul Val\u00e9ry\" e regia di Oliviero Corbetta."}
{"id": "1524189", "revid": "110157", "url": "https://it.wikipedia.org/wiki?curid=1524189", "title": "Volokolamsk", "text": "Volokolamsk \u00e8 una cittadina della Russia europea centrale, compresa nell'oblast' di Mosca e situata 119\u00a0km a nordovest della capitale, sulla riva sinistra del fiume Gorodenka in prossimit\u00e0 della sua confluenza con il Lama; \u00e8 il capoluogo amministrativo del distretto omonimo.\nVolokolamsk \u00e8 una delle citt\u00e0 pi\u00f9 antiche della Russia: risale al 1135 una sua menzione in alcune cronache locali, dove viene citato l'abitato di \"Volok na Lame\" (\u0412\u043e\u043b\u043e\u043a \u043d\u0430 \u041b\u0430\u043c\u0435); nel 1178 si cita invece l'insediamento di \"Lam'skij volok\". L'insediamento era stato fondato non molto tempo prima da alcuni mercanti di Novgorod, sulla importante via d'acqua che collegava la regione di Novgorod a Mosca e alla regione del Volga.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1524192", "revid": "767487", "url": "https://it.wikipedia.org/wiki?curid=1524192", "title": "Tom Bruce", "text": "Biografia.\nLasciata l'attivit\u00e0 agonistica divenne dirigente di strutture ospedaliere. Sposato con Marilee, ha avuto due figli, Cameron e Lanie.\nMalato di cancro, \u00e8 morto il 9 aprile 2020.\nCarriera.\nSpecializzato nella rana, ha vinto la medaglia d'oro nella staffetta 4x100\u00a0m misti e l'argento nei 100\u00a0m rana ai Giochi olimpici di Monaco 1972. \u00c8 stato primatista mondiale della staffetta 4x100\u00a0m misti."}
{"id": "1524194", "revid": "1446238", "url": "https://it.wikipedia.org/wiki?curid=1524194", "title": "Midelt", "text": "Midelt (in berbero: \u2d30\u2d61\u2d5f\u2d30\u2d5f, \"Aw\u1e6da\u1e6d\"; ) \u00e8 una citt\u00e0 del Marocco, nella provincia omonima istituita nel 2009, e facente parte della regione di Dr\u00e2a-Tafilalet.\nSi trova a circa 30\u00a0km da Khenifra.\nGeografia fisica.\nMidelt si trova sulla strada principale che collega le citt\u00e0 di F\u00e8s e di Mekn\u00e8s, con Er Rachidia verso sud.\nLa citt\u00e0 si trova su di un altopiano, circondata dal fiume Moulouya, sulla catena montuosa dell'Atlante.\nVista l'altitudine cui si trova \u00e8 una delle citt\u00e0 pi\u00f9 temperate del Marocco. La temperatura media in gennaio si situa intorno ai 12.3 gradi Celsius, mentre in luglio \u00e8 nell'intorno dei 32.6 gradi.\nNon \u00e8 infrequente che vi nevichi; in generale la citt\u00e0 gode di precipitazioni di media intensit\u00e0 durante tutto il corso dell'anno.\nStoria.\nMidelt si \u00e8 sviluppata nella prima met\u00e0 del XX secolo come centro amministrativo francese. Precedentemente villaggi e ksour punteggiavano il fertile altopiano. I francesi si stabilirono in questa zona per facilitare l'estrazione di piombo, gesso e altri minerali, oltre che di fossili.\nLo sviluppo di questa intensa attivit\u00e0 estrattiva ha comportato la costruzione di una linea ferroviaria fino al mar Mediterraneo, oltre che all'elettrificazione della citt\u00e0 gi\u00e0 a partire dal 1930, che in Marocco, solo a Casablanca \u00e8 stata porta prima.\nSociet\u00e0.\nLa citt\u00e0 \u00e8 stata storicamente sede di una cospicua comunit\u00e0 ebraica, che contava 1.200 membri nel 1936 e 1.700 membri nel 1951, emigrata in massa verso Israele e Francia negli anni 1950 e 1960."}
{"id": "1524201", "revid": "287204", "url": "https://it.wikipedia.org/wiki?curid=1524201", "title": "Dace", "text": ""}
{"id": "1524205", "revid": "196543", "url": "https://it.wikipedia.org/wiki?curid=1524205", "title": "Ercole Bernabei", "text": "Biografia.\nA Roma fu allievo di Orazio Benevoli. Il 25 agosto 1642 \u00e8 documentata la sua presenza come organista aggiunto per la musica 'straordinaria' per i vespri e la messa della festa di san Luigi nella chiesa di San Luigi dei Francesi, dove era maestro di cappella Benevoli. Successivamente, nel 1653, succedette al compositore Luigi Rossi nella carica di organista presso la stessa chiesa; mantenne questo posto sino al 1658, quando fu sostituito temporaneamente da Ercole Pastorelli. Reintegrato l'anno successivo, continu\u00f2 il suo servizio per San Luigi sino al luglio del 1665, quando fu nominato maestro di cappella della Cappella musicale Pia Lateranense della Basilica di San Giovanni in Laterano. Nel 1667 ottenne anche la direzione della cappella di San Luigi dei Francesi, succedendo ad Antonio Maria Abbatini, posizione che tenne sino al giugno 1672, quando, grazie all'appoggio della regina Cristina di Svezia, divenne maestro della Cappella Giulia nella basilica vaticana, al posto del defunto Benevoli.\nDue anni dopo lasci\u00f2 l'incarico per assumere quello di \"Kapellmeister\" del principe elettore Ferdinando Maria di Baviera, succedendo cos\u00ec a Johann Kaspar Kerll. Si trasfer\u00ec, dunque, a Monaco, citt\u00e0 in cui rimarr\u00e0 per il resto della sua vita. Presso la corte bavarese Bernabei mise in scena alcune sue opere ed ebbe come allievo e assistente il futuro compositore Agostino Steffani. Nonostante tutto questo egli non era particolarmente entusiasta di rimanere nella capitale bavarese e pensava di tornare a Roma alla prima occasione, ma non riusc\u00ec a realizzare il proposito. \nMor\u00ec a Monaco il 5 dicembre 1687.\nBernabei ebbe anche due figli musicisti: il primogenito Giuseppe Antonio Bernabei e il pi\u00f9 giovane Vincenzo Bernabei.\nConsiderazioni sull'artista.\nDurante gli anni trascorsi a Roma Bernabei compose principalmente lavori sacri in stile antico, ma dimostr\u00f2 di essere un compositore versatile e di sapersi adattare agli stili moderni: egli scrisse numerosi lavori in stile concertato per poche voci e basso continuo, ma anche in stile policorale, risentendo quindi dell'influenza del suo maestro Benevoli.\nA causa dell'intensa attivit\u00e0 come maestro di cappella, fu meno attivo sul versante della musica profana. Si ricorda, tuttavia, in particolare il suo \"Concerto madrigalesco\" (1669), una raccolta di 15 madrigali concertati a tre voci e continuo, dedicata al principe Flavio Orsini, duca di Bracciano, che l'allievo Steffani tenne presente come modello per alcuni suoi lavori. Della musica operistica di Bernabei non si conosce nulla, essendo perduta la musica dei suoi lavori teatrali andati in scena a Monaco."}
{"id": "1524218", "revid": "1543377", "url": "https://it.wikipedia.org/wiki?curid=1524218", "title": "Calcio ai Giochi della XXVI Olimpiade - Convocazioni al torneo maschile", "text": "Elenco dei giocatori convocati da ciascuna nazionale per partecipare al torneo di calcio di . I giocatori fuoriquota (di et\u00e0 superiore a 23 anni) sono segnalati da (+).\nGruppo A.\nAllenatore: Daniel Passarella\nAllenatore: Nelo Vingada\nAllenatore: Bruce Arena\nAllenatore: Henryk Kasperczak\nGruppo B.\nAllenatore: Ivo Wortmann\nAllenatore: Eddie Thomson\nAllenatore: Raymond Domenech\nAllenatore: Javier Clemente\nGruppo C.\nAllenatore: Anatolij By\u0161ovec\nAllenatore: Sam Arday\nAllenatore: Cesare Maldini\nNicola Amoruso att riserva\nAllenatore: Carlos de los Cobos\nGruppo D.\nAllenatore: M\u00e1rio Zagallo\nAllenatore: Akira Nishino\nAllenatore: Jo Bonfr\u00e8re\nAllenatore: Antal Dunai"}
{"id": "1524220", "revid": "75435", "url": "https://it.wikipedia.org/wiki?curid=1524220", "title": "Fonte yahvista", "text": ""}
{"id": "1524224", "revid": "827882", "url": "https://it.wikipedia.org/wiki?curid=1524224", "title": "Le ragazze di Miss Italia", "text": "Le ragazze di Miss Italia \u00e8 un film per la televisione del 2002 diretto da Dino Risi, per l'ultima volta dietro alla macchina da presa. \nTrama.\nDurante i giorni precedenti alla finale Miss Italia 2000 si intrecciano le vicende di alcune delle ragazze partecipanti al concorso di bellezza e di altri personaggi: Rossella inizia a frequentare il cameriere Marcello, Patrizia si innamora del dottor Albini che la vorrebbe sposare e Sabrina viene corteggiata da un poliziotto addetto alla vigilanza. Nel frattempo il professor De Lollis, dongiovanni, conosce diverse ragazze e si intrattiene con gli altri ospiti dell'albergo, fra cui l'avvocato Martini Battaglia a cui viene fatto credere che una ragazza sia innamorata di lui e gli abbia chiesto un appuntamento a cui si presenta invece la signora Luana. I due si iniziano a frequentare finch\u00e9 l'avvocato viene arrestato. Lo svolgimento della manifestazione viene inoltre turbato da Flavio, ex fidanzato di Olga, che minaccia di far esplodere una bomba durante la finale di Miss Italia. L'uomo inserisce la bomba in una gallina che si aggira durante la finale, ma per un errore dimentica l'esplosivo nella sua auto facendola detonare e uccidendosi. Lo sventato attentato permette il regolare svolgimento del concorso che viene vinto da Patrizia. L'avvocato Martini Battaglia ritorna da Luana dato che era stato arrestato per errore.\nProduzione.\nLe riprese di quella che inizialmente doveva essere una miniserie televisiva in due puntate intitolata \"Bellissime\" si svolsero tra giugno e luglio del 2000 a Salsomaggiore Terme. Inizialmente il ruolo affidato a Gabriele Ferzetti era stato concepito per Vittorio Gassman, mentre Anna Valle si rifiut\u00f2 di partecipare alla fiction. Dopo la conclusione delle riprese, Enzo Mirigliani, organizzatore di Miss Italia, critic\u00f2 nel 2001 la miniserie affermando che offriva \"una brutta immagine del concorso\" e chiedendo in un'altra occasione delle modifiche al girato. Solo il 15 settembre 2002 con il titolo \"Le ragazze di Miss Italia\" la miniserie venne trasmessa in prima TV su Rai 1 in una versione ridotta ad un'unica puntata. Il film TV venne seguito da 4.267.000 spettatori (19.52% di share)."}
{"id": "1524229", "revid": "729019", "url": "https://it.wikipedia.org/wiki?curid=1524229", "title": "Aeroporto di Tallinn", "text": "LAeroporto di Tallinn - Lennart Meri (ICAO: TLL - IATA: EETN), o Aeroporto Lennart Meri \u00dclemiste International, in estone \"Lennart Meri Tallinna lennujaam\", \u00e8 un aeroporto estone situato a 4\u00a0km a sud-est della capitale estone, Tallinn.\nPosizione geografica.\nLo scalo si trova lungo la Tartu Maantee, nel territorio del comune di Rae e presso la costa orientale del lago \u00dclemiste.\nStoria.\nLa struttura \u00e8 intitolata alla memoria dell'ex presidente Lennart Meri.\nCirca 1,46 milioni di passeggeri hanno usufruito dell'aeroporto nel 2007, con un incremento dell'11,5% rispetto all'anno precedente.\nStrategia.\nL'aeroporto \u00e8 aperto al traffico commerciale con voli nazionali ed internazionali, principalmente diretti in Europa. \u00c8 stato l'hub della defunta compagnia di bandiera estone, Estonian Air. A Tallinn hanno la loro basi anche le compagnie aeree Avies e FlyLal Charters.\nDati tecnici.\nL'aeroporto \u00e8 dotato di una pista d'atterraggio attiva, in asfalto e calcestruzzo, lunga ) m e larga 45 m, la pista aeroportuale si trova ad un'altitudine di 40\u00a0m s.l.m. (), con orientamento delle piste RWY 08/26, con prevalenza 08 per il decollo della e 26 in fase di atterraggio, inoltre \u00e8 provvisto di cinque corsie riservate al rullaggio e quattordici terminal.\nCollegamenti con Tallinn.\nL'aeroporto \u00e8 collegato con il centro citt\u00e0 con l'autobus numero 2 e dal 1 settembre 2017 \u00e8 collegato anche con la linea del tram numero 4. Il prezzo della corsa \u00e8 di 2\u20ac"}
{"id": "1524232", "revid": "99482413", "url": "https://it.wikipedia.org/wiki?curid=1524232", "title": "Bruce Robertson (nuotatore)", "text": "Specializzato nella farfalla e nello stile libero, ha vinto la medaglia d'argento nei 100\u00a0m farfalla e il bronzo nella staffetta 4x100\u00a0m misti alle Olimpiadi di Monaco 1972."}
{"id": "1524239", "revid": "619191", "url": "https://it.wikipedia.org/wiki?curid=1524239", "title": "Sailor Luna", "text": ""}
{"id": "1524242", "revid": "486946", "url": "https://it.wikipedia.org/wiki?curid=1524242", "title": "Parigi Dakar", "text": ""}
{"id": "1524245", "revid": "14214", "url": "https://it.wikipedia.org/wiki?curid=1524245", "title": "Aeroporto Yulemiste International", "text": ""}
{"id": "1524246", "revid": "14214", "url": "https://it.wikipedia.org/wiki?curid=1524246", "title": "Aeroporto Ulemiste International", "text": ""}
{"id": "1524247", "revid": "111319", "url": "https://it.wikipedia.org/wiki?curid=1524247", "title": "Thomas Bruce", "text": ""}
{"id": "1524248", "revid": "167080", "url": "https://it.wikipedia.org/wiki?curid=1524248", "title": "Relazioni su un insieme", "text": ""}
{"id": "1524249", "revid": "1534511", "url": "https://it.wikipedia.org/wiki?curid=1524249", "title": "Attivit\u00e0 (fisica)", "text": ""}
{"id": "1524250", "revid": "729019", "url": "https://it.wikipedia.org/wiki?curid=1524250", "title": "Harry Potter Trading Card Game", "text": "Harry Potter Trading Card Game \u00e8 un gioco di carte collezionabili dedicato al mondo di \"Harry Potter\", pubblicato nel 2001 dalla Wizards of the Coast e creato da Paul Peterson, Skaff Elias e Mike Elliott.\nOltre al Set Base (composto da 116 carte), furono rilasciate altre 4 espansioni:\nNell'ottobre del 2002 il gioco fu cancellato dalla stessa Wizards of the Coast."}
{"id": "1524251", "revid": "125827864", "url": "https://it.wikipedia.org/wiki?curid=1524251", "title": "Black or White", "text": "Black or White \u00e8 una canzone scritta, composta e interpretata dal cantante statunitense Michael Jackson, pubblicata l'11 novembre 1991 ed estratta come primo singolo dal suo ottavo album in studio, \"Dangerous\".\nIl singolo raggiunse la 1\u00aa posizione in oltre 20 paesi e nella Billboard Hot 100, dove rimase per 7 settimane consecutive. \u00c8 uno dei singoli pi\u00f9 venduti di Jackson e ha ricevuto 2 dischi di platino dalla RIAA per vendite superiori ai 2 milioni di unit\u00e0 negli Stati Uniti.\nMusicalmente la canzone \u00e8 un mix di hard rock, dance e rap. Il videoclip del brano, per la regia di John Landis, che aveva gi\u00e0 diretto per Jackson il video di \"Thriller\", \u00e8 certificato nel Guinness dei primati come il video con i pi\u00f9 alti indici di ascolto nella storia della TV mondiale raggiungendo gli oltre 500 milioni di telespettatori il giorno della sua messa in onda.\nIl testo della canzone denuncia il problema del razzismo, come anche alcune scene del videoclip ufficiale, i cui ultimi 4 minuti vennero censurati.\nIl brano \u00e8 stato nominato ai Grammy Awards 1993 nella categoria Miglior interpretazione vocale maschile, che non vinse, ma, alla stessa edizione dei Grammy, Jackson venne premiato col Grammy Legend Award. Nel 1993 il videoclip del brano vinse il premio come Miglior video musicale agli NAACP Image Awards.\nDescrizione.\nIl rap.\nFu la prima canzone di Michael Jackson, pubblicata come singolo, a contenere al suo interno un intero verso rap, se non si calcola la poesia in stile gotico interpretata da Vincent Price in \"Thriller\" e da molti definita erroneamente \"rap\". Come dichiarato dal co-autore del pezzo, Bill Bottrell, l'idea del rap nacque perch\u00e9 la canzone aveva un grosso buco nel mezzo: dopo i primi giorni di lavoro su di essa, avevano il nucleo della canzone, i versi, il coro, che Michael cantava molto presto nel pezzo, ma tutto quello che rimaneva era una grande sezione centrale.\nL'idea del rap \u00e8 saltata in testa a Bottrell una mattina mentre era a casa, col testo ispirato dai temi che Jackson aveva trattato nelle sue parti della canzone. Bottrell registr\u00f2 una versione del rap che intendeva usare come riempitivo temporaneo e la fece ascoltare a Jackson che l'ha subito adorata. Il piano iniziale di Bottrell era quello di avere un rapper reale per registrare la sua parte, e sugger\u00ec a Jackson di usare LL Cool J o Heavy D, che erano entrambi in studio a lavorare su altri brani per l'album. Jackson, tuttavia, ha insistito sul fatto che usassero la registrazione di Bottrell, qualcosa con cui il produttore non era del tutto a suo agio:\nAlla fine, Bottrell fu d'accordo, ma, ancora non del tutto a suo agio, decise di usare uno pseudonimo. Scelse lo pseudonimo \"L.T.B.\" come riferimento alla serie TV \"Leave It to Beaver\" (in Italia \"Il carissimo Billy\"): \nDopo che la canzone ha venduto milioni di copie e trascorso sette settimane in cima alle classifiche statunitensi, il manager di Bottrell ha iniziato a ricevere chiamate che chiedevano al fantomatico L.T.B. di realizzare un album completo.\nIspirazioni.\nNel 2003, durante il documentario \"Living with Michael Jackson\", Jackson disse di aver scritto il brano ispirandosi seduto sopra un ramo del suo \"Giving Tree\", un enorme albero del suo Neverland Ranch da sopra il quale Jackson traeva ispirazione; l'artista dichiar\u00f2 che anche altre canzoni come \"Heal the World\" e \"Childhood\" furono composte ispirandosi da sopra quest'albero.\nPromozione.\nEsibizioni dal vivo.\nJackson interpret\u00f2 il pezzo per la prima volta dal vivo il 27 novembre del 1991 al \"MTV 10th Anniversary Special\", un concerto speciale per celebrare i 10 anni del canale musicale MTV, esibendosi con al fianco Slash alla chitarra. In seguito interpret\u00f2 la canzone in altre performance speciali in TV come in un medley all'halftime show del \"Superbowl XXVII\" nel 1993 e agli \"MTV Video Music Awards 1995\". La canzone fu interpretata dal vivo in tutti i concerti del \"Dangerous World Tour\" nel 1992/'93 e dellHIStory World Tour\" nel 1996/'97. Nel 1999 la esegu\u00ec, in un medley, identico a quello degli MTV Awards 1995, nei due concerti \"Michael Jackson &amp; Friends\", mentre nel 2001 venne anche cantata nei due concerti speciali ' per celebrare i 30 anni di carriera da solista di Michael Jackson tenutisi al Madison Square Garden a New York, in entrambi gli eventi sempre insieme a Slash. Nel 2002, al concerto \"A Night at the Apollo\", fu l'ultima volta che Jackson esegu\u00ec la canzone davanti ad un pubblico dal vivo in una serata speciale all'Apollo Theater dove sul palco lo raggiunse Dave Navarro, al posto di Slash, per l'assolo di chitarra. Jackson prov\u00f2 anche il pezzo per la serie di concerti \"This Is It\" del 2009, che alla fine non ebbero mai luogo a causa della sua morte improvvisa avvenuta il 25 giugno 2009. Le immagini delle prove pubblicate in seguito nel film \"Michael Jackson's This Is It\", rappresentano l'ultima volta che Jackson ha interpretato questo pezzo su un palcoscenico.\nSuccesso commerciale.\n\"Black or White\" fu il singolo trainante dell'album \"Dangerous\". Dopo poco tempo dalla sua pubblicazione, il singolo vendette oltre 1 milione di copie, ricevendo la certificazione di platino negli Stati Uniti. Inoltre, raggiunse la prima posizione in una ventina di nazioni tra cui Stati Uniti, Regno Unito, Francia, Italia, Australia, Norvegia, Svezia, Belgio, Canada, Irlanda, Spagna, Svizzera e Nuova Zelanda. Negli Stati Uniti rimase al vertice per 7 settimane consecutive, in Italia per 8 settimane e nella classifica europea per 10 settimane. Il singolo risulta il pi\u00f9 venduto nell'inverno 1991 negli Stati Uniti, nel Regno Unito e in Germania. L'anno seguente \u00e8 stata inoltre la canzone straniera pi\u00f9 venduta in Italia. Nel 1992, il singolo fu ripubblicato in una versione remixata, chiamata \"Black or White Clivill\u00e9s &amp; Cole Remixes\" affiancata al video originale. La versione remixata del brano raggiunse l'11\u00aa posizione nel Regno Unito, e la 14\u00aa posizione in Irlanda. Nel 1992 venne premiato con un premio speciale Billboard Award, per essere il singolo pi\u00f9 venduto al mondo in quell'anno, assieme all'album \"Dangerous\", che risultava invece essere l'album pi\u00f9 venduto. Il brano \u00e8 stato nominato ai Grammy Awards del 1993 nella categoria \"Miglior interpretazione vocale maschile\", che per\u00f2 non si \u00e8 aggiudicato. Nel 2006 il singolo \u00e8 stato ripubblicato e inserito nella raccolta \"\"; malgrado fossero passati ben 15 anni dalla sua prima pubblicazione, riusc\u00ec a raggiungere la posizione n.2 in Spagna e la n.18 nel Regno Unito. Nel 2009, dopo la morte di Michael Jackson, i suoi album e singoli hanno incrementato esponenzialmente le vendite e di conseguenza anche \"Black or White\" \u00e8 rientrato nelle classifiche di tutto il mondo. Nel 2018 la RIAA ha certificato il singolo due volte disco di platino per vendite superiori alle 2 milioni di unit\u00e0 nei soli Stati Uniti. Ad oggi rimane uno dei singoli pi\u00f9 famosi e di maggior successo commerciale di Jackson, con vendite superiori ai 5 milioni di copie.\nVideo musicale.\nPer la direzione del videoclip, Michael Jackson si affid\u00f2 ancora una volta al regista di Hollywood, John Landis, stesso regista che aveva scelto per il video di \"Thriller\" del 1983. Nel video appare evidente l'intento di predicare uguaglianza tra le etnie e unificare i popoli. Il video fu mandato in onda da tutte le reti musicali per la prima volta il 14 novembre del 1991 in collaborazione con 58 stati nel mondo e registr\u00f2 il record di audience di oltre 500.000.000 di telespettatori certificato dal Guinness dei primati come il \"video con il maggior numero di telespettatori di sempre\". Quando usc\u00ec, il video fu inoltre il pi\u00f9 costoso della storia, con un costo di 4 milioni di dollari, battendo il record precedente appartenente al video di \"Bad\" dello stesso Jackson. Questo record venne poi battuto nuovamente da Jackson nel 1995 col video di \"Scream\", dal costo di 7 milioni di dollari, che rimane tuttora il video pi\u00f9 costoso della storia. La rivista \"Rolling Stone\" ha classificato il videoclip di \"Black or White\" alla 52\u00aa posizione nella classifica dei 100 migliori video di sempre, mentre VH1 lo ha inserito al 38\u00ba posto della sua classifica. Nel 1993 vinse il premio come \"Best Music Video\" agli NAACP Image Awards.\nTrama.\nIl video ha inizio in un'anonima cittadina statunitense in un quartiere bianco di periferia, dove da un'abitazione si sentono i riff di chitarra che prorompono dallo stereo di un giovanissimo fan di Jackson (interpretato da Macaulay Culkin) che deve vedersela con il padre (interpretato da George Wendt) sdegnato da quel baccano. Come nell'intro originale della canzone, l'uomo chiede al figlio di abbassare la musica e, avendone incassato un rifiuto, irrompe nella stanza sgridandolo per poi sbattere la porta dietro di s\u00e9 facendo cadere un poster incorniciato di Jackson (ritratto in una posa durante l'esibizione di \"Beat It\" in una delle tappe del \"Bad World Tour\") e infrangendone il vetro. Il ragazzo, sceso al piano di sotto dove il padre sta guardando una partita di football americano e la madre \u00e8 intenta a leggere una rivista scandalistica, trova modo di rispondergli collegando la propria chitarra elettrica ad un gigantesco amplificatore che mette al massimo volume. Al primo accordo eseguito, il padre, seduto su una poltrona, vola letteralmente fuori dal soffitto e, dopo essere passato davanti alla Luna (in un'evidente citazione del film E.T.), piomba in un deserto africano, circondato dai leoni. Qui vede Michael Jackson che comincia a ballare insieme a ballerini vestiti come Zulu mentre canta le prime strofe della canzone. Nelle sequenze successive si avvicendano danzatrici indonesiane, indiani d'America in una sorta di scenario western, un gruppo di cosacchi e una sensuale odalisca. La prima parte del video si conclude con Jackson che canta dall'osservatorio in cima alla torcia della Statua della Libert\u00e0, in una cornice con altri monumenti storici, dopodich\u00e9 si ha un susseguirsi continuo di persone di tutte le etnie che cantano le ultime strofe della canzone. Segue una scena ambientata nello studio di registrazione, dove l'ultima delle persone ha appena finito di cantare; in esso entra una pantera, ma nessuno la nota perch\u00e9 essa raggiunge subito le scale che portano all'uscita. Una volta giunto in strada, il felino si trasforma in Michael Jackson: dopo aver recuperato il suo famoso cappello fedora, egli inizia a danzare da solo in una strada notturna deserta, senza base musicale, accompagnato solo dai suoi beat box e dal ritmo dei suoi mocassini. In una sequenza successiva, distrugge una macchina e alcune vetrate su cui, in una versione del 1993 del video, sono anche presenti simbologie e scritte razziste. Dopodich\u00e9 si lancia in una lunga piroetta per poi atterrare sulle ginocchia sopra ad una pozzanghera e facendone schizzare tutta l'acqua, distrugge un'insegna luminosa, per poi trasformarsi di nuovo in una pantera.\nLa chiusura del video, sempre nella versione del 1993, \u00e8 affidata ad un cameo dei personaggi de I Simpson, Homer e Bart, dove, riprendendo l'intro originale del video, il padre chiede al figlio di \"spegnere quella cosa\", riferito al video di Jackson in TV; al rifiuto di Bart, Homer gli strappa il telecomando di mano e spegne la TV. Appare quindi un primo piano di Jackson, seguito dalla scritta \"Prejudice Is Ignorance\" (\"Pregiudizio vuol dire Ignoranza\") che compendia il significato radicale del testo e del video e che si riferisce anche alle critiche scaturite in seguito da queste ultime scene.\nGli effetti speciali.\nNel video, tra i vari effetti speciali, venne usata anche l'innovativa, per l'epoca, tecnica del morphing, per esempio nella parte dove i personaggi di varie etnie a mezzobusto (tra cui un'allora sconosciuta Tyra Banks) pronunciano la frase \"is black, is white\", e anche nella trasformazione finale di Jackson in una pantera nera e viceversa. Prima di allora questo effetto si era potuto vedere solo al cinema in film come \"Terminator 2\" ed era la prima volta che un effetto del genere veniva utilizzato per un videoclip.\nControversie.\nIl video ha riscontrato degli iniziali pareri positivi ma, gli ultimi 4 minuti, furono oggetto di critiche e censura. L'atteggiamento assunto da Jackson negli ultimi minuti del video fu giudicato dalla critica come \"un'istigazione alla violenza e alla devastazione\". Conseguentemente, i critici hanno sferzato il video insinuando la presenza di un esplicito \"atteggiamento sessuale\", critica che discende dal fatto che il cantante, in quegli ultimi 4 minuti, fa scivolare varie volte le dita sul basso ventre, mossa in realt\u00e0 utilizzata dall'artista gi\u00e0 in molte esibizioni dal vivo e in altri videoclip, come in quello di \"Bad\". Secondo alcuni, questa sembr\u00f2 una censura scaturita da un eccessivo puritanismo attribuibile alla mentalit\u00e0 negli Stati Uniti dell'epoca. Sebbene non vi siano elementi che lo attestino, se si pondera sul significato del video e della canzone, la scelta della pantera nera apparirebbe come un riferimento all'organizzazione rivoluzionaria afroamericana Pantere Nere.\nPer compenetrare le reali motivazioni che hanno indotto la censura, per\u00f2, \u00e8 necessario contestualizzare il videoclip nella sua realt\u00e0 storica. Nella cronaca dei primissimi anni novanta si pu\u00f2 osservare, soprattutto a Los Angeles, un affluire di rivolte ad opera degli afroamericani che vedevano violati i propri diritti civili da parte degli agenti locali. Accrescevano, infatti, gli episodi di abuso di potere e di violenza della polizia, inequivocabilmente legati al razzismo. Gli ultimi 4 minuti del video di \"Black or White\" vengono accusati proprio di aver generato una di queste rivolte, quantunque la causa della rivolta in questione fosse pi\u00f9 probabilmente da attribuire alla polizia che aveva sparato a un ragazzo di colore senza una valida motivazione. Tuttavia, il video, nel clima del periodo, poteva realmente incoraggiare gli oppressi a ribellarsi ai soprusi subiti dalle autorit\u00e0 e, sapendo quanto esiziali siano le rivolte per il governo, in quanto ne minano la reputazione, la credibilit\u00e0 e l'autorit\u00e0, l'immediata censura era inevitabile. Per questo motivo, nella versione uscita in Home video nella VHS \"Dangerous - The Short Films\" nel 1993, vennero aggiunte in post-produzione le scritte razziste sui vetri che Jackson infrange, che prima non erano presenti nella versione mandata in onda in tutto il mondo nel 1991.\nParodie.\nI Genesis parodiarono l'intermezzo finale della pantera nera nel video di \"I Can't Dance\", in cui Phil Collins, all'epoca amico di Jackson, imita il ballo di Jackson con alcuni segmenti di suoni provenienti proprio dal video originale.\nGli Alien Ant Farm nel 2001 parodiarono alcune scene del video di \"Black or White\" nel loro video della cover della canzone di Jackson, \"Smooth Criminal\", come la scena in cui il cantante principale sale sopra ad un automobile facendone esplodere i finestrini.\nTracce.\nEdizione originale (1991).\nVinile 12\""}
{"id": "1524266", "revid": "15756", "url": "https://it.wikipedia.org/wiki?curid=1524266", "title": "Scream Aim Fire", "text": "Scream Aim Fire \u00e8 il secondo album in studio del gruppo musicale gallese Bullet for My Valentine, pubblicato il 28 gennaio 2008.\nIl disco.\nLa band ha dichiarato su Kerrang! che \"Scream Aim Fire\" \u00e8 pi\u00f9 pesante rispetto al loro primo album \"The Poison\".\nLa copertina dell'album \u00e8 stata presentata nel sito web della band il 30 novembre e nel loro sito su MySpace. Il 14 dicembre il video musicale della canzone \"Scream Aim Fire\" \u00e8 stato distribuito su YouTube.\n\"Scream Aim Fire\" ha raggiunto la quinta posizione nella classifica nazionale britannica e la quarta in quella australiana. In pi\u00f9, ha raggiunto la quarta posizione su Billboard 200, vendendo la prima settimana circa 53.000 copie. Complessivamente \"Scream Aim Fire\" ha venduto 525.000 copie nel mondo di cui 270.000 copie negli Stati Uniti.\nLa canzone \"Scream Aim Fire\" \u00e8 stata inoltre inserita nel videogame musicale Guitar Hero World Tour.\nDVD.\nIl disco \u00e8 stato pubblicato anche in un'edizione speciale con allegato un DVD contenente alcuni contenuti video:"}
{"id": "1524267", "revid": "124926453", "url": "https://it.wikipedia.org/wiki?curid=1524267", "title": "Ann Sheridan", "text": "Biografia.\nLe origini.\nNata da un meccanico e una casalinga, era la pi\u00f9 giovane di cinque figli e trascorse un'infanzia normale in una piccola citt\u00e0 texana. Entr\u00f2 al North Texas State Teacher's College con il progetto di diventare un'insegnante. Fu in quel periodo che una delle sue sorelle invi\u00f2 una foto di Clara Lou in costume da bagno alla Paramount Pictures per farla partecipare al concorso \"Search for Beauty\": parte del premio consisteva in un piccolo ruolo cinematografico. La Sheridan vinse il concorso, firm\u00f2 un contratto con la Paramount Pictures e abbandon\u00f2 il college all'et\u00e0 di 19 anni.\nGli anni alla Paramount Pictures.\nIl suo ruolo-premio fu una piccola parte nel film \"Il canto del West\" nel 1934. Nello stesso anno ricopr\u00ec piccoli ruoli (anche non accreditati) in numerosi altri film e lavorando anche come controfigura. L'anno successivo partecip\u00f2 ad altri dodici film ricoprendo sempre ruoli minori. La Paramount Pictures non fece nulla per sviluppare il suo talento, cos\u00ec nel 1936 l'attrice firm\u00f2 un contratto con la Warner Bros., cambiando il suo nome in Ann Sheridan. In quello stesso anno spos\u00f2 l'attore Edward Norris, da cui divorzi\u00f2 nel 1939.\nIl successo.\nLe sue prospettive di carriera iniziarono ad aumentare e presto la Warner Bros. fece di lei il suo principale sex symbol. Soprannominata \"Oomph Girl\" (un nomignolo che odiava), all'inizio degli anni quaranta era gi\u00e0 diventata una famosa pin-up. I primi ruoli importanti da lei ricoperti furono nei film \"Gli angeli con la faccia sporca\" (1938), in cui recit\u00f2 accanto a James Cagney e Humphrey Bogart, \"Gli avventurieri\" (1939) con Errol Flynn, \"Strada maestra\" (1940) ancora con Bogart e George Raft, e \"La citt\u00e0 del peccato\" (1940), nuovamente accanto a Cagney. Conosciuta inoltre per la sua bella voce, recit\u00f2 anche in musical come \"Thank Your Lucky Stars\" (1943) e \"Shine On Harvest Moon\" (1944). Nel 1942 spos\u00f2 l'attore George Brent, con cui aveva recitato nel film \"Honeymoon for Three\" (1931), ma il matrimonio dur\u00f2 soltanto un anno.\nGli ultimi anni.\nNonostante i consensi, la sua carriera inizi\u00f2 a declinare. Ottenne un buon successo quale spiritosa partner di Cary Grant nella commedia \"Ero uno sposo di guerra\" (1949), ma gi\u00e0 all'inizio degli anni cinquanta aveva difficolt\u00e0 a trovare lavoro. Successivamente, negli anni sessanta, recit\u00f2 nelle soap opera \"Destini\" e \"Pistols'n'Petticoats\". Nel 1966 spos\u00f2 l'attore Scott McKay. Accanita fumatrice, mor\u00ec l'anno successivo a causa di un cancro all'esofago e allo stomaco. Venne cremata e le sue ceneri furono deposte nella Chapel of the Pines Crematory a Los Angeles, per poi essere trasferite definitivamente all'Hollywood Forever Cemetery nel 2005.\nRiconoscimenti.\nStella sulla Hollywood Walk of Fame al 7024 di Hollywood Boulevard."}
{"id": "1524269", "revid": "1345932", "url": "https://it.wikipedia.org/wiki?curid=1524269", "title": "Ghiacciaio Priestley", "text": "Il ghiacciaio Priestley \u00e8 un ghiacciaio lungo circa 96\u00a0km situato nella parte nord-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Scott, dove si forma scendendo dal versante sud-orientale del nevaio Priestley, e fluisce verso sud-est, scorrendo tra la dorsale Deep Freeze, a est, e la dorsale Nash, a ovest, per poi voltare verso sud e andare ad alimentare la piattaforma glaciale Nansen.\nLungo il suo percorso, il flusso del ghiacciaio Priestley \u00e8 arricchito da quello di diversi altri ghiacciai che gli si uniscono, tra cui quello del ghiacciaio O'Kane, da nord-ovest, e quello del ghiacciaio Corner, da nord-est.\nStoria.\nIl ghiacciaio Priestley \u00e8 stato esplorato per la prima volta dalla squadra settentrionale della spedizione Terra Nova, condotta dal 1910 al 1913, e cos\u00ec battezzato in onore di Raymond E. Priestley, un geologo facente parte di quella squadra.\nMappe.\nDi seguito una serie di mappe in scala 1: realizzate dallo USGS:"}
{"id": "1524270", "revid": "2138421", "url": "https://it.wikipedia.org/wiki?curid=1524270", "title": "Ars dictandi", "text": "L'ars dictandi, anche detta ars dictaminis o ars dictaminum, dal latino \"dictare\", \"dettare\" (dal medioevo, con riferimento al \"comporre\"), connot\u00f2 per tutto il periodo medioevale la capacit\u00e0 dello scrivere epistole (epistolografia).\nStoria.\nIl genere.\nQuesta attivit\u00e0 era in genere affidata al \"dictator\", una figura colta che scriveva per incarico ufficiale tali lettere, generalmente redatte nelle cancellerie papali e laiche. Per facilitare i compiti del \"dictator\" furono elaborati dei modelli fittizi di epistole, a seconda del grado di importanza dei destinatari, nei quali si raggiunse la massima eleganza stilistica grazie anche al \"cursus\".\nSuccessivamente furono elaborati anche consigli teorici relativi all'ornamento retorico e all'armoniosa composizione delle sezioni, dato che l'epistola fu considerata un'orazione e quindi obbligata a rispettarne le norme, consistenti in sezioni sequenziali da inserire, partendo dalla \"salutatio\", continuando con l\"exordium\" e la \"narratio\" e terminando con la \"conclusio\".\nIl cancelliere Alberto di Morra (futuro Papa Gregorio VIII) formalizz\u00f2 le regole dell\"ars dictandi\", nel manuale \"Forma dictandi\".\nCon il trascorrere del tempo, intorno all'XI secolo, l\"ars dictandi\" divenne il modello di qualunque dettato, comprendente anche la letteratura d'invenzione, sia scritta in latino sia in lingua volgare.\nDiffusione.\nIn Italia, i luoghi di maggiore sviluppo dell\"ars dictandi\" furono:\nPer quanto riguarda il resto d'Europa, vanno menzionate le scuole di Parigi, Tours e di Orl\u00e9ans, che divennero importanti centri di insegnamento e di formazione di retori francesi e inglesi.\nNel XIII secolo l\"ars notariae\" come teoria e insegnamento dei notai si distacca dalla \"ars dictandi\". Rainerius Perusinus \u00e8 uno dei pi\u00f9 importanti autori dell\"ars notariae\"."}
{"id": "1524271", "revid": "291989", "url": "https://it.wikipedia.org/wiki?curid=1524271", "title": "Nassau-Weilburg", "text": "La Casa di Nassau-Weilburg govern\u00f2 una parte del Ducato di Nassau, che fu uno stato dell'attuale Germania, un'entit\u00e0 territoriale esistente dal 1344 al 1816.\nStoria.\nI conti di Nassau Weilburg e Ober-Lahn si costituirono nella nuova linea con la divisione del 1629 con il terzogenito del ramo dei conti di Nassau-Saarbr\u00fccken, Ernst Kasimir (-1655).\nNel 1737 divennero principi dell'impero e furono denominati \u201cLinea anziana di Nassau\u201d. \nIl principato comprendeva le contee di Weilburg, Beilstein, Dillenburg (1739), Hadamar (1743) e le signorie di Oberlahn, Biebrich. Nel 1745 con la divisione della contea di Saarwerden (1629) ne mantennero 1/3 del possesso con Neusaarwerden fino al 1797.\nHerborn dal 1584 era sede universitaria.\nNel 1783, col patto di successione, Karl Christian, che aveva sposato la cugina Caroline von Weilburg (-1787), si associ\u00f2 col principato di Usingen costituendo un governo condominiale. Nel 1816, con l'estinzione del ramo di Usingen, cess\u00f2 il condominio sullo stato e Georg Wilhelm di Weilburg (1816-39), erede di Friedrich Wilhelm, rimase unico sovrano del Ducato di Nassau.\nAntica residenza principesca era anche la signoria di Kirchheim Boland, a 25\u00a0km N di Kaiserslautern, nel Palatinato. Famoso ministro dello stato di Nassau fu il barone Hans Christoph von Gagern (1766-52), assunto al servizio del principe-conte Federico Guglielmo (1786-1811).\nA Georg Wilhelm successe il figlio Adolfo (1839-66) che, sconfitto dalla Prussia, vide annesso il proprio stato il 3 ottobre 1866, che divenne provincia prussiana. \nMa Adolfo, riacquist\u00f2 la sovranit\u00e0, quando, per successione dinastica dei sovrani dei Paesi Bassi, divenne granduca del Lussemburgo (1890-1905); con lui si estinse la linea diretta maschile dei Nassau valderamici.\nLa Casa di Nassau-Weilburg si estinse con la morte della Granduchessa Carlotta di Lussemburgo nel 1985. Ad ogni modo, essa si perpetua in una linea collaterale, anche se il nome della casata ufficiale di Lussemburgo rimane quello di Nassau-Weilburg.\nIl problema della religione.\nI granduchi di Lussemburgo Guglielmo IV e Adolfo erano protestanti; il credo religioso della Casa di Nassau, cambi\u00f2 dopo il matrimonio di Guglielmo con la cattolica Maria Anna di Braganza.\nSuddivisioni storiche.\nWalram, Adolfo, divenne Re di Germania nel 1292. Suo figlio, il conte Gerlach di Nassau, abdic\u00f2 nel 1344 e la contea venne suddivisa tra i suoi figli nel 1355:\nNel 1605 tutte le partizioni precedenti della contea di Nassau-Weilburg vennero riunificate come in origine per merito del conte Luigi II, che si fregi\u00f2 del titolo di conte di Nassau-Weilburg, anche se ala sua morte i suoi figli divisero ancora una volta lo stato:\nDopo che la contea di Nassau-Usingen eredit\u00f2 quella di Nassau-Ottweiler assieme a quelle di Nassau-Idstein e di Nassau-Saarbr\u00fccken, essa venne unita al Nassau-Weilburg ed unita poi definitivamente al Ducato di Nassau nel 1806."}
{"id": "1524273", "revid": "320578", "url": "https://it.wikipedia.org/wiki?curid=1524273", "title": "USS Pegasus NCC-53847", "text": ""}
{"id": "1524277", "revid": "146644", "url": "https://it.wikipedia.org/wiki?curid=1524277", "title": "Priestley Glacier", "text": ""}
{"id": "1524278", "revid": "146644", "url": "https://it.wikipedia.org/wiki?curid=1524278", "title": "Priestley glacier", "text": ""}
{"id": "1524285", "revid": "146644", "url": "https://it.wikipedia.org/wiki?curid=1524285", "title": "Spedizione Terranova", "text": ""}
{"id": "1524286", "revid": "1305772", "url": "https://it.wikipedia.org/wiki?curid=1524286", "title": "Who Is It (Michael Jackson)", "text": "Who Is It \u00e8 un brano musicale scritto ed inciso dal cantante statunitense Michael Jackson, estratto come quinto singolo dall'album \"Dangerous\" il 31 agosto 1992 (due giorni dopo il 34\u00ba compleanno di Jackson).\nDescrizione.\nLa canzone venne scritta e composta da Michael Jackson e prodotta da Jackson in collaborazione con Bill Bottrell.\nIl testo della canzone ha come tema portante una storia d'amore conclusasi male, per la quale il protagonista soffre ed \u00e8 angosciato. Pi\u00f9 precisamente, il testo racconta di un uomo che scopre l'infedelt\u00e0 della propria donna ed \u00e8 desideroso di capire a tutti i costi con quale persona \u00e8 stato tradito. Alcuni critici hanno notato dei punti in comune con le tematiche trattate nel brano \"Billie Jean\" dall'album \"Thriller\".\nSuccesso commerciale.\nIl singolo venne inizialmente pubblicato solo per il mercato europeo, ottenendo un buon successo e raggiungendo la top 20 in diverse classifiche.\nNel gennaio 1993 Jackson cant\u00f2 il brano in una versione a cappella introducendolo con dei beatbox durante un'intervista con Oprah Winfrey. Gli ottimi dati di ascolto dell'intervista uniti alla positiva reazione del pubblico portarono la casa discografica a pubblicare il singolo anche negli Stati Uniti il 29 marzo dello stesso anno al posto della prevista \"Give In to Me\", il cui video era stato presentato in anteprima proprio durante tale intervista e che sar\u00e0, invece, estratta come singolo successivo.\nAccoglienza.\nParte delle critica specializzata ha paragonato \"Who is It\" a \"Billie Jean\" del 1983. Jon Pareles, giornalista del \"New York Times\", ha descritto \"Who is It\" come una \u00abimitazione\u00bb di \"Billie Jean\". Chris Willman del \"Los Angeles Times\" ha sottolineato come la traccia \u00abricalca alcuni dei sinuosi, insinuanti aspetti di \"Billie Jean\"\u00bb. Jonathan Bernstein di \"Spin\" ha aggiunto che \"Who Is It\" \u00e8 \u00abparente stretta di \"Bille Jean\"\u00bb. Teddy Riley, produttore e coautore di diverse tracce di \"Dangerous\", ha invece accostato \"Who Is It\" ad un'altra canzone di Jackson, ovvero \"Dirty Diana\" dell'album \"Bad\" del 1987. Nel suo libro \"Men in the Music. The creative life and work of Michael Jackson\" (New York, 2011) Joseph Vogel sostiene che il paragone con \"Billie Jean\" \u00e8 dovuto al fatto che le due composizioni contengono entrambe \u00abargomenti cupi, tormentati ed enigmatici, e tutte e due sono costruite su dei fantastici giri di basso\u00bb. \u00abIn un certo senso - continua l'autore - questo brano rappresenta un'evoluzione dello stesso argomento: la causa della disperazione \u00e8 pi\u00f9 ambigua, pi\u00f9 interiore. Il soggetto non \u00e8 pi\u00f9 una donna (...) ma la condizione psicologica del narratore.\u00bb \u00abIn un album pieno di brani straordinari - aggiunge il critico - \"Who Is It\" ha degli ottimi elementi per risultare il migliore di tutti. (...) Le sue potenti espressioni di dolore potrebbero competere con le opere pi\u00f9 penetranti di poeti come Robert Lowell o Sylvia Plath. \"Who Is It\" \u00e8 una richiesta disperata di contatto umano, una rivelazione contenuta in sei minuti e mezzo di esorcismo\u00bb.\nVideo musicale.\nIl video musicale della canzone \u00e8 stato diretto da David Fincher.\nTrama.\nIl video comincia in un ambiente metropolitano, mostrando Michael Jackson in quello che sembra essere un appartamento in un attico, cantando della sua ragazza. \u00c8 angosciato perch\u00e9 ha trovato un biglietto d'argento con impresso il nome \"Alex\". Per Jackson ci\u00f2 implica che \"Alex\" sia l'amante della fidanzata; quindi, lei lo sta tradendo. Con il proseguire della storia nel video, per\u00f2, questa ipotesi sembra essere smentita, poich\u00e9 la ragazza assume identit\u00e0 differenti (Eva, Diana, ecc.) nel suo lavoro di escort. \"Alex\" (che \u00e8 anche un nome femminile in inglese) sembra essere quindi una delle tante identit\u00e0. Si alternano scene in cui Jackson canta nel suo dolore e scene dove la ragazza cambia la propria identit\u00e0 per svolgere il proprio lavoro, incontrandosi con altri uomini e a volte anche donne, giacendo nel loro letto. Verso la fine del video Jackson prepara le valigie per lasciare la citt\u00e0 a causa della sua angoscia. Un elicottero arriva per prelevarlo. La ragazza, nel frattempo pentita, scappa dalla casa di uno dei clienti e torna a trovare Jackson. Una volta raggiunta la residenza dell'artista chiede al suo manager di lasciarla entrare ma questi, scuotendo la testa, le fa capire che il proprietario di casa se ne \u00e8 andato. Quando lei chiede il perch\u00e9, lui lascia cadere un pugno di targhette d'argento, compresa una con impresso il nome \"Alex\", da una fessura della porta. La ragazza annuisce di aver capito e si allontana. Il regista insinua il sospetto che il personaggio del manager non abbia detto al personaggio interpretato da Jackson ci\u00f2 che aveva scoperto dal ritrovamento di molte targhette con nomi diversi, probabilmente per non ferirlo.\nDopo questa scena, avendo perso l'amato e non disponendo di alternative, la ragazza ritorna dai suoi sfruttatori e il suo datore di lavoro la schiaffeggia. La storia si conclude con lei che viene preparata per un'ennesima identit\u00e0 e per un nuovo appuntamento, mentre Jackson si vede di spalle su un grande terrazzo mentre fissa l'oceano, probabilmente pensando ancora a lei.\nSosia.\nIl sosia E. Casanova Evans, considerato uno dei pi\u00f9 somiglianti al cantante e che ha interpretato la parte di Jackson anche nel film \"Ritorno al futuro - Parte II\", ha sostituito Jackson in alcune scene del video dato che questi si trovava impegnato nel suo \"Dangerous World Tour\" in quel periodo. In particolare il sosia sostituisce Jackson nella scena della limousine, in quella del jet privato, quando si avvia verso l'elicottero, e nell'inquadratura finale di spalle.\nPubblicazione.\nNegli Stati Uniti, il video musicale non \u00e8 mai stato mandato in onda su MTV o VH-1. Al suo posto, ne \u00e8 stato trasmesso uno comprendente il montaggio di diverse esibizioni dal vivo di Jackson, come quelle del \"Bad World Tour\" e la famosa performance di \"Billie Jean\" al \"\". Il video originale fu pubblicato per la prima volta nel 1993 nella raccolta di video \"Dangerous - The Short Films\" e in seguito nel 2010, in versione rimasterizzata, nel box set \"Michael Jackson's Vision\"."}
{"id": "1524287", "revid": "5245", "url": "https://it.wikipedia.org/wiki?curid=1524287", "title": "Agrifogliere", "text": ""}
{"id": "1524289", "revid": "991694", "url": "https://it.wikipedia.org/wiki?curid=1524289", "title": "Fosforganici", "text": ""}
{"id": "1524297", "revid": "819238", "url": "https://it.wikipedia.org/wiki?curid=1524297", "title": "Stazione di Sarzana", "text": "La stazione di Sarzana \u00e8 la stazione ferroviaria dell'omonima citt\u00e0, situata sulla ferrovia Genova-Pisa ed in passato localit\u00e0 di diramazione con la linea proveniente da Santo Stefano di Magra della ferrovia Pontremolese.\nStoria.\nLa stazione venne inaugurata contestualmente al tratto di ferrovia Genova-Pisa fino a Massa, aperto il 15 maggio 1863, poi prolungato fino alla Spezia il 4 agosto 1864, dalle Strade Ferrate dell'Alta Italia, che percorreva un tracciato significativamente diverso da quello attivato in seguito ed ancora in servizio.\n\u00c8 storicamente nota per essere stata teatro degli eventi legati ai fatti di Sarzana del luglio 1921.\nAll'inizio degli anni dieci venne realizzata una rettifica di tracciato consistente nella costruzione di un nuovo ponte ferroviario sul fiume Magra 13 luci di 15 m ciascuna, pi\u00f9 a nord rispetto a quello preesistente, detto di san Genesio. Il primo tratto della sezione abbandonata \u00e8 stato in seguito utilizzato quale asta di manovra e ricovero del materiale rotabile, il lungo terrapieno ferroviario \u00e8 riconoscibile fino all'area dello svincolo dell'autostrada A12.\nUn'altra infrastruttura ferroviaria chiusa al traffico consisteva nella breve linea aperta il 9 agosto 1897 che da Santo Stefano Magra, con una fermata a servizio della localit\u00e0 di Ponzano Magra, raggiungeva Sarzana realizzando un itinerario diretto della ferrovia Pontremolese per i treni diretti verso sud. Su tale linea era svolto un servizio locale a spola tra Santo Stefano Magra e Sarzana, e la stessa era percorsa dalle relazioni a lunga percorrenza (Espresso \"Freccia della Versilia\" Bergamo-Pisa Centrale, Espresso \"Maremma\" Milano Centrale-Civitavecchia, espressi ed InterCity Milano Centrale-Livorno Centrale, interregionale Borgo Val di Taro-Pisa Centrale), nonch\u00e9 da diversi merci. Tale linea cess\u00f2 l'esercizio per i treni passeggeri il 27 luglio 1999 sostituita dall'itinerario di collegamento a doppio binario fra l'allora nuovo fascio merci di Santo Stefano Magra e la fermata di Arcola. Il residuo traffico merci cess\u00f2 di circolare il 31 luglio 2003.\nStrutture e impianti.\nDopo gli ammodernamenti del piano del ferro subiti nei primi anni duemila, la stazione di Sarzana presenta 5 binari passanti dotati di banchine coperte per servizio passeggeri. In sostituzione della passerella metallica di sovrappasso, rimossa nel 2018, \u00e8 stato inoltre realizzato un sottopassaggio passante che consente di accedere direttamente in via Marina, sulla quale sono stati ricavati alcuni posteggi a sosta breve.\nNell'area ovest dell'impianto, appena prima della diramazione con i tracciati dismessi verso Romito e Ponzano Magra, nell'area ferroviaria contornata da via Emiliana trova posto una rimessa locomotive, anch'essa inutilizzata.\nLa stazione possedeva anche un'area merci, inutilizzata, con annesso magazzino ed un binario tronco per il collegamento tra lo scalo e il resto del fascio binari. Sul piano caricatore \u00e8 ancora presente anche la gru addetta al carico e scarico delle merci.\nMovimento.\nLa stazione \u00e8 servita dalle relazioni regionali Trenitalia svolte nell'ambito dei contratti di servizio stipulati con la Regione Liguria e con la Regione Toscana, questi ultimi denominati anche \"Memorario\". In particolare, effettuano capolinea a Sarzana i collegamenti Regionali Veloci a cadenza oraria con La Spezia dove si pu\u00f2 cambiare per i regionali a servizio delle Cinque Terre.\nA Sarzana fermano inoltre alcuni collegamenti InterCity effettuati da Trenitalia e, dal 2019, dei treni Frecciabianca e Frecciargento che collegano la citt\u00e0 con la capitale e Genova.\nServizi.\nLa stazione, cui RFI attribuisce la categoria \"silver\", dispone di:\nInterscambi.\nLa stazione offre i seguenti interscambi:"}
{"id": "1524299", "revid": "1543377", "url": "https://it.wikipedia.org/wiki?curid=1524299", "title": "Psiphon", "text": "Psiphon \u00e8 un software open source del progetto CiviSec della Citizen Lab dell'Universit\u00e0 di Toronto ideato per aggirare la censura delle istituzioni statali su Internet.\nL'obiettivo principale del progetto \u00e8 quello di permettere ai cittadini appartenenti a nazioni non libere come Cina, Iran, Corea del Nord, Thailandia, Arabia Saudita e Emirati Arabi l'accesso a Internet: solitamente infatti viene impedito agli utenti di ottenere informazioni e notizie scomode al regime e non selezionate dalle autorit\u00e0, come anche Wikipedia stessa.\nIl funzionamento.\nIl funzionamento \u00e8 piuttosto semplice: vi sono dei computer, chiamati \"psiphonodes\", che funzionano come dei server ai quali gli \"psiphonites\", gli utenti del paese che censura la Rete, si collegano tramite protocollo https (le URL sono disponibili sul Forum del progetto). Quindi gli \"psiphonodes\" funzionano da tramite tra la Rete libera e lo \"psiphonite\", che pu\u00f2 in questo modo accedere al completo contenuto del Web.\nLe previsioni dei programmatori prevedono che la diffusione del software possa essere effettuata attraverso reti sociali di amici, familiari e conoscenti. Quando una persona residente in un Paese in cui internet viene censurato scarica il programma, diventa un provider Psiphon. Le informazioni per connettersi al nodo vengono fatte pervenire ad amici e familiari che, quando vogliono accedere a contenuti bloccati, si connettono attraverso un nome utente ed una password al nodo-provider Psiphon, che li collega a sua volta all'informazione richiesta.\nI vantaggi rispetto ad altri metodi di aggirare la censura sono diversi. In primo luogo, la transazione \u00e8 criptata ed \u00e8 quindi difficile ad individuare e bloccare i nodi Psiphon; inoltre l'Https, che come abbiamo detto \u00e8 il protocollo di connessione del software, viene utilizzato per le transazioni finanziarie e non pu\u00f2 essere bloccato indiscriminatamente dai provider."}
{"id": "1524301", "revid": "436907", "url": "https://it.wikipedia.org/wiki?curid=1524301", "title": "La vita \u00e8 strana", "text": "La vita \u00e8 strana \u00e8 il secondo album del cantante italiano Luca Dirisio, pubblicato nel febbraio del 2006 in seguito alla partecipazione dell'artista al Festival di Sanremo con il brano \"Sparir\u00f2\". Oltre a quest'ultimo, dall'album sono stati estratti i singoli: \"La ricetta del campione\", \"L'isola degli sfigati\" e \"Se provi a volare\", brano facente parte della colonna sonora del film \"High School Musical\".\nTracce.\nTesti e musiche di Luca Dirisio, in un brano anche Giuliano Boursier."}
{"id": "1524307", "revid": "124466334", "url": "https://it.wikipedia.org/wiki?curid=1524307", "title": "Giovanni VII di Nassau-Siegen", "text": "Era il secondo figlio del conte Giovanni VI di Nassau-Dillenburg e di sua moglie, Elisabetta di Leuchtenberg.\nFamiglia ed eredi.\nGiovanni si spos\u00f2 due volte. La prima volta, il 9 dicembre 1581, spos\u00f2 la contessa Maddalena di Waldeck, figlia del conte Filippo IV di Waldeck e di Jutta di Isenburg. La coppia ebbe i seguenti figli:\nIn seconde nozze, celebrate il 27 agosto 1603, Giovanni spos\u00f2 la principessa Margherita di Holstein-Sonderburg-Pl\u00f6n. La coppia ebbe i seguenti figli:"}
{"id": "1524308", "revid": "599013", "url": "https://it.wikipedia.org/wiki?curid=1524308", "title": "Dale Earnhardt", "text": "\u00c8 noto per essere stato il pi\u00f9 vincente corridore NASCAR della storia assieme a Richard Petty e Jimmie Johnson, vincendo come questi ultimi ben sette campionati; nelle varie Winston Cup ha vinto 76 gare, tra queste la vittoria nel 1998 nella Daytona 500. Ebbe alcuni soprannomi tra cui si ricorda \"The Intimidator\".\nBiografia.\nFiglio dell'ex Campione NASCAR Nationwide Series Ralph Earnhardt, Dale Earnhardt \u00e8 stato uno dei piloti pi\u00f9 popolari nella storia della NASCAR. Ha trascorso quasi tutta la sua carriera alla scuderia di Richard Childress, a bordo della Chevrolet nera numero 3, anche se quando debutt\u00f2 corse per le scuderie di Bud Moore e Rod Osterlund (con il quale vinse la Winston Cup del 1980). Durante la permanenza nel team di Bud Moore, durante una stagione Dale Earnhardt ha guidato, prima e unica volta nella sua carriera, un'auto da corsa che non fosse una Chevrolet, per la precisione una Ford. Durante gli anni ottanta, diede vita a una delle rivalit\u00e0 sportive pi\u00f9 belle della storia della NASCAR, cio\u00e8 quella con l'amico-rivale Darrell Waltrip. Tra il 1990 e il 1994 vinse quattro titoli NASCAR (oltre ai primi tre conquistati negli anni ottanta), dimostrandosi il pilota dominante di quel periodo. Nel 1998, finalmente Dale Earnhardt vince la Daytona 500 dopo vent'anni di tentativi e beffe (la pi\u00f9 clamorosa delle quali \u00e8 avvenuta durante l'edizione del 1990, in cui fu superato all'ultimo giro da Derrike Cope). La sua ultima vittoria in un tracciato NASCAR \u00e8 avvenuta nell'ottobre del 2000 a Talladega.\nNegli anni ottanta Dale Earnhardt fond\u00f2 una sua scuderia, Dale Earnhardt Inc., gestita da lui e dalla sua terza moglie, Teresa. Nel 1998 e nel 1999, il team ha vinto i suoi unici titoli, nella Nationwide Series, con Dale Earnhardt Jr.\nLa squadra pu\u00f2 per\u00f2 contare anche su ben tre vittorie nella Daytona 500 (nel 2001 e nel 2003 con Michael Waltrip e nel 2004 con Dale Earnhardt Jr.).\nL'auto pi\u00f9 rappresentativa del team era la Chevrolet rossa numero 8 sponsorizzata Budweiser, guidata da Dale Earnhart Jr. tra il 1999 e il 2007.\nA causa di vari problemi con gli sponsor, verso la fine del 2009 il team Dale Earnhardt Inc. si \u00e8 unito al team Chip Ganassi Racing per formare il team Earnhardt-Ganassi Racing, che ha ereditato dal vecchio team Earnhardt l'auto numero 1.\nIl 18 febbraio 2001, in un incidente occorsogli all'ultimo giro della Daytona 500, muore sul colpo (per quanto l'incidente stesso sembri decisamente lieve e banale).\nDale Earnhardt \u00e8 attualmente il pilota con il maggior numero di vittorie nel circuito di Daytona, ben 34, contando tutte le competizioni ufficiali cui ha preso parte (tra le altre le tre serie NASCAR, il campionato GT, il campionato Sports Car e la 24 Ore di Daytona).\nNel 2010 \u00e8 entrato a far parte della NASCAR Hall Of Fame, come membro della classe inaugurale della suddetta arca della gloria."}
{"id": "1524313", "revid": "287204", "url": "https://it.wikipedia.org/wiki?curid=1524313", "title": "Jovi\u00e2nia", "text": "Jovi\u00e2nia \u00e8 un comune del Brasile nello Stato del Goi\u00e1s, parte della mesoregione del Sul Goiano e della microregione di Meia Ponte."}
{"id": "1524318", "revid": "287204", "url": "https://it.wikipedia.org/wiki?curid=1524318", "title": "Mairipotaba", "text": "Mairipotaba \u00e8 un comune del Brasile nello Stato del Goi\u00e1s, parte della mesoregione del Sul Goiano e della microregione di Meia Ponte."}
{"id": "1524323", "revid": "287204", "url": "https://it.wikipedia.org/wiki?curid=1524323", "title": "Marzag\u00e3o", "text": "Marzag\u00e3o \u00e8 un comune del Brasile nello Stato del Goi\u00e1s, parte della mesoregione del Sul Goiano e della microregione di Meia Ponte."}
{"id": "1524324", "revid": "1524272", "url": "https://it.wikipedia.org/wiki?curid=1524324", "title": "Connettivismo (teoria dell'apprendimento)", "text": "Per cercare di spiegare una nuova modalit\u00e0 di apprendere basata sul paradigma delle reti, \u00e8 emersa recentemente una nuova teoria dell'apprendimento nell'era digitale, denominata connettivismo, formulata per la prima volta da George Siemens sulla base delle sue analisi dei limiti che teorie quali il comportamentismo, il cognitivismo e il costruttivismo evidenziano nel tentativo di spiegare gli effetti dell'uso delle tecnologie sul nostro modo di vivere, di comunicare, di apprendere. Il connettivismo si rapporta alla teoria dell'apprendimento abbinata ai nuovi strumenti della tecnologia.\nAspetti.\nUn aspetto peculiare del connettivismo \u00e8 l'uso della rete con nodi e connessioni come metafora centrale per spiegare come avviene l'apprendimento. In questa metafora, un nodo \u00e8 qualunque cosa che possa essere connessa ad un altro nodo: informazioni, dati, immagini, sentimenti. L'apprendimento \u00e8 un processo che crea delle connessioni e sviluppa una rete. Non tutte le connessioni, in questa metafora, sono dotate di uguale forza nella rete; in realt\u00e0, molte connessioni possono essere abbastanza deboli.\nPrincipi del connettivismo.\nUn testo di riferimento irrinunciabile per conoscere i principi che sottendono questa teoria \u00e8 \"Knowing Knowledge\", di George Siemens.\nIl connettivismo nell'e-learning.\nMohamed Ally dell'Universit\u00e0 di Athabasca, Canada, sostiene il connettivismo considerandolo una teoria dell'apprendimento pi\u00f9 appropriata per l'e-learning rispetto a meno recenti teorie quali comportamentismo, cognitivismo e costruttivismo. La sua posizione si fonda sull'idea che il mondo \u00e8 cambiato diventando pi\u00f9 interconnesso attraverso la rete, quindi le teorie dell'apprendimento che si sono sviluppate prima di questi cambiamenti globali sono meno pertinenti. Tuttavia, Ally sostiene che \u201cci\u00f2 che occorre non \u00e8 una nuova teoria stand-alone per l'et\u00e0 digitale, ma un modello che integri le differenti teorie per guidare la progettazione dei materiali on line\u201d.\nCritiche al connettivismo.\nIl connettivismo \u00e8 stato soggetto anche a critiche su parecchi fronti. Pl\u00f8n Verhagen ha sostenuto che il connettivismo non \u00e8 una teoria dell'apprendimento, ma piuttosto una \u201cvisione pedagogica.\u201d Verhagen afferma che le teorie dell'apprendimento dovrebbero trattare del livello educativo (come si impara), invece il connettivismo si rivolge al livello curricolare (che cosa si impara e perch\u00e9 si impara).\nBill Kerr, un altro critico del connettivismo, crede che, sebbene le tecnologie influenzino gli ambienti di apprendimento, le teorie attualmente esistenti sono sufficienti per spiegare la riflessione sui modi di prodursi della conoscenza nell'era digitale.\nAnche Antonio Calvani mette in guardia dai facili entusiasmi, soprattutto quando in queste teorie si cerca di coinvolgere il mondo della scuola pretendendo che essa si adegui ai nuovi principi sottovalutando la complessit\u00e0 di operazioni tecniche e cognitive cui si perviene solo dopo un lungo ed articolato percorso formativo, percorso basato anche sull'apporto della cultura tradizionale. \"Un trasferimento selvaggio del connettivismo alla scuola pu\u00f2 indurre a credere che basti mettere gli allievi in rete per produrre conoscenza, consolidando quel famoso stereotipo diffuso, secondo cui pi\u00f9 tecnologie si usano, in qualunque modo lo si faccia, e meglio \u00e8 per l'apprendimento.\""}
{"id": "1524326", "revid": "1798099", "url": "https://it.wikipedia.org/wiki?curid=1524326", "title": "Microsoft TechNet", "text": "Microsoft TechNet \u00e8 un programma della Microsoft e un insieme di risorse, informazioni tecniche, novit\u00e0 ed eventi per i professionisti IT. Insieme ad un sito Web, viene prodotta una rivista mensile chiamata \"TechNet Magazine\".\nTechNet era originariamente disponibile solo per i clienti con un contratto a pagamento; comunque, viene esteso per includere informazioni pubbliche, webcast, eventi pubblici e newsletter gratuite. Hanno iniziato un blog open source il 6 aprile 2006 chiamato Port 25 per esplorare pubblicamente ulteriori strade per il mondo business e fornire i relativi forum .\nDal 18 luglio 2006, gli strumenti Sysinternals vengono inseriti dentro TechNet.\nTechNet Library.\nCome per MSDN Library che contiene informazioni tecniche per gli \"sviluppatori software\", la Library TechNet \u00e8 la fonte di informazioni tecniche per \"professionisti IT\" e utenti avanzati. I contenuti tecnici sono disponibili gratuitamente sul web e su CD e su DVD. I dischi sono pubblicati mensilmente e contengono la Microsoft Knowledge Base completa, i service pack, aggiornamenti di sicurezza, resource kit, incontri tecnici, guide, white paper e case study, tutti i download presenti sul sito Microsoft.com Download Center, e altro ancora."}
{"id": "1524332", "revid": "94902", "url": "https://it.wikipedia.org/wiki?curid=1524332", "title": "Pescigatto", "text": ""}
{"id": "1524334", "revid": "726373", "url": "https://it.wikipedia.org/wiki?curid=1524334", "title": "Scratchbox", "text": "Scratchbox \u00e8 un toolkit disegnato per semplificare lo sviluppo di applicazioni Linux embedded anche grazie a strumenti di compilazione incrociata (\"cross compiling\").\nIl progetto \u00e8 stato iniziato da Movial per lo sviluppo di Maemo ed \u00e8 sponsorizzato da Nokia; \u00e8 rilasciato sotto GNU General Public License. Le architetture supportate a livello stabile sono ARM e x86, il supporto a PowerPC e MIPS \u00e8 a livello sperimentale."}
{"id": "1524335", "revid": "1876278", "url": "https://it.wikipedia.org/wiki?curid=1524335", "title": "Stazione di Massa Centro", "text": "La stazione di Massa Centro \u00e8 una stazione ferroviaria al servizio della citt\u00e0 di Massa che si trova sulla linea Genova-Pisa.\nStoria.\nLa stazione, in origine denominata \"Massa\", fu inaugurata il 1\u00ba novembre 1862 in occasione dell'apertura al traffico del breve tronco Massa-Serravezza Querceta (poi Forte dei Marmi-Serravezza-Querceta), poi prolungato a Sarzana il 15 maggio 1863, a cura delle Strade Ferrate dell'Alta Italia.\nNel 1939 assunse la nuova denominazione di \"Apuania Massa\", dal nome del nuovo comune di Apuania istituito con regio decreto n. 186 del 16 dicembre dell'anno precedente, che attu\u00f2 l'accorpamento dei comuni di Massa, Carrara e Montignoso.\nIl fabbricato viaggiatori fu oggetto di una profonda ristrutturazione attuata nel 1939 su progetto dell'architetto Roberto Narducci. L'edificio ottocentesco sub\u00ec un significativo riordino con una redistribuzione degli ambienti e la costruzione di una serie di pensiline in cemento armato che contribuivano altres\u00ec a rimarcare la suddivisione estetica dell'edificio: ad una parte pi\u00f9 antica, in laterizi, facevano da contrasto i volumi pi\u00f9 moderni rivestiti in marmo. Un impianto di riscaldamento, che all'epoca costituiva un'importante innovazione, fu inoltre installato ex novo.\nNel 1949, in seguito allo scioglimento del comune di Apuania, la stazione prese il nome di \"Massa Centro\".\nI lavori di ricostruzione attuati nel dopoguerra comportarono la soppressione del passaggio a livello di via Godola, sostituito da un sottovia carrabile e da una passerella pedonale, installata lato Pisa, traslocata nel 1953 dalla stazione di Arezzo.\nNel 2014 la stazione vede tutti i binari di scalo dismessi e smantellati, lasciando in funzione i soli tre binari di circolazione.\nStrutture e impianti.\nLa stazione \u00e8 dotata di un fabbricato viaggiatori con due banchine e un'area merci doppia dismessa, in direzione Pisa e La Spezia, composta da due piani caricatori, un magazzino gi\u00e0 al 2003 abbandonato e pericolante, di due binari per il servizio passeggeri (per lo scalo verso Pisa), pi\u00f9 uno (verso La Spezia), dotati di banchina. Il binario 1 \u00e8 utilizzato prevalentemente per i treni per Pisa Centrale, il binario 2 per i treni diretti a La Spezia Centrale, mentre il terzo \u00e8 utilizzato per effettuare precedenze. Questi sono tutti dotati di elettrificazione.\nEsistevano inoltre molti altri binari di scalo, dall'aprile 2014 soppressi e smantellati:\nMovimento.\nLa stazione \u00e8 servita dalle relazioni regionali Trenitalia svolte nell'ambito dei contratti di servizio stipulati con la Regione Toscana denominate anche \"Memorario\".\nA Massa Centro fermano inoltre relazioni a lunga percorrenza, anch'esse effettuate da Trenitalia.\nL'impianto risultava frequentato, nel 2007, da pi\u00f9 di 1.800 persone al giorno e oltre 1.100.000 all'anno.\nServizi.\nLa gestione della stazione, che RFI classifica nella categoria \"silver\", \u00e8 affidata alla societ\u00e0 CentoStazioni e dispone di:\nInterscambi.\nLa stazione \u00e8 servita da numerose autolinee in servizio di trasporto pubblico locale gestite dalla societ\u00e0 CTT Nord.\nDa 18 aprile 1891 la stazione fu servita anche da un'apposita diramazione della tranvia di Massa, un impianto con trazione a vapore e a scartamento metrico che da Massa si dirigeva in localit\u00e0 Forno e, dal 1895, a Marina di Massa. Il servizio era svolto a cura della Societ\u00e0 Anonima Tranvia di Massa. Il traffico su tali impianti risult\u00f2 sostenuto fino al 1926, anno in cui la concorrenza del trasporto su gomma comport\u00f2 perdite di esercizio tali da condurre alla soppressione del servizio il 15 novembre 1932."}
{"id": "1524336", "revid": "110157", "url": "https://it.wikipedia.org/wiki?curid=1524336", "title": "Morrinhos (Goi\u00e1s)", "text": "Morrinhos \u00e8 un comune del Brasile nello Stato del Goi\u00e1s, parte della mesoregione del Sul Goiano e della microregione di Meia Ponte."}
{"id": "1524343", "revid": "287204", "url": "https://it.wikipedia.org/wiki?curid=1524343", "title": "Panam\u00e1 (Goi\u00e1s)", "text": "Panam\u00e1 \u00e8 un comune del Brasile nello Stato del Goi\u00e1s, parte della mesoregione del Sul Goiano e della microregione di Meia Ponte."}
{"id": "1524345", "revid": "834", "url": "https://it.wikipedia.org/wiki?curid=1524345", "title": "World Series of Poker 1993", "text": "Le World Series of Poker 1993 furono la ventiquattresima edizione della manifestazione. Si tennero dal 20 aprile al 14 maggio presso il casin\u00f2 Binion's Horseshoe di Las Vegas.\nIl vincitore del Main Event fu Jim Bechtel.\nMain Event.\nI partecipanti al Main Event furono 220. Ciascuno di essi pag\u00f2 un buy-in di 10.000 dollari."}
{"id": "1524347", "revid": "122203474", "url": "https://it.wikipedia.org/wiki?curid=1524347", "title": "Popov", "text": ""}
{"id": "1524348", "revid": "599013", "url": "https://it.wikipedia.org/wiki?curid=1524348", "title": "Morrinhos", "text": "Morrinhos \u00e8 un nome geografico di lingua portoghese e pu\u00f2 riferirsi a:"}
{"id": "1524349", "revid": "767487", "url": "https://it.wikipedia.org/wiki?curid=1524349", "title": "La notte di un nevrastenico", "text": "La notte di un nevrastenico \u00e8 un'opera lirica di Nino Rota su libretto di Riccardo Bacchelli. Composta nel 1950, l'opera venne rappresentata solo dieci anni dopo, l'8 febbraio 1960, alla Piccola Scala di Milano. L'opera non ebbe un buon successo, e soffr\u00ec il paragone con l'opera pi\u00f9 famosa di Rota, \"Il cappello di paglia di Firenze\", e venne giudicata meno buffa e simpatica della precedente.\nTrama.\nIn un albergo un nevrastenico con problemi di insonnia ha prenotato, oltre alla sua camera, anche le due adiacenti. Poich\u00e9 siamo nell'affollato periodo della Fiera campionaria, il portiere, per avidit\u00e0, concede le due camere confinanti a un commendatore e a una coppia di amanti, raccomandando loro il silenzio. Ma il nevrastenico non sopporta il minimo rumore e irrompe nella stanza del commendatore, chiamando il personale. Calmatosi, sta per addormentarsi, quando avverte le effusioni amorose degli amanti nell'altra stanza: si precipita ancora a protestare, poi convoca di nuovo il personale, quasi dando fuori di matto. Finalmente, cacciati gli intrusi, si avvia a letto ma il cameriere bussa per la colazione: \u00e8 mattina."}
{"id": "1524358", "revid": "1788047", "url": "https://it.wikipedia.org/wiki?curid=1524358", "title": "Mezzaluna d'oro", "text": "La mezzaluna d'oro \u00e8 una regione asiatica con la maggior produzione di oppiacei al mondo. L'area include l'Afghanistan, l'Iran, il Pakistan e, in misura minore, l'India e il Nepal.\nDopo un drastico calo della produzione nel 2001 (meno di 74 tonnellate, rispetto alle oltre 2000 annue) a seguito di alcuni provvedimenti del regime talebano, negli ultimi anni il volume totale ha superato le ottomila tonnellate.\nNel 2007 si stimava che il 93% degli oppiacei circolanti nel mondo era stato coltivato in Afghanistan, con entrate finanziarie ammontanti a 4 miliardi di euro a coltivatori, industriali, ribelli, signori della guerra e narcotrafficanti, dovute all'esportazione della droga.\nNel 2008 l'Afghanistan, superando la Birmania, \u00e8 diventato il pi\u00f9 grande produttore mondiale d'oppio, in buona parte trasformato in eroina consumata principalmente nella regione produttrice. Una notevole quantit\u00e0 \u00e8 comunque destinata all'esportazione verso i grandi mercati illegali dell'Europa e degli Stati Uniti d'America.\nStoria.\nOrigini.\nLa Mezzaluna d'oro ha una storia molto pi\u00f9 antica di produzione di oppio rispetto al sud-est asiatico: il primato regionale in questa attivit\u00e0 era da sempre toccato agli attuali Iran (l'antica Persia) e Pakistan ed \u00e8 stato documentato nel corso dei secoli che l\"'Afiyun\" persiano (storpiatura della parola greca \"opion\", oppio) era un tranquillante ed ipnotico, tanto che il medico e filosofo persiano Avicenna (XI secolo) si rese conto che l'oppio produceva dipendenza e il suo uso era consigliato solo temporaneamente per eliminare il dolore, la diarrea e altri disturbi. La coltivazione del papavero da oppio venne invece introdotta in Afghanistan a seguito dell'invasione mongola di Gengis Khan (XIII secolo).\nNel corso dei secoli, i vari invasori che si sono alternati hanno governato la regione solo tramite difficoltosi e precari accordi con le varie bellicose trib\u00f9, soprattutto quelle di etnia Pashtun del sud\u2013est, che costituivano il gruppo pi\u00f9 numeroso. L'unit\u00e0 territoriale di questo popolo venne spezzata nel 1893, quando i britannici tracciarono la Linea Durand, che divideva arbitrariamente in due il territorio pashtun e costituiva il confine tra il neonato stato afghano e il British Raj (che comprendeva l'attuale Pakistan).\nI signori della droga pakistani (anni '70-'80).\nIn Iran coltivazione e uso di oppio vennero proibiti soltanto nel 1955 dallo Sci\u00e0 Mohammad Rezha Pahlavi, ma la legge fu abrogata 14 anni dopo perch\u00e9 si rivel\u00f2 un fallimento, autorizzando nuovamente la produzione solo su superfici limitate e sotto il controllo statale.\nAlla fine degli anni '60 era invece in corso la stagione d'oro degli hippies e la tappa finale dei loro spericolati viaggi per il mondo erano spesso l'Afghanistan e il Pakistan: nei \"bazar\" di Kabul o Peshawar era possibile acquistare a buon mercato quantit\u00e0 illimitate di oppio e hashish\n necessarie per sperimentare i \"paradisi artificiali\" e proprio a Peshawar gli hippies di passaggio riuscirono a reperire ad un prezzo irrisorio milioni di pasticche di morfina prodotte dalla Merck, al punto che queste erano volgarmente chiamate \u00ab\"peshawar\"\u00bb e che furono responsabili dell'epidemia di consumatori di eroina che si abbatt\u00e9 sull'Europa occidentale nel decennio successivo. Inoltre negli anni '70 la Fratellanza dell'Amore Eterno (soprannominata la \"Mafia hippie\") riusciva a contrabbandare l'hashish afghano fino agli Stati Uniti, grazie al suo principale fornitore Hayatullah Tokhi, un piccolo albergatore di Kandahar che occultava la droga per il trasporto in pulmini Volkswagen utilizzati dai contrabbandieri hippies.\nNegli anni '70 fu allora il Pakistan che increment\u00f2 la produzione di oppiacei: infatti nel 1979 produceva 700 tonnellate annue di oppio contro le 600 prodotte dall'Iran e le appena 300 dell'Afghanistan. La rivoluzione Khomeinista nel 1979 proib\u00ec definitivamente l'oppio e tutte le altre droghe in Iran, sotto pene severissime; in pochi anni il Paese iraniano si trasform\u00f2 da paese produttore a luogo di transito per i trafficanti pashtun, che l\u00ec si accordavano con i curdi e con i turchi per la cessione di droga che poi finiva in Occidente.\nPer tutti gli anni '80 il traffico venne dominato dalle trib\u00f9 pashtun del Pakistan, soprattutto gli Afridi e gli Shinwari, che controllavano il Khyber Pass e quindi il contrabbando di oppio e armi con l'Afghanistan che lo attraversava: infatti godevano di forti coperture da parte dei militari pakistani e del governo centrale e per questo furono assoldati dalla CIA per fornire armi ai \"mujaheddin\" afghani di etnia pashtun impegnati nella lotta contro gli invasori sovietici; inoltre impiantarono raffinerie di eroina lungo la Linea Durand e nel Belucistan, dove furono impiegati chimici turchi e iraniani. Secondo stime della DEA, nella seconda met\u00e0 degli anni '80 la zona pashtun pakistana produceva fino all'80% dell'eroina e dell'oppio consumati nel mondo.\nIl ruolo primario dell'Afghanistan (anni '90-oggi).\nIl clima temperato umido e il suolo sabbioso resero l'Afghanistan un territorio idealmente predisposto alla coltivazione dell'oppio. Tuttavia, esistono documenti delle Nazioni Unite i quali provano che negli anni '30 gli ettari di terreno destinati alla produzione di droga erano circa il 2% di quelli presenti nella seconda decade degli anni duemila.\nLa causa strutturale della sua diffusione endemica \u00e8 l'estrema scarsit\u00e0 di terra coltivabile che preclude alla maggioranza della popolazione la possibilit\u00e0 di implementare un'agricoltura di sussistenza, sufficiente per coprire il proprio fabbisogno alimentare, Infatti, la conformazione geografica del Paese, caratterizzata dalla forte presenza di terre aride e altamente saline, gi\u00e0 di per s\u00e9 limitava la superficie coltivabile a circa 7.9 milioni di ettari, pari al 12% della sua estensione complessiva. Un ventennio di conflitti interni (resistenza ai Sovietici, mujaheddin e regime dei Talebani) la ridussero ulteriormente a non pi\u00f9 di 2.0 milioni di ettari. Nel 1999, la politica del regime talebano (i cui leader erano tutti di etnia Pashtun) e una stagione climatica particolarmente buona, seguita a due anni di gravi siccit\u00e0, resero possibile una crescita dal 58% all'80% della quota afghana sulla produzione mondiale di oppio.\nNel 2001 il leader talebano Mullah Mohammed Omar, in seguito ad un accordo con le Nazioni Unite, lanci\u00f2 una \"fatw\u0101\" contro la coltivazione del papavero perch\u00e9 considerata immorale e anti-islamica: nel giro di un anno, la produzione di oppio in Afghanistan croll\u00f2 a 185 tonnellate annue.\nDopo l'invasione dell'Afghanistan nel 2001, la produzione di oppio della Mezzaluna d'oro ha avuto un enorme incremento, producendo quasi il 90% in pi\u00f9 di oppio rispetto al 2000. Al culmine della sua produzione di oppio nel 2007, la Mezzaluna d'oro ha prodotto pi\u00f9 di 8.000 delle quasi 9.000 tonnellate totali di oppio del mondo. La regione domina anche la produzione di hashish (\"charas\") ricavato dalle piantagioni locali di cannabis (145\u00a0kg / ha), quattro volte pi\u00f9 del Marocco (36\u00a0kg / ha).\nLa maggior parte dell'oppio prodotto in Afghanistan proviene dalle province di Kandahar e Helmand, di cui Helmand \u00e8 il principale produttore. Delle 5.300 tonnellate di oppio prodotte in Afghanistan, 2.700 tonnellate vengono trasformate in eroina. Nel 2008, quasi la met\u00e0 dell'eroina prodotta \u00e8 stata utilizzata in Iran. Anche se l'Afghanistan \u00e8 il principale produttore, solo il 7% \u00e8 stato utilizzato l\u00ec.\nLa Mezzaluna d'oro si rivolge anche a un mercato molto ampio poich\u00e9 produce e distribuisce oltre 2.500 tonnellate di oppiacei in Africa, Europa, America e Asia centrale e fornisce quasi 9,5 milioni di consumatori di oppiacei in tutto il mondo. Nonostante gli sforzi in tutto il mondo per catturare e sequestrare il maggior numero possibile di prodotti a base di oppio, i sequestri di oppiacei totali hanno portato solo al 23,5% del prodotto totale stimato distribuito in tutto il mondo. Di questi sequestri, circa il 97% dei sequestri di oppio e morfina viene effettuato in Medio Oriente mentre i sequestri di eroina vengono effettuati principalmente in Medio Oriente o in Europa. In Afghanistan solo l'uno per cento dell'eroina esportata illegalmente viene intercettata e distrutta dai governi nazionali. Sebbene l'Afghanistan sia il principale produttore di oppiacei nella Mezzaluna d'oro, la maggior parte dei sequestri viene effettuata in Iran perch\u00e9 i trafficanti vengono arrestati mentre attraversano il confine con l'Afghanistan in modo da poter distribuire il prodotto in Europa e in Africa, dove c'\u00e8 una forte domanda di oppiacei. In Pakistan la maggior parte dei trafficanti arrestati sono il 38% nigeriani e il 32% pakistani. Questi trafficanti sono essenziali per il trasporto della droga dalla fonte ai mercati degli utenti finali. Una stima approssimativa di quante persone sono attualmente coinvolte nel traffico di droga supera il milione.\nLe rotte dell'eroina afghana.\nDall'Afghanistan, l'eroina raggiunge i mercati di destinazione attraverso quattro principali rotte:"}
{"id": "1524360", "revid": "1714743", "url": "https://it.wikipedia.org/wiki?curid=1524360", "title": "Guglielmo di Nassau", "text": "Biografia.\nInfanzia.\nGuglielmo era il figlio maggiore del principe Federico Guglielmo di Nassau-Weilburg e di sua moglie, Luisa Isabella di Kirchberg.\nFederico Guglielmo era il figlio maggiore tra i sopravvissuti di Carlo Cristiano di Nassau-Weilburg e della principessa Carolina d'Orange-Nassau.\nCarolina era a sua volta figlia del principe Guglielmo IV d'Orange-Nassau e di Anna di Hannover. Anna era la figlia maggiore di re Giorgio II d'Inghilterra e della principessa Carolina di Brandeburgo-Ansbach.\nDuca di Nassau.\nFu erede diretto del padre dalla sua morte. Federico Guglielmo, infatti, mor\u00ec il 9 gennaio del 1816 e Guglielmo gli succedette come principe di Nassau-Weilburg e Duca di Nassau. Nassau-Weilburg cess\u00f2 di esistere come entit\u00e0 statale separata quello stesso anno, dal momento che Guglielmo ottenne il titolo di duca di Nassau per il resto del suo regno.\nPrimo matrimonio.\nSpos\u00f2, il 24 giugno 1816, Luisa di Sassonia-Hildburghausen, figlia del duca Federico di Sassonia-Altenburg, e di sua moglie, Carlotta Georgina di Meclemburgo-Strelitz. Ebbero otto figli.\nSecondo matrimonio.\nSpos\u00f2, il 23 aprile 1829 a Stoccarda, la principessa Paolina di W\u00fcrttemberg, figlia del principe Paolo Federico di W\u00fcrttemberg e di sua moglie, Carlotta di Sassonia-Hildburghausen. Ebbero quattro figli.\nMorte.\nIl duca Guglielmo di Nassau mor\u00ec il 20 agosto 1839 a Bad Kissingen, in Baviera.\nDiscendenza.\nDal primo matrimonio con Luisa di Sassonia-Hildburghausen nacquero otto figli:\nGuglielmo e la principessa Paolina di W\u00fcrttemberg, sua seconda moglie, ebbero quattro figli:"}
{"id": "1524366", "revid": "27723", "url": "https://it.wikipedia.org/wiki?curid=1524366", "title": "Stazione di Fiorenzuola", "text": "La stazione di Fiorenzuola \u00e8 una stazione ferroviaria della linea Milano\u2013Bologna, a servizio della citt\u00e0 di Fiorenzuola d'Arda.\nStrutture e impianti.\nLa stazione \u00e8 dotata di tre binari atti al servizio viaggiatori, un binario (1\u00b0 est) senza marciapiede, di uno scalo merci e di raccordi.\nI due binari di corretto tracciato sono il primo e il terzo, sono dotati di marciapiede e atti al servizio viaggiatori. Gli altri due binari, di precedenza, sono il secondo binario e il binario I est. Il binario I est, non dotato di marciapiede, viene utilizzato in genere per effettuare precedenze; da esso si accede allo scalo merci.\nMovimento.\nLa stazione \u00e8 servita da treni regionali svolti da Trenitalia Tper nell'ambito del contratto di servizio stipulato con la regione Emilia-Romagna.\nLo scalo merci \u00e8 attivo e interessato da treni di diverse imprese ferroviarie.\nA novembre 2019, la stazione risultava frequentata da un traffico giornaliero medio di circa persone ( saliti + discesi).\nServizi.\nLa stazione \u00e8 classificata da RFI nella categoria \"silver\".\nLa stazione dispone di:"}
{"id": "1524367", "revid": "21880", "url": "https://it.wikipedia.org/wiki?curid=1524367", "title": "Colpo di fuoco batterico", "text": ""}
{"id": "1524370", "revid": "110157", "url": "https://it.wikipedia.org/wiki?curid=1524370", "title": "Piracanjuba", "text": "Piracanjuba \u00e8 un comune del Brasile nello Stato del Goi\u00e1s, parte della mesoregione del Sul Goiano e della microregione di Meia Ponte."}
{"id": "1524371", "revid": "110157", "url": "https://it.wikipedia.org/wiki?curid=1524371", "title": "Pontalina", "text": "Pontalina \u00e8 un comune del Brasile nello Stato del Goi\u00e1s, parte della mesoregione del Sul Goiano e della microregione di Meia Ponte."}
{"id": "1524373", "revid": "110157", "url": "https://it.wikipedia.org/wiki?curid=1524373", "title": "Porteir\u00e3o", "text": "Porteir\u00e3o \u00e8 un comune del Brasile nello Stato del Goi\u00e1s, parte della mesoregione del Sul Goiano e della microregione di Meia Ponte."}
{"id": "1524374", "revid": "78273", "url": "https://it.wikipedia.org/wiki?curid=1524374", "title": "The Sims 2 Free Time", "text": ""}
{"id": "1524375", "revid": "287204", "url": "https://it.wikipedia.org/wiki?curid=1524375", "title": "Professor Jamil", "text": "Professor Jamil \u00e8 un comune del Brasile nello Stato del Goi\u00e1s, parte della mesoregione del Sul Goiano e della microregione di Meia Ponte."}
{"id": "1524384", "revid": "1343317", "url": "https://it.wikipedia.org/wiki?curid=1524384", "title": "Patata di Campodolcino", "text": "La patata di Campodolcino o tartifui di Starleggia, \u00e8 una variet\u00e0 di patata coltivata nella zona di Campodolcino in provincia di Sondrio.\n\u00c8 un tubero farinoso, di taglia medio-piccola, tardivo, coltivato in alta montagna.\n\u00c8 considerata dalla Coldiretti una \"bandiera del gusto\", cio\u00e8 uno di quei prodotti agroalimentari ottenuti seguendo regole tradizionali radicate da almeno 25 anni.\nUtilizzi.\nViene utilizzata per la preparazione degli gnocchi, purea, minestre, o come contorno di arrosti."}
{"id": "1524388", "revid": "13240420", "url": "https://it.wikipedia.org/wiki?curid=1524388", "title": "NaClO", "text": ""}
{"id": "1524390", "revid": "767487", "url": "https://it.wikipedia.org/wiki?curid=1524390", "title": "Rio Quente", "text": "Rio Quente \u00e8 un comune del Brasile nello Stato del Goi\u00e1s, parte della mesoregione del Sul Goiano e della microregione di Meia Ponte."}
{"id": "1524392", "revid": "287204", "url": "https://it.wikipedia.org/wiki?curid=1524392", "title": "Vicentin\u00f3polis", "text": "Vicentin\u00f3polis \u00e8 un comune del Brasile nello Stato del Goi\u00e1s, parte della mesoregione del Sul Goiano e della microregione di Meia Ponte."}
{"id": "1524393", "revid": "94902", "url": "https://it.wikipedia.org/wiki?curid=1524393", "title": "Cip e Ciop agenti speciali", "text": ""}
{"id": "1524397", "revid": "827882", "url": "https://it.wikipedia.org/wiki?curid=1524397", "title": "Heinz", "text": ""}
{"id": "1524401", "revid": "1714743", "url": "https://it.wikipedia.org/wiki?curid=1524401", "title": "Federico Guglielmo di Nassau-Weilburg", "text": "All'estinzione della linea di Nassau, il Ducato di Nassau venne riunito sotto il suo controllo nel 1806. Egli rimase Duca di Nassau sino alla sua morte.\nBiografia.\nFederico Guglielmo era il figlio maggiore di quelli sopravvissuti del principe Carlo Cristiano di Nassau-Weilburg, e di sua moglie, la principessa Carolina d'Orange-Nassau.\nCarolina era figlia del principe Guglielmo IV d'Orange-Nassau e della principessa Anna di Hannover. Anna era a sua volta figlia del Re Giorgio II d'Inghilterra e di Carolina di Brandeburgo-Ansbach.\nDiscendenza.\nIl 31 luglio 1788, Federico Guglielmo spos\u00f2 Luisa Isabella di Kirchberg (1772 - 1827). Guglielmo aveva vent'anni e la moglie appena sedici. Suo padre mor\u00ec il 28 novembre dello stesso anno e Federico Guglielmo gli succedette come Principe di Nassau-Weilburg.\nEbbero quattro figli:"}
{"id": "1524406", "revid": "767487", "url": "https://it.wikipedia.org/wiki?curid=1524406", "title": "Morganite", "text": "La morganite \u00e8 una variet\u00e0 del berillo, di un colore rosa delicato, pi\u00f9 o meno intenso. \nIl nome \"Morganite\" (che in origine si definiva semplicemente \"berillo rosa\") le venne dato dal mineralogista statunitense George Frederick Kunz in onore del banchiere di New York John Pierpont Morgan, noto collezionista. \nIl berillo rosa deve la sua colorazione alla presenza di minime tracce di manganese, spesso associate ad impurit\u00e0 di cesio e di rubidio.\nI principali giacimenti si trovano in Madagascar, dove la pietra fu scoperta nel 1911, e in Brasile.\nBibliografia.\nGavin Linsell, \"Die Welt der Edelsteine\", voce \"morganite\" (Juwelo GmbH Ed., Berlin, 2014)."}
{"id": "1524414", "revid": "110157", "url": "https://it.wikipedia.org/wiki?curid=1524414", "title": "Heinz (azienda alimentare)", "text": "La Heinz \u00e8 una societ\u00e0 agroalimentare statunitense fondata da H. J. Heinz.\nStoria.\nLa H. J. Heinz venne fondata nel 1869 dall'omonimo imprenditore a Sharpsburg in Pennsylvania, e il logo \u00e8 lo stesso sin dal giorno della fondazione.\nNel 1963 acquisisce l'azienda italiana Plasmon.\nIl 14 febbraio 2013 la Berkshire Hathaway (societ\u00e0 di Warren Buffett) e 3G Capital acquistano l'intera societ\u00e0 per 28 miliardi di dollari.\nIl 25 marzo 2015, Kraft ha annunciato la sua fusione con Heinz, organizzato da Berkshire Hathaway e 3G Capital. La nuova azienda ha assunto la denominazione di Kraft Heinz Company.\nProduzione.\nLa societ\u00e0 produce conserve di verdura, condimenti, piatti pronti e altri prodotti alimentari, di cui il pi\u00f9 celebre \u00e8 il ketchup, impiegando circa 42.000 persone in tutto il mondo, con una cifra d'affari di 20 miliardi di dollari."}
{"id": "1524417", "revid": "71814", "url": "https://it.wikipedia.org/wiki?curid=1524417", "title": "Provveditorato", "text": ""}
{"id": "1524422", "revid": "599013", "url": "https://it.wikipedia.org/wiki?curid=1524422", "title": "Edvaldo Oliveira Chaves", "text": "Carriera.\nNella sua carriera ha vestito le maglie del Santos e del San Paolo (Brasile), dello Strasburgo in Francia, del Guarani ancora in Brasile, del Hiroshima Fujita e del Nagoya Grampus Eight nella J-League giapponese, e, nuovamente in patria, dell'Internacional de Limeira.\nCon la Nazionale brasiliana ha preso parte a sette incontri tra il 1980 e il 1987, partecipando alla vittoriosa esperienza dei Giochi Panamericani 1987."}
{"id": "1524424", "revid": "115751", "url": "https://it.wikipedia.org/wiki?curid=1524424", "title": "Giochi Panamericani 1987", "text": ""}
{"id": "1524430", "revid": "1632387", "url": "https://it.wikipedia.org/wiki?curid=1524430", "title": "Saviour", "text": "Saviour \u00e8 un album in studio registrato dalla band Melancholic Rock irlandese/inglese Antimatter nel 2001.\nCollegamenti esterni.\nTraduzione dell'album"}
{"id": "1524433", "revid": "1714743", "url": "https://it.wikipedia.org/wiki?curid=1524433", "title": "Carlo Cristiano di Nassau-Weilburg", "text": "Biografia.\nInfanzia.\nEgli era figlio di Carlo Augusto di Nassau-Weilburg e di Augusta Federica Guglielmina di Nassau-Idstein. Egli succedette al padre nel 1753 e un\u00ec i suoi territori nel 1783 con il Nassau-Saarbr\u00fccken, il Nassau-Usingen ed il Nassau-Dietz.\nPrimo matrimonio.\nEgli, il 5 marzo 1760, spos\u00f2 la Principessa Carolina d'Orange-Nassau (1743-1787), figlia del Principe Guglielmo IV di Orange-Nassau.\nCarriera militare.\nEgli divenne generale della fanteria olandese, Governatore di Bergen op Zoom e di Maastricht (1773-1784). Egli tent\u00f2 invano di negoziare con i patrioti nel 1787.\nSecondo matrimonio.\nAlla morte della moglie, egli contrasse un matrimonio morganatico con Barbara Giessen von Kirchheim. \nMorte.\nEgli mor\u00ec nel 1788 e venne succeduto dal figlio maggiore Federico Guglielmo.\nDiscendenza.\nCarlo Cristiano e Carolina d'Orange-Nassau ebbero quindici figli:"}
{"id": "1524435", "revid": "1216132", "url": "https://it.wikipedia.org/wiki?curid=1524435", "title": "Hyperversum - Il falco e il leone", "text": "Hyperversum - Il falco e il leone \u00e8 un romanzo fantasy per ragazzi del 2007 della scrittrice italiana Cecilia Randall. Seguito di \"Hyperversum\" (2006), \u00e8 il secondo libro di una trilogia di romanzi e il suo seguito \u00e8 \"Hyperversum - Il cavaliere del tempo\".\nTrama.\nDue anni e mezzo dopo il ritorno all'et\u00e0 contemporanea, i due giovani americani Daniel Freeland e l'amico Ian Maayrkas riescono a tornare nel medioevo, anno 1215, tramite il videogioco Hyperversum, che, con un semplice visore 3D permette di vivere avventure storiche attraverso la realt\u00e0 virtuale. Ma la loro copia del gioco non \u00e8 proprio un gioco qualsiasi, li porta realmente nel Medioevo come nel capitolo precedente, e in particolare nella Francia di sua maest\u00e0 Filippo Augusto nei mesi precedenti alla battaglia di Bouvines. \nIan, che per i francesi risponde al nome di Jean Marc de Ponthieu, fratello del conte Guillaume de Ponthieu, vuole a ogni costo tornare a quell'epoca poich\u00e9 ha sposato la bella Isabeau, che aspetta suo figlio.\nDopo un viaggio virtuale a vuoto al monastero di Mont Saint Michel i due \u2013 che per l'esercito francese sono cavalieri\u00a0\u2013 riescono realmente a tornare nel Medioevo, e intraprendono il viaggio verso Ch\u00e2tel Argent, nelle terre dei Montmayeur. Ma lungo il cammino vengono intercettati da un cavaliere inglese, Geoffrey Martewall, appena uscito dalle galere francesi e in viaggio verso la Manica con alcuni accompagnatori fiamminghi. Martewall ha motivi d'odio nei confronti di Ian poich\u00e9 sospetta la sua falsa identit\u00e0 e soprattutto perch\u00e9 vuole vendicare la morte dell'amico Jerome Derangale, ucciso da Ian. Insieme ai suoi sgherri rapisce i due statunitensi per portarli oltre la Manica, nel suo feudo di Dunchester.\nDurante il viaggio in nave Ian riesce a fuggire, convinto che Daniel possa prontamente abbandonare la situazione di pericolo grazie a Hyperversum. Il gioco invece non risponde pi\u00f9 ai comandi e Daniel rimane prigioniero di Martewall, unico figlio superstite del barone di Dunchester. All'arrivo al castello di quest'ultimo, Daniel assiste alla rivolta del padre all'autorit\u00e0 di re Giovanni Senza Terra. Dunchester viene posta sotto assedio dal conte di Salisbury, William Lunga-Spada, e dalle truppe mercenarie al soldo del re.\nNel frattempo Ian, trovatosi al porto di Glenhaven, ha scelto di risalire la costa per vedere se l'amico \u00e8 riuscito o meno a fuggire. Incontra un giovane, Beau \"Coda di Volpe\", figlio di un cavaliere francese deceduto e di una contadina inglese che vive a Willingam, e un ex soldato, Thomas Bull, che gli rivelano le penose condizioni di vita dei contadini locali sotto il Senza Terra. Insieme ai profughi dei villaggi distrutti dagli esattori del re, Ian arriva a Dunchester per provare a salvare Daniel, ma rimane intrappolato con lui nell'assedio. L\u00ec scopre quanto nessuno storico aveva mai compreso prima: che Salisbury, fratellastro del re, \u00e8 in realt\u00e0 tra gli architetti della rivolta dei baroni dell'estate del 1215, che costringer\u00e0 il Senza Terra a concedere la Magna Charta. Ma Ian e Daniel sono ancora nel gennaio 1215, e se il primo sa che torner\u00e0 a casa, a Ch\u00e2tel Argent, dove avr\u00e0 un secondo figlio con la moglie, il destino di Daniel rimane ancora incerto. Per aiutare gli eventi Ian si impegna a nome del suo casato, i Ponthieu, a intervenire in appoggio dei baroni, e, in compagnia di Martewall, torna in Francia dal fratello per convincere il futuro Luigi VIII a varcare la Manica nel 1216.\nAutorizzato a tornare a Dunchester con un ambasciatore, Ian si allea con Geoffrey Martewall e assalta il castello, inconsapevolmente aiutato, dall'interno, da Daniel, dai cavalieri di Dunchester e di Salisbury superstiti e dalla gente dei villaggi. Durante lo scontro Daniel, ferito, riesce a richiamare Hyperversum e torna nel XXI secolo dopo aver appiccato un incendio, lasciando Ian nella Storia. Ian torner\u00e0 cos\u00ec a Ch\u00e2tel Argent per riprendere il suo posto e veder nascere suo figlio. \nDaniel, invece, dopo aver scoperto che il blocco del gioco era stato causato da uno spegnimento del computer, non riuscir\u00e0 pi\u00f9 a far funzionare Hyperversum in modo da riaprire il passaggio verso il medioevo."}
{"id": "1524436", "revid": "1343317", "url": "https://it.wikipedia.org/wiki?curid=1524436", "title": "Patata di San Raffaele Cimena", "text": "La patata di San Raffaele Cimena \u00e8 una variet\u00e0 di patata tipica del torinese in particolare della piana di San Raffaele Cimena. \nVista la particolare fertilit\u00e0 del terreno, le variet\u00e0 coltivate nella piana sono molte e permettono una raccolta differenziata dei prodotti durante tutta la stagione.\nCaratteristiche.\nVariet\u00e0 precoci della \"Primura\" e della \"Spunta\"\nVariet\u00e0 di \"Monalisa\", \"Draga\", \"D\u00e9sir\u00e9e\", \"Agata\" e tardiva di \"Kennebec\" \nUtilizzi.\nData la vasta gamma delle variet\u00e0, la patata pu\u00f2 essere utilizzata in tutti i suoi usi."}
{"id": "1524438", "revid": "287204", "url": "https://it.wikipedia.org/wiki?curid=1524438", "title": "Sanford Stadium", "text": "Il Sanford Stadium \u00e8 lo stadio per il football americano dell'Universit\u00e0 della Georgia. Situato ad Athens, ospita le gare interne dei Georgia Bulldogs, squadra del circuito NCAA.\nCon i suoi 92.746 posti, il Sanford Stadium \u00e8 il quinto pi\u00f9 grande impianto appartenente ad un'universit\u00e0. Negli anni ha subito diversi ampliamenti, che ne hanno fatto aumentare il numero di posti a sedere da 30.000 agli attuali. Dal 1929, anno dell'apertura, sono sorte intorno al campo numerosissime tribune: a causa di ci\u00f2 si \u00e8 soliti dire che le partite vengono giocate \"Between the Hedges\" (\"tra le tribune\").\nLo stadio \u00e8 ricordato anche per aver ospitato le otto partite decisive del Torneo di calcio delle Olimpiadi di Atlanta 1996 (le semifinali, la finale per il 3\u00ba posto e la finale per il 1\u00ba posto, sia maschili che femminili). Le squadre vincitrici furono la tra gli uomini e le padroni di casa degli tra le donne, passando alla storia per il primo oro olimpico di una nazionale africana nel torneo calcistico la che sconfisse l'Argentina per 3-2 il 3 agosto 1996, dopo che in precedenza i nigeriani avevano eliminato in semifinale il con un golden gol di Kanu all'inizio dei tempi supplementari."}
{"id": "1524439", "revid": "1214201", "url": "https://it.wikipedia.org/wiki?curid=1524439", "title": "Malm\u00f6 Stadion", "text": "Il Malm\u00f6 Stadion \u00e8 uno stadio polifunzionale della citt\u00e0 di Malm\u00f6, in Svezia.\n\u00c8 utilizzato principalmente per gli incontri di calcio ed ha ospitato le partite casalinghe del Malm\u00f6 dal 1958 al 2009, anno in cui fu inaugurato lo Swedbank Stadion. Costruito in occasione dei mondiali di calcio del 1958, pu\u00f2 ospitare un massimo di 26.500 spettatori. \u00c8 stato inoltre utilizzato durante gli europei di calcio del 1992 giocati in Svezia."}
{"id": "1524440", "revid": "62004", "url": "https://it.wikipedia.org/wiki?curid=1524440", "title": "Coppa del mondo di BMX", "text": "La Coppa del mondo di BMX (denominata ufficialmente UCI BMX Supercross World Cup) \u00e8 una competizione ciclistica organizzata annualmente dall'Unione Ciclistica Internazionale (UCI). La competizione si svolge in un numero di prove variabile di anno in anno (a differenza del campionato del mondo, che si disputa in una singola gara).\nCon la denominazione e la formula attuali, la competizione \u00e8 stata annunciata nel 2002 e si \u00e8 svolta per la prima volta nel 2003 con lo scopo di promuovere il BMX come sport di alto livello. Volendo, nella tradizione della specialit\u00e0, mantenere il campionato del mondo e le altre grandi manifestazioni nazionali e internazionali aperte a tutte le categorie e ad un grande numero di partecipanti, il \"Supercross\" risponde all'esigenza di avere una manifestazione d'\u00e9lite adatta ad essere una vetrina promozionale per la disciplina. Sono previste due sole categorie: Junior/\u00c9lite maschile e, dall'edizione 2007, Junior/\u00c9lite femminile (nelle altre gare le categorie Junior ed \u00c9lite gareggiano separatamente). Non sono previste manifestazioni collaterali o contestuali per le categorie amatoriali e giovanili, come avviene per le altre competizioni.\nLe prove di Coppa del mondo si svolgono di norma su tracciati progettati appositamente per queste manifestazioni, con caratteristiche tecniche e agonistiche pi\u00f9 \"estreme\" rispetto ai tracciati destinati ad ospitare le competizioni ordinarie.\nAnche la formula delle gare si discosta dal formato classico delle competizioni di BMX: il tradizionale turno di qualificazione su tre \"manche\" (seguito da turni eliminatori e finali ad eliminazione diretta) \u00e8 preceduto da un primo turno eliminatorio basato su giri di pista individuali cronometrati.\nGestione e organizzazione.\nDal 2011, l'UCI ha appaltato ad una societ\u00e0 privata statunitense (la \"Global SX Events Inc\") la gestione logistica, organizzativa e commerciale delle prove di Coppa del mondo. Restano in capo all'UCI la definizione dei regolamenti e dei calendari."}
{"id": "1524443", "revid": "13240927", "url": "https://it.wikipedia.org/wiki?curid=1524443", "title": "UCI BMX Supercross World Cup", "text": ""}
{"id": "1524445", "revid": "465036", "url": "https://it.wikipedia.org/wiki?curid=1524445", "title": "Adoratrici del Sangue di Cristo", "text": ""}
{"id": "1524453", "revid": "380654", "url": "https://it.wikipedia.org/wiki?curid=1524453", "title": "Camping World Stadium", "text": "Il Camping World Stadium (in passato noto come Orlando Stadium, Tangerine Bowl, Florida Citrus Bowl e 'Orlando Citrus Bowl Stadium) \u00e8 uno stadio per il football americano situato ad Orlando, in Florida. Pu\u00f2 ospitare 65.438 spettatori, numero che pu\u00f2 crescere a circa 70.000 con l'aggiunta di tribune temporanee sul lato nord. Fa parte del complesso di impianti della citt\u00e0, l'Orlando Centroplex.\nL'impianto \u00e8 stato aperto nel 1936; all'epoca poteva contenere soltanto 9.000 spettatori. Successivi ampliamenti sono avvenuti nel 1952, nel 1968, tra il 1974 e il 1976, e nel 1989. Proprio in quest'ultima data, con una spesa di 38 milioni di dollari, il numero di posti \u00e8 stato portato ai 65.438 attuali.\nEventi.\nFootball americano.\nI principali eventi che si svolgono nel Citrus Bowl sono il Pro Bowl (dal 2017), il Capital One Bowl (dal 1974) e il Champs Sports Bowl (dal 2001). Inoltre, nel novembre di ogni anno, a partire dal 1997, vi si svolge il Florida Classic, un incontro di football tra le squadre della Florida A&amp;M University e del Bethune-Cookman College.\nAlcune squadre della National Football League (NFL) hanno giocato incontri pre-stagionali in questo stadio: tra i team che sono venuti pi\u00f9 di recente ci sono i Tampa Bay Buccaneers e i New York Jets.\nAttualmente nessuna franchigia NCAA gioca in questo impianto. Ciononostante, lo stadio, dal 1979 al 2006, ha ospitato le gare interne degli UCF Golden Knights, squadra di football dell'Universit\u00e0 della Florida Centrale. Inoltre vi si sono tenuti pi\u00f9 volte match di regular season in campo neutrale.\nCalcio.\nLa superficie del terreno di gioco \u00e8 sufficientemente grande per poter ospitare incontri di calcio. Nel 1994 il Citrus Bowl \u00e8 stato uno dei nove stadi utilizzati per le partite del Mondiale di calcio giocato negli USA, unico della Florida. Due anni dopo vi si sono tenuti anche nove match della fase a gironi, sia maschile che femminile, del torneo di calcio delle olimpiadi di Atlanta. Nel 2016 lo stadio ha ospitato 3 match della fase a gironi della Copa Am\u00e9rica Centenario.\nLa franchigia degli Orlando City, dopo il suo debutto in Major League Soccer, ha giocato le partite casalinghe delle stagioni 2015 e 2016 nell'impianto.\nMusica.\nNumerosi concerti di artisti pop/rock di fama internazionale si sono tenuti al Citrus Bowl. Tra essi si ricordano i Who, i Genesis, i Pink Floyd, George Michael, Paul McCartney, i Guns N' Roses, Billy Joel/Elton John, gli Eagles e i Rolling Stones.\nSempre legato al rock, il Summer Sanitarium Tour 2003 fece tappa in questo stadio. In quell'occasione si esibirono i Metallica, i Limp Bizkit, i Linkin Park, i Deftones e i Mudvayne.\nWrestling.\nIl 21 marzo 2007 il sindaco di Orlando Buddy Dyer, il presidente della Commissione per lo Sport della Florida Centrale John Saboor e la World Wrestling Entertainment hanno annunciato che la ventiquattresima edizione di WrestleMania, WrestleMania XXIV, si sarebbe tenuta al Citrus Bowl il 30 marzo 2008.\nNonostante i rischi legati ad un evento da tenersi all'aperto (lo stadio non ha copertura), Vincent Kennedy McMahon, presidente della WWE, ha affermato che \"lo spettacolo sarebbe andato avanti, senza badare al meteo\"\nLa Commissione per lo Sport della Florida Centrale ha calcolato che lo show avrebbe apportato circa 25 milioni di dollari all'economia locale, attirando in citt\u00e0 circa 60.000 appassionati. Il 3 novembre 2007, giorno di inizio delle vendite dei biglietti, in trenta minuti vennero venduti ben 41.000 biglietti. Dopo l'evento l'impianto pu\u00f2 vantare il nuovo record di spettatori presenti cio\u00e8 74.635 battendo il precedente di 73.358.\nIl 2 aprile 2017 ha ospitato \"WrestleMania 33\"."}
{"id": "1524455", "revid": "94902", "url": "https://it.wikipedia.org/wiki?curid=1524455", "title": "Stadio Malm\u00f6", "text": ""}
{"id": "1524463", "revid": "122755787", "url": "https://it.wikipedia.org/wiki?curid=1524463", "title": "Filippo I di Nassau-Weilburg", "text": "Era figlio del Conte Giovanni I di Nassau-Weilburg e di Giovanna di Saarbr\u00fccken.\nFamiglia ed eredi.\nFilippo si spos\u00f2 due volte. La prima volta, si spos\u00f2 nel 1385 con Anna di Hohenlohe-Weikersheim (m. 11 ottobre 1410), figlia del Conte Kraft IV di Hohenlohe-Weikersheim. Dal primo matrimonio nacquero:\nIn seconde nozze, nel 1412, spos\u00f2 Elisabetta di Vaud\u00e9mont che gli diede: \nInoltre, egli ebbe anche tre figli illegittimi."}
{"id": "1524468", "revid": "324090", "url": "https://it.wikipedia.org/wiki?curid=1524468", "title": "CHIC", "text": ""}
{"id": "1524471", "revid": "33751", "url": "https://it.wikipedia.org/wiki?curid=1524471", "title": "Campionato di Apertura e Chiusura", "text": ""}
{"id": "1524472", "revid": "767487", "url": "https://it.wikipedia.org/wiki?curid=1524472", "title": "Chic (gruppo musicale)", "text": "Gli Chic (talvolta indicati come CHIC) sono un gruppo funk statunitense, formato nel 1976 dal chitarrista Nile Rodgers e dal bassista Bernard Edwards insieme a Tony Thompson, l'ex batterista delle Labelle, e le cantanti Norma Jean Wright, poi sostituita da Luci Martin, e Alfa Anderson.\nSono principalmente conosciuti per le loro canzoni disco degli anni settanta, tra cui si ricorda \"Dance, Dance, Dance (Yowsah, Yowsah, Yowsah)\" (1977), \"Everybody Dance\" (1977), \"Le Freak\" (1978), \"I Want Your Love\" (1978), \"Good Times\" (1979), e \"My Forbidden Lover\" (1979). Sono noti anche per alcune canzoni anni ottanta come ad esempio \"Soup for One\" (1982).\nStoria.\nNile Rodgers e Bernard Edwards si incontrarono nel 1970 a New York. Entrambi musicisti, decisero di formare una rock band chiamata \"The Boys\" e successivamente \"The Big Apple Band\", suonando per molti locali della citt\u00e0. Malgrado fossero interessati a pubblicare le loro demo, i due amici non riuscirono ad ottenere nessun contratto dalle case discografiche. Pi\u00f9 tardi Rodgers ed Edwards si inserirono nel gruppo \"New York City\", che vanta la realizzazione del famoso pezzo \"I'm Doing Fine Now\" del 1973. La band si sciolse nel 1976. Dopo aver assistito ad un concerto dei Roxy Music, Nile Rodgers ebbe l'idea di formare un gruppo diverso dai precedenti. Cos\u00ec nel 1976 i due ingaggiarono il batterista Tony Thompson, precedentemente batterista delle Labelle, e la cantante Norma Jean Wright. Chiamarono il complesso musicale \"Chic\" e registrarono \"Everybody Dance\", la loro prima canzone, nel 1977. Firmato il contratto con l'Atlantic Records company, gli Chic realizzarono il loro primo album dal titolo \"Chic\". Poi Rodgers ed Edwards compresero che era necessario aggiungere una seconda voce femminile e la Wright sugger\u00ec la sua amica Luci Martin che divenne membro del gruppo nella primavera del '78. In seguito la Wright intraprese una carriera da solista e il gruppo, per agevolarla, stipul\u00f2 un contratto con un'altra casa discografica. I dettagli legali forzarono la Wright a chiudere la relazione con gli Chic e cos\u00ec abbandon\u00f2 il gruppo, sebbene continuasse a partecipare alle sessioni della band per l'album \"We Are Family\" delle Sister Sledge. La cantante fu sostituita con Alfa Anderson. Per il progetto delle Sister Sledge, Edwards e Rodgers scrissero e produssero \"He's The Greatest Dancer\" che inizialmente doveva essere una canzone del loro gruppo.\nFormazione.\nFormazione Originale:\nFormazione Attuale:"}
{"id": "1524478", "revid": "142504", "url": "https://it.wikipedia.org/wiki?curid=1524478", "title": "San Nicola vescovo", "text": ""}
{"id": "1524479", "revid": "289247", "url": "https://it.wikipedia.org/wiki?curid=1524479", "title": "San Lazzaro vescovo", "text": ""}
{"id": "1524488", "revid": "122755066", "url": "https://it.wikipedia.org/wiki?curid=1524488", "title": "Giovanni I di Nassau-Weilburg", "text": "Egli era figlio del Conte Gerlach I di Nassau-Wiesbaden e di Agnese d'Assia.\nFamiglia e figli.\nEgli si spos\u00f2 due volte. La prima, nel 1333, con Gertrude di Merenberg (m. 1350), erede di Merenberg e Gleiberg. In seconde nozze si spos\u00f2 nel 1353 con Giovanna di Saarbr\u00fccken. Giovanni I ebbe i seguenti eredi:"}
{"id": "1524494", "revid": "729019", "url": "https://it.wikipedia.org/wiki?curid=1524494", "title": "Battaglia di Maciejowice", "text": "La battaglia di Maciejowice fu combattuta il 10 ottobre 1794 tra Polonia e Russia. I polacchi erano condotti da Tadeusz Ko\u015bciuszko che, con 6.200 uomini, pensava di impedire l'unione di due parti dell'esercito russo, composte rispettivamente da 12.000 uomini (sotto Iwan Fersen) e da 12.500 uomini (con Aleksandr Suvorov). Avendo per\u00f2 egli richiesto troppo tardi l'aiuto di Adam Poni\u0144ski (che conduceva 4.000 soldati), Poni\u0144ski non riusc\u00ec a giungere sul campo di battaglia in tempo. I russi ottennero la vittoria, e Ko\u015bciuszko fu ferito e poi catturato. In questo contesto rese l'esclamazione oggi proverbiale: \"Finis Poloni\u00e6!\" (\"\u00c8 la fine della Polonia !\")."}
{"id": "1524503", "revid": "124711863", "url": "https://it.wikipedia.org/wiki?curid=1524503", "title": "William Laud", "text": "Biografia.\nFu Arcivescovo di Canterbury ed un fervente sostenitore del re d'Inghilterra Carlo I; credeva fortemente nel diritto divino reale. Durante la rivoluzione inglese segu\u00ec la sorte del suo sovrano e venne decapitato.\nBattezz\u00f2 il figlio di Carlo I, che sarebbe divenuto a sua volta re d'Inghilterra dopo il periodo repubblicano sotto il Protettorato di Oliver Cromwell e del figlio Richard, Carlo II.\nNato in una casa di Broad Street, suo padre, anch'egli di nome William, era un commerciante d'abiti. Studi\u00f2 grammatica alla \"Reading School\" e successivamente al St John's College di Oxford, suo mentore fu John Buckeridge fervente avversario dei calvinisti, il contatto di Laud con quest'ultimo lasci\u00f2 in lui un segno indelebile nella sua formazione. Nominato presbitero nel 1601 Laud scala ben presto i vertici del clero anche grazie al patrocinio del vescovo di Rochester che lo introduce alla corte di re Giacomo I. Laud aveva accese controversie con l'arcivescovo di Canterbury, tuttavia questo non gli imped\u00ec di accompagnare il re in un viaggio in Scozia e di diventare poi cappellano di George Villiers duca di Buckingham nel 1622.\nNel 1625 presiedette all'incoronazione di re Carlo I, apr\u00ec i lavori del parlamento con un sermone nello stesso anno e in quello seguente, dopo altri svariati incarichi diviene arcivescovo di Oxford nel 1633.\nIl re teneva in alta considerazione i suoi consigli, tuttavia non erano pochi quelli che notavano come Laud fosse pomposo e puntiglioso ed eccessivamente sensibile alle critiche, tuttavia non perse terreno ed assicur\u00f2 a diversi amici ottimi posti alla corte.\nLa visione teologica di Laud puntava sulla libera volont\u00e0 che reputava molto pi\u00f9 importante della predestinazione o meno alla salvezza (che gli derivava dall\u2019adesione all\u2019arminianesimo), aveva anche una passione per le cerimonie officiate con una \"perfetta\" liturgia, visione questa appoggiata dal re che le vedeva come un mezzo per sottolineare il proprio essere al capo della chiesa. Nel corso degli anni autorizz\u00f2 diverse spedizioni nelle parrocchie perch\u00e9 controllori da lui designati verificassero che non vi fossero irregolarit\u00e0 di condotta o di celebrazione e combatt\u00e9 tenacemente contro la dottrina puritana che andava diffondendosi e due pensatori che avevano scritto contro di lui vennero imprigionati ed uccisi (e furono poi considerati martiri dai puritani).\nIl suo tentativo di controllare l'intero corpo della chiesa trov\u00f2 dura resistenza in Scozia che si ribell\u00f2 con le armi in quella che fu chiamata \"La Guerra del Vescovo\" nel 1639-1640. Questo evento fu la rovina di Laud, prima di chiedere l'arresto del re, il parlamento chiese quello del vescovo che venne immediatamente tradotto alla Torre di Londra. I puritani di Oliver Cromwell prendevano sempre pi\u00f9 potere ed il destino di Laud era pressoch\u00e9 segnato. Portato alla torre nel 1641 vi rimase fino 10 gennaio 1645 giorno in cui fu decapitato, precedendo di quattro anni re Carlo I.\nSepolto nella torre, venne riesumato dopo la Restaurazione e portato al St. John's College di Oxford.\nGenealogia episcopale.\nLa genealogia episcopale \u00e8:\nA questo punto la successione apostolica si interrompe a causa dello scisma anglicano."}
{"id": "1524504", "revid": "1343317", "url": "https://it.wikipedia.org/wiki?curid=1524504", "title": "Patata di Zapponeta", "text": "La patata di Zapponeta, \u00e8 una variet\u00e0 di patata coltivata nella zona bonificata degli arenili dell'agro di Zapponeta in provincia di Foggia.\nIn seguito alla bonifica delle zone paludose del foggiano, nel 1940, cominci\u00f2 la coltivazione di questo tubero.\nLa coltura prevede due cicli: uno di raccolta per la patata novella a maggio, uno tardivo per la patata comune a novembre.\nLe variet\u00e0 utilizzate sono la \"Siglinde\", la \"Spunta\", la \"Nicola\" e l\"'Elvira\".\nDei 180 ettari destinati alla coltura della patata di Zapponeta, circa 50 ettari sono destinati alla primaticcia, 130 ettari a quella tardiva (quasi tutti destinati al mercato inglese).\nLa pro loco di Zapponeta organizza ogni anno, agli inizi di luglio, la \"sagra della patata di Zapponeta\".\nUtilizzi.\nLa patata novella \u00e8 utilizzata a fresco a fette o nell'insalata, la tardiva come contorno ad arrosti o al forno o fritte."}
{"id": "1524506", "revid": "599013", "url": "https://it.wikipedia.org/wiki?curid=1524506", "title": "Andr\u00e9 Luciano da Silva", "text": "Caratteristiche tecniche.\nEra centrocampista offensivo mancino e tecnicamente dotato, che prediligeva agire alle spalle di due attaccanti. Si distingueva per l'abilit\u00e0 nei passaggi, l'estro ed il tiro potente e preciso che gli consentiva di trovare il gol sia su azione che da calcio piazzato. Non disdegnava di dar manforte anche in copertura e possedeva una buona tenuta atletica\nIl soprannome \"Pinga\" gli era stato dato in merito alla sua grande abilit\u00e0 nel dribbling che era ubriacante come questa bevanda brasiliana\nCarriera.\nClub.\nInizi e arrivo in Italia.\nCresciuto tra le file del Cear\u00e1, dopo un anno al Vit\u00f3ria e una buona stagione nel Clube Atl\u00e9tico Juventus viene acquistato dal . Il 17 aprile 2000 effettua una delle sue migliori prestazioni e realizza due gol contro il Milan: prima con un colpo di testa, poi superando il difensore avversario con uno stop a seguire di petto e scavalcando il portiere con un pallonetto. Il suo cartellino resta legato alla squadra granata per ben 6 anni.\nIl meglio lo d\u00e0 nelle due stagioni in prestito al , dove aiuta notevolmente la squadra toscana a raggiungere la promozione in Serie A.\nRientro al Torino.\nNel 2003 torna al Torino che decide di puntare su di lui per centrare la promozione in Serie A; Pinga gioca con costanza ma il Torino non riesce nell'impresa e resta un altro anno nella serie cadetta. Nella stessa stagione si distingue per indossare sempre una bandana granata. Questa scelta, inizialmente mirata alla protezione delle ferite alla testa riportate nell'incidente stradale avvenuto l'estate precedente, diventa poi un tratto distintivo del giocatore, che lo caratterizzer\u00e0 per l'intera annata. La bandana verr\u00e0 successivamente abbandonata da Pinga per ragioni di scaramanzia, vista la non brillante stagione del suo .\nLa stagione successiva Pinga disputa un grande campionato nel Torino, culminata con la promozione in serie A conquistata nei play-off contro il Perugia, risultando decisivo in parecchie occasioni.\nTreviso.\nIl successivo fallimento del Torino lo costringe a cambiare squadra e viene acquistato a parametro zero dal allenato dal suo ex tecnico Ezio Rossi. \u00c8 la grande occasione per Pinga di poter giocare da titolare in Serie A, ma quella stagione si riveler\u00e0 un disastro, con il Treviso che termina il campionato ultimo in classifica con 3 sole vittorie in 38 gare. Il 5 marzo 2006, in occasione della gara fra e , Pinga \u00e8 in forza alla formazione veneta. Cercando un contatto in area per procurarsi un calcio di rigore, si tuffa stendendo le gambe per cercare il corpo del portiere, ma scalcia involontariamente con violenza il viso dell'estremo difensore amaranto Nicola Pavarini. Il contatto causa a Pavarini la rottura del setto nasale e di diversi denti. L'episodio ha un certo risalto mediatico, e viene stigmatizzato il comportamento del brasiliano, simbolo del cattivo costume della simulazione in area. Anche questo, oltre alla disastrosa stagione del , porter\u00e0 Pinga a lasciare l'Italia a fine campionato.\nRitorno in patria.\nL'anno successivo Pinga ha l'opportunit\u00e0 di tornare in Brasile nell'Internacional di Porto Alegre, dove ha il compito di non far rimpiangere i partenti Rafael S\u00f3bis e Tinga; la stagione si conclude con 29 presenze e la vittoria della Copa Libertadores e del Mondiale per Club. Nel 2007 conquista anche la Recopa Sudamericana, siglando una rete in finale.\nMedioriente.\nNel 2007 Pinga decide di trasferirsi nel campionato del Qatar: inizialmente saltato un accordo con l'Al-Wakra, firma un contratto con l'Al-Gharafa.\nNel 2008 Pinga si trasferisce negli Emirati Arabi, firmando per la formazione del Al-Wahda.\nNel 2010 passa alla formazione dell'Al-Ahli, il cui capitano \u00e8 Fabio Cannavaro.\nNazionale.\nNel 2001 Pinga partecipa al Campionato Mondiale Under 20 con il Brasile. Le buone prestazioni gli valgono l'ammirazione di Luiz Felipe Scolari (allora allenatore della nazionale di calcio del Brasile) e si parla di lui come di un possibile erede calcistico del campione Rivaldo."}
{"id": "1524507", "revid": "105713875", "url": "https://it.wikipedia.org/wiki?curid=1524507", "title": "Gerlach I di Nassau-Wiesbaden", "text": "Egli era figlio dell'Imperatore del Sacro Romano Impero Adolfo di Nassau-Weilburg e di Imagina di Isenburg-Limburg. Nel 1344 Gerlach abdic\u00f2 in favore del figlio.\nFamiglia ed eredi.\nGerlach si spos\u00f2 due volte. La prima, nel, 1307 fu con Agnese d'Assia, figlia di Enrico d'Assia, figlio a sua volta del Langravio Enrico I d'Assia, da cui ebbe i seguenti eredi:\nIn seconde nozze, il 4 gennaio 1337, Gerlach spos\u00f2 Irmgarda di Hohenlohe-Weikersheim, figlia di Kraft II di Hohenlohe-Weikersheim, da cui ebbe i seguenti eredi:"}
{"id": "1524513", "revid": "144796", "url": "https://it.wikipedia.org/wiki?curid=1524513", "title": "Giovanni I Nassau-Weilburg", "text": ""}
{"id": "1524514", "revid": "144796", "url": "https://it.wikipedia.org/wiki?curid=1524514", "title": "Gerlach I Nassau-Wiesbaden", "text": ""}
{"id": "1524517", "revid": "310967", "url": "https://it.wikipedia.org/wiki?curid=1524517", "title": "Equus ferus", "text": "Il cavallo selvatico (Equus ferus) \u00e8 un membro della famiglia degli Equidi endemico solamente dell'Asia. Il cavallo selvatico non \u00e8 semplicemente un cavallo inselvatichito come il mustang.\nIn tempi moderni \u00e8 esistita solo una specie di cavalli selvatici: il tarpan o cavallo selvatico eurasiatico (\"Equus ferus ferus\"), originario una volta di Europa e Asia, che si estinse in cattivit\u00e0 in Ucraina nel 1918 o nel 1919. Il cavallo di Przewalski o cavallo selvatico mongolo (la sua classificazione \u00e8 discussa e viene usato sia \"Equus ferus przewalskii\" sia \"Equus przewalskii\"), originario dell'Asia centrale e del deserto di Gobi, a lungo ritenuto l'ultima specie di cavallo selvatico, si \u00e8 scoperto essere il discendente di una specie addomesticata dal popolo Botai 5500 anni fa. Il cavallo di Przewalski vive ancora nel ventunesimo secolo, sebbene sia una specie minacciata che per un certo tempo fu ritenuta estinta in natura. In vari zoo di tutto il mondo sono protetti circa 1.500 animali ed \u00e8 stata reintrodotta in Mongolia una piccola popolazione riproduttiva. Grazie a degli sforzi cooperativi tra la Societ\u00e0 Zoologica di Londra e gli scienziati mongoli, nel 2005 \u00e8 stata registrata una popolazione libera di 248 animali in natura.\nIl Przewalski presenta significative differenze biologiche con il cavallo domestico; infatti quest'ultimo ha 64 cromosomi, il cavallo selvatico invece ne ha 66. Ad ogni modo, i puledri ottenuti dall'incrocio tra un Przewalski e un cavallo domestico sono fertili e posseggono 65 cromosomi.\nAltre specie di cavalli selvatici erano una volta indigene del Nordamerica, popolando il continente prima e durante l'ultima era glaciale. Circa 10.000 anni fa, alcuni cavalli dell'emisfero occidentale migrarono verso l'Eurasia attraverso il ponte di terra di Bering e si diffusero, dalla Siberia, al resto dell'Asia, all'Europa e al Medio Oriente. I cavalli che rimasero in Nordamerica si estinsero. Sul perch\u00e9 questo avvenne ci sono alcune teorie discordanti. Una teoria afferma che i cambiamenti climatici associati alla fine dell'ultima era glaciale causarono l'estinzione dei cavalli, dei mammuth e di altri grandi animali terrestri. Un'altra teoria afferma che gli umani, recentemente arrivati, cacciarono i cavalli fino all'estinzione. Una terza sostiene che gli umani appena arrivati trasportarono con s\u00e9 un fattore biologico che caus\u00f2 il declino dei cavalli e di altri grandi ungulati delle Americhe. \u00c8 anche possibile che sia avvenuta una combinazione di fattori.\nStoria.\nSolo due gruppi \u00abselvatici\u00bb mai addomesticati sopravvissero fino a tempi storici, il cavallo di Przewalski, o \"Equus ferus przewalski\", e il tarpan, o \"Equus ferus ferus\". Il cavallo di Przewalski occup\u00f2 le steppe eurasiatiche orientali, forse dagli Urali alla Mongolia, sebbene l'antico confine tra la distribuzione del tarpan e del Przewalski non sia stato chiaramente definito. Il tarpan si estinse all'inzio del XX secolo. Nello stesso periodo, il cavallo di Przewalski era limitato alla Dzungaria e alla Mongolia occidentale, estinguendosi in natura durante gli anni '60, ma fu reintrodotto alla fine degli anni '80 in due riserve mongole. Sebbene alcuni ricercatori, come Marija Gimbutas, ipotizzarono che i cavalli del periodo calcolitico fossero Przewalski, studi genetici pi\u00f9 recenti indicano che il cavallo di Przewalski non \u00e8 l'antenato dei cavalli domestici moderni. Comunque, devono essere esistite altre sottospecie di \"Equus ferus\" da cui siano potuti discendere i cavalli domestici.\nTassonomia.\nNonostante la tassonomia venga ancora discussa, una cosa \u00e8 certa: il cavallo selvatico e il cavallo domestico appartengono alla stessa specie. Cos\u00ec, conformemente al Codice della Commissione Internazionale di Nomenclatura Zoologica, il nome scientifico del cavallo selvatico, \"Equus ferus\", non venne pi\u00f9 riconosciuto da Wilson e Reeder nel 1993 e i cavalli selvatici furono aggiunti a \"Equus caballus\", il nome datogli da Linneo. Alcuni scienziati criticarono questo cambiamento di nome scientifico, dichiarandosi a favore di una distinzione tra gli animali selvatici e quelli inselvatichiti o domestici.\nCos\u00ec, nel 2003, la Commissione Internazionale di Nomenclatura Zoologica \u00abconserv\u00f2 l'utilizzo di 17 nomi scientifici basati su specie selvatiche, i quali sono precedenti o contemporanei di quelli basati su forme domestiche\u00bb, riconfermando \"Equus ferus\" per il cavallo selvatico. I tassonomi che considerano il cavallo domestico una sottospecie del cavallo selvatico devono usare \"Equus ferus caballus\", ma il nome \"Equus caballus\" rimane disponibile per il cavallo domestico quando viene considerato una specie separata."}
{"id": "1524519", "revid": "104458", "url": "https://it.wikipedia.org/wiki?curid=1524519", "title": "Dammastock", "text": "Il Dammastock (3.630\u00a0m s.l.m.) \u00e8 la montagna pi\u00f9 alta delle Alpi Urane.\nDescrizione.\nSi trova sul confine dei cantoni svizzeri Vallese e Uri e costituisce il punto pi\u00f9 elevato di quest'ultimo.\nDal versante verso il Vallese prende forma il ghiacciaio del Rodano (Rhonegletscher); dal versante verso il Canton Uri prende forma il ghiacciaio Damma (Dammagletscher).\nSalita alla vetta.\nLa montagna fu scalata per la prima volta il 28 luglio 1864 dall'alpinista Albert Hoffmann-Burkhardt con le guide Johann Fischer e Andreas von Weissenfluh.\nLa via normale di salita alla vetta si svolge percorrendo il ghiacciaio del Rodano in direzione nord e poi risalendo il versante ovest della montagna.\nRifugi alpini.\nPer favorire l'ascesa alla vetta e l'escursionismo di alta quota sui fianchi del monti vi sono alcuni rifugi alpini:"}
{"id": "1524524", "revid": "33751", "url": "https://it.wikipedia.org/wiki?curid=1524524", "title": "Esp\u00e9rance", "text": ""}
{"id": "1524526", "revid": "339392", "url": "https://it.wikipedia.org/wiki?curid=1524526", "title": "Krassimir Balakov", "text": ""}
{"id": "1524528", "revid": "110107104", "url": "https://it.wikipedia.org/wiki?curid=1524528", "title": "Microsoft Virtual Server", "text": "Microsoft Virtual Server \u00e8 una soluzione per la virtualizzazione che facilita la creazione di macchine virtuali sui sistemi operativi Windows XP e Windows Server 2008. Originariamente sviluppato da Connectix, viene acquistata da Microsoft. Virtual PC \u00e8 il pacchetto per la virtualizzazione relativa al mondo desktop.\nLe macchine virtuali vengono create e gestite attraverso un'interfaccia Web IIS oppure tramite un'applicazione client chiamata VMRCplus.\nLa versione corrente \u00e8 Microsoft Virtual Server 2005 R2 SP1. Le novit\u00e0 presenti includono il supporto per i sistemi operativi guest Linux, Virtual Disk Precompactor, SMP (ma non per il sistema operativo guest), il supporto per i sistemi host x64 (ma non il supporto per i sistemi guest), la possibilit\u00e0 di montare dei dischi virtuali nel sistema host e il supporto per Windows Vista. Utilizzando le Volume Shadow Copy, c'\u00e8 la possibilit\u00e0 di fare dei backup del sistema operativo guest negli host Windows Server 2003 o Windows Server 2008.\nVersioni.\nIl 03 aprile 2006, Microsoft rende Virtual Server Enterprise Edition scaricabile gratuitamente in modo da poter competere meglio con le altre offerte di virtualizzazione gratuita di VMware e Xen.\nMicrosoft Virtual Server R2 SP1 supporta sia l'architettura Intel VT (IVT) and AMD Virtualization (AMD-V).\nLimitazioni.\nLe limitazioni conosciute di Virtual Server, aggiornate a settembre 2007, sono:"}
{"id": "1524532", "revid": "4", "url": "https://it.wikipedia.org/wiki?curid=1524532", "title": "Patata di Starleggia", "text": ""}
{"id": "1524537", "revid": "767487", "url": "https://it.wikipedia.org/wiki?curid=1524537", "title": "Vitale Giordano", "text": "Noto anche come Vitale Giordano da Bitonto, \u00e8 famoso soprattutto per il suo teorema sui quadrilateri di Saccheri.\nBiografia.\nNacque a Bitonto, probabilmente il 15 ottobre 1633. Giordano, essendo di carattere irascibile, uccise suo cognato per averlo chiamato pigro e dovette fuggire dal suo paese natale. Dopo questa avventurosa giovent\u00f9 si fece soldato nell'esercito della Chiesa. Nel corso di questi anni lesse il suo primo libro di matematica, la \"Aritmetica prattica\" di Clavio. A ventotto anni, si trasfer\u00ec a Roma e decise di dedicarsi alla matematica a cominciare dagli Elementi di Euclide, tradotto in italiano da Federico Commandino.\nA Roma conobbe i celebri matematici Giovanni Alfonso Borelli e Michelangelo Ricci, che si fece suoi amici. Lavor\u00f2 per un anno come matematico da Cristina di Svezia. Nel 1667 divenne docente presso l'Accademia di Francia fondata da Luigi XIV e nel 1685 ottenne la cattedra di matematica presso La Sapienza di Roma. Qui lavor\u00f2 come grande maestro e grande matematico. Fu molto stimato dalla comunit\u00e0 dell'epoca (XVII secolo): lo stesso Luigi XIV lo annover\u00f2 fra i matematici pi\u00f9 accreditati della sua accademia.\nAmico di Vincenzo Viviani, Vitale Giordano incontr\u00f2 Leibniz a Roma quando vi soggiorn\u00f2 durante il suo viaggio attraverso l'Italia negli anni 1689-90. Don\u00f2 a Leibniz una copia della seconda edizione del suo libro: l\"' Euclide restituto, ovvero gli antichi elementi geometrici restaurati e facilitati\" (Libri XV, Roma 1686). Membro dell'Accademia dell'Arcadia mor\u00ec a Roma nel 1711 e fu sepolto nella basilica di San Lorenzo in Damaso.\nMolte autorit\u00e0 bitontine hanno contestato l'intitolazione di una via e di un istituto tecnico al matematico omicida.\nLavoro.\nGiordano \u00e8 noto soprattutto per un teorema sui quadrilateri di Saccheri che realizz\u00f2 nel 1668, nel tentativo di fornire una sua prova del V postulato.\nDunque, riagganciandosi alla definizione di equidistanza Giordano cerca di provare che il luogo di punti equidistanti da una retta \u00e8 esso stesso una retta. La dimostrazione si basa sostanzialmente su questo enunciato:\nLa \"qualche retta\" che Giordano prende in considerazione \u00e8 in realt\u00e0 la retta ED, una parallela alla retta AC, rispetto alla quale infatti, l'arco AB non \u00e8 certamente equidistante. Giordano per\u00f2 applica questo enunciato ad una figura in cui non sono verificate le relazioni che intercorrono fra l'arco AC e la retta qualunque. La dimostrazione di Giordano quindi non \u00e8 attendibile. Tuttavia, alcuni concetti della stessa, furono ripresi successivamente da Giordano stesso:\nsia ABCD un quadrilatero con gli angoli A e B retti ed i lati AD e BC uguali; sia inoltre HK un segmento che partendo da un punto H di DC cada perpendicolare ad AB sul punto K. Giordano dimostra che:\nCon questo teorema Giordano riconduce la questione delle rette equidistanti a dimostrare l'esistenza di un punto H su DC, la cui distanza da AB sia uguale ai segmenti AD e CB.\nLa parte interessante \u00e8 la seconda (la prima parte gi\u00e0 era stata dimostrata da Omar Khayyam nell'XI secolo), che pu\u00f2 essere riesposta come: \"se 3 punti di un segmento DC sono equidistanti da un segmento AB allora tutti i punti di DC sono equidistanti da AB\".\nQuesto \u00e8 il primo avanzamento reale nella comprensione del V postulato in 600 anni.\nOpere.\nLe opere pubblicate da Giordano includono:"}
{"id": "1524538", "revid": "164967", "url": "https://it.wikipedia.org/wiki?curid=1524538", "title": "FBC Internaples", "text": ""}
{"id": "1524539", "revid": "124766854", "url": "https://it.wikipedia.org/wiki?curid=1524539", "title": "Big Man", "text": "Big Man \u00e8 una serie televisiva lanciata nel 1988 e trasmessa su Canale 5, composta da sei episodi della durata di un'ora e mezza ciascuno.\nTrama.\nIl protagonista della serie \u00e8 \"Jack Clementi\" (impersonato da Bud Spencer), detective assicurativo dei Lloyd's di Londra, chiamato da tutti \"professore\". Quando non \u00e8 al lavoro vive in un albergo di Cap d'Antibes, in Costa Azzurra, gestito da \"madame Fernande\" (interpretata da Myl\u00e8ne Demongeot). In tutti gli episodi \u00e8 affiancato da \"Simon Lecoq\" (Denis Karvil), suo tassista e collaboratore personale.\nProduzione.\nLe serie \u00e8 stata girata in Stati diversi: Francia, Italia e Germania (molti luoghi diversi ogni episodio).\nEpisodi.\nLa serie \u00e8 composta da sei episodi della durata di circa 90 minuti, trasmessi nel 1988 su Canale 5."}
{"id": "1524544", "revid": "121896389", "url": "https://it.wikipedia.org/wiki?curid=1524544", "title": "Battigia", "text": "La battigia o b\u00e0ttima \u00e8 quella parte di spiaggia contro cui le onde sbattono al suolo. Si tratta di una fascia pi\u00f9 o meno ampia, in funzione non solo dell'inclinazione del suolo e della forza del moto ondoso, ma anche dell'ampiezza delle maree. Da un punto di vista tecnico, la battigia costituisce la parte superiore della zona intertidale (quella zona, cio\u00e8, che \u00e8 compresa tra bassa e alta marea), ma in Italia questa distinzione non \u00e8 di solito molto significativa, data la debolezza dei fenomeni di marea su gran parte delle coste della penisola.\nLa linea della battigia viene periodicamente monitorata dalle autorit\u00e0 preposte alla difesa delle coste, per rilevare tempestivamente gli spostamenti della linea di costa, e prendere le misure necessarie.\nSignificato improprio.\nLa battigia viene talvolta impropriamente chiamata bagnasciuga in seguito al discorso di Benito Mussolini del 24 giugno 1943, che di fronte alle voci su un prossimo sbarco alleato in Sicilia (avvenuto effettivamente dopo pochi giorni, il 10 luglio), proclam\u00f2 che ogni tentativo di sbarco sarebbe stato \u00ab... congelato su quella linea che i marinai chiamano bagnasciuga\u00bb. In realt\u00e0 il bagnasciuga \u00e8 la linea di galleggiamento delle navi e non quella parte di spiaggia contro cui battono le onde."}
{"id": "1524546", "revid": "339392", "url": "https://it.wikipedia.org/wiki?curid=1524546", "title": "Chernomorets Novorossijsk", "text": ""}
{"id": "1524547", "revid": "486946", "url": "https://it.wikipedia.org/wiki?curid=1524547", "title": "PFC Chernomorets Burgas", "text": ""}
{"id": "1524548", "revid": "1728", "url": "https://it.wikipedia.org/wiki?curid=1524548", "title": "Magonide", "text": ""}
{"id": "1524549", "revid": "287204", "url": "https://it.wikipedia.org/wiki?curid=1524549", "title": "Giuseppe Colizzi", "text": "Biografia.\nNipote di Luigi Zampa, lavora come aiuto-regista e direttore di produzione per diversi anni prima di esordire nel 1967 con la regia nel western all'italiana \"Dio perdona... io no!\", che lancia Bud Spencer e Terence Hill per poi girare altri tre film di ottimo successo con la coppia.\nDal 1975 si dedica all'allora nascente industria delle tv private, diventando direttore dell'emittente romana \"SPQR\". Il suo ultimo film \u00e8 \"Switch\", che esce nelle sale postumo poich\u00e9 Colizzi muore a soli 53 anni nel 1978 in seguito a complicazioni cardiache."}
{"id": "1524552", "revid": "287204", "url": "https://it.wikipedia.org/wiki?curid=1524552", "title": "VicenzaOro", "text": "VicenzaOro \u00e8 una tra le pi\u00f9 importanti manifestazioni fieristiche orafe al mondo e si svolge presso la Fiera di Vicenza.\nDescrizione.\nNata come mezzo per dare risalto alle aziende orafe locali, VicenzaOro oggi \u00e8 diventata una tra le pi\u00f9 importanti manifestazioni internazionali di settore. I pi\u00f9 grandi nomi del gioiello sono passati e passano per questa fiera cos\u00ec come numerose sono le aziende emergenti e i designer di tendenza che partecipano a questa vetrina mondiale per farsi conoscere.\nVicenzaOro, nata inizialmente come unico evento, si \u00e8 dovuta ben presto moltiplicare creando tre manifestazioni spalmate nel corso dell'anno (\"VicenzaOro1\" a gennaio, \"VicenzaOro2\" a giugno ed \"Orogemma\" a settembre) con un padiglione specifico (Oromacchine) destinato ai macchinari per la produzione orafa.\nNel 2007 inizia una ristrutturazione generale della Fiera di Vicenza (che diventa societ\u00e0 per azioni) che porta a denominare la manifestazione \"VicenzaOro Winter\", \"VicenzaOro Spring\" e \"VicenzaOro Autumn\".\nNel 2008 le manifestazioni orafe, cambiano il nome, ma non solo. In precedenza le tre rassegne avevano gli stessi schemi distinguendosi quasi esclusivamente per le date di calendario. Ora, invece, si tratta di tre eventi distinti che hanno il compito di rappresentare differenti momenti di \u201cfare fiera\u201d, ma soprattutto tre diverse opportunit\u00e0 di coprire i diversi bisogni che esprime il mercato. La prima manifestazione si chiama \"First\" poich\u00e9 \u00e8 la prima mostra orafa internazionale dell'anno, la prima per ampiezza dell'offerta merceologica, la prima per importanza di business. Vengono presentate le prime collezioni da parte dei 1600 espositori presenti. In contemporanea si tiene \"T-Gold\" (la vecchia Oromacchine).\nLa seconda fiera si chiama \"Charm\" e si contraddistingue per un connubio oro-moda-design.\n\"Choice\", terza fiera, rappresenta l'occasione giusta per gli operatori che vogliono fare acquisti mirati per incontrare i gusti del consumatore con una forte focalizzazione sul servizio che un operatore orafo deve garantire.\nVIORO International Magazine.\nVIORO \u00e8 la rivista ufficiale delle manifestazioni orafe della Fiera di Vicenza. Fondata nel 1984 dal Pentastudio, esce tre volte l'anno in 30.000 copie per edizione in coincidenza delle manifestazioni orafe. \u00c8 bilingue (italiano/inglese) pubblica le collezioni di gioielleria/oreficeria dei pi\u00f9 importanti produttori italiani. Pubblica edizioni speciali in russo, cinese, inglese.\nCollegamenti.\nSito ufficiale di VicenzaOro\nSito ufficiale della rivista VIORO International Magazine"}
{"id": "1524560", "revid": "6923", "url": "https://it.wikipedia.org/wiki?curid=1524560", "title": "Kerrera", "text": "Kerrera \u00e8 un'isola scozzese situata nell'arcipelago delle Ebridi Interne, e costituisce il sottogruppo delle isole Slate.\nNel 2005 si \u00e8 calcolato che possedesse una popolazione di appena 35 abitanti. L'isola \u00e8 famosa per le rovine del Castello di Gylen, costruito nel 1582, ed anche perch\u00e9 qui mor\u00ec nel 1249 Alessandro II di Scozia.\nIl punto pi\u00f9 alto dell'isola \u00e8 \"Carn Breugach\", a 189\u00a0m s.l.m.\nLe attivit\u00e0 principali sono legate al turismo e all'allevamento delle pecore."}
{"id": "1524565", "revid": "108721913", "url": "https://it.wikipedia.org/wiki?curid=1524565", "title": "Federazione autonoma italiana benzinai", "text": "La Federazione autonoma italiana benzinai (in acronimo FAIB) \u00e8 un'associazione di categoria che riunisce le imprese esercenti nell'attivit\u00e0 di distribuzione di carburanti e lubrificanti.\nStoria.\nNata nel 1963 per volont\u00e0 di un insieme di gestori dell'Emilia-Romagna e della Toscana con l'intenzione di equilibrare i rapporti con le compagnie petrolifere, \u00e8 divenuta nel corso degli anni la principale associazione di riferimento della categoria. Nel 1968 \u00e8 la promotrice della grande mobilitazione, con chiusura degli impianti per 28 giorni consecutivi, che porta il Governo, nella figura dell'allora ministro Tanassi, alla concessione dell'aumento dei margini dei gestori.\nFirmataria degli accordi che regolamentano i rapporti contrattuali tra compagnie produttrici di prodotti petroliferi per autotrazione e le imprese di gestione delle stazioni di servizio, \u00e8 stata nel 1971 tra le associazioni che hanno contribuito a fondare Confesercenti (associazione di categoria che rappresenta le piccole e medie imprese del commercio, del turismo e dei servizi), confederazione alla quale aderisce tuttora.\nNel 1982, promuove insieme alle altre associazioni di categoria la mobilitazione che porter\u00e0 all'istituzione nell'ambito della Commissione interministeriale prezzi di una sezione cui partecipano i rappresentanti sindacali. Nel 1994, Faib \u00e8 l'ispiratrice e tra i promotori dell'accordo di settore che istituisce il CIPREG, fondo di garanzia e tutela della categoria, tuttora in vigore, che rappresenta un elemento di peculiarit\u00e0 dell'intero comparto commerciale e una certezza per l'intera categoria che vi aderisce. Negli anni '90 Faib e le altre organizzazioni di gestori stabiliscono, inoltre, nuove e positive relazioni sindacali con l'Unione Petrolifera, che si traducono in importanti Accordi Interprofessionali (del 1997 e del 1998) e il blocco della partecipazione economica delle gestioni agli sconti e promozioni. Sul finire degli anni novanta Faib si distingue per l'appoggio alla ristrutturazione della rete di distribuzione carburanti portato avanti dal Governo Prodi.\nNel 2011 Faib ottiene la trasformazione del bonus fiscale in misura strutturale. Un obiettivo inseguito per quasi vent'anni dalla categoria diventa norma nel 2011, con la legge 134.\nFAIB \u00e8 membro del EOPS (European Organization of Petrol and Service Stations). Il presidente FAIB \u00e8 Martino Landi."}
{"id": "1524567", "revid": "144796", "url": "https://it.wikipedia.org/wiki?curid=1524567", "title": "August Aleksander Czartoryski", "text": "Biografia.\nInfanzia.\nAugust Aleksander era il secondo figlio del principe Kasimir Czartoryski e di Izabel\u0105 El\u017cbiet\u0105 Morsztyn. Sua sorella Konstancja era la madre del re di Polonia Stanis\u0142aw August Poniatowski.\nMatrimonio.\nNel luglio 1731 August Aleksander chiese la mano della vedova di Stanis\u0142aw Ernest Dengoff, Maria Zofia Sieniawska, figlia di Adam Sieniawski. In seguito al matrimonio, egli divenne proprietario di un patrimonio cospicuo, grazie al quale divenne una figura politica di rilievo. Maria Zofia port\u00f2 in dote al marito Senyavu, Pu\u0142awy, Mi\u0119dzyrzec-Podlaski, terre vicino al palazzo di Wilan\u00f3w, e Sto\u016dbcy. Questo matrimonio port\u00f2 anche allo sviluppo di Ko\u0144skowola: il principe fece arrivare 300 tessitori dalla Sassonia, gettando le basi dell'industria tessile locale.\nCarriera.\nNel 1713 fu inviato insieme al fratello maggiore in Europa, viaggiando attraverso la Germania, la Francia e l'Italia e alla fine si stabil\u00ec a Malta. In seguito and\u00f2 a servire nella flotta austriaca e partecip\u00f2 a campagne contro i turchi. Serv\u00ec come colonnello, ma nel 1720 decise di tornare in patria.\nNel 1729 August Aleksander fu inviato sotto il comando del reggimento di fanteria e successivamente divenne generale maggiore. Nel 1730 partecip\u00f2 alle manovre congiunte tra le truppe polacche e sassoni, organizzate dal re Augusto il Forte.\nL'11 settembre 1731 divenne voivoda del voivodato di Rutenia. Sostenne Stanis\u0142aw I Leszczy\u0144ski durante la guerra di successione polacca nel 1733. Durante il regno di Augusto III, con il fratello Micha\u0142 fu a capo del movimento politico \"Familia\". Fu \"starosta\" generale in Podolia dal 1750 al 1758 e cavaliere di Malta. Fu starosta di Varsavia, Ko\u015bcierzyna, Lubochnia, Ka\u0142usz, Latowicz, Lucyn, W\u0105wolnica, Kupiski e Pienia\u0144. Durante l'interregno del 1763 - 1764 cerc\u00f2 di ottenere la corona e in seguito tent\u00f2 di farla assegnare al figlio Adam Kazimierz. Nel 1764 - 1766 fu maresciallo della Confederazione generale (\"konfederacja generalna\"); dal 1764 \"regimentarz\" della corona. Fu sostenitore delle riforme politiche della repubblica e oppositore alla confederazione di Radom.\nUltimi anni e morte.\nL'ultima partecipazione alla vita politica di August Aleksander fu la proposta della corona polacca all'arciduca austriaco Massimiliano avanzata nel 1774 e nel 1776.\nIl principe mor\u00ec il 4 aprile 1782 a Varsavia.\nDiscendenza.\nAugust Aleksander e Maria Zofia Sieniawska ebbero tre figli:"}
{"id": "1524569", "revid": "465169", "url": "https://it.wikipedia.org/wiki?curid=1524569", "title": "Leva azionaria", "text": "La leva azionaria \u00e8 data dal rapporto tra la quota azionaria (di capitale sociale) detenuta da una \"societ\u00e0 capogruppo\" nei confronti delle \"societ\u00e0 operative\" (\"controllate\") alla base della \"piramide\" delle partecipazioni societarie (al vertice della piramide si trova la capogruppo) e il possesso integrato. Questo indice, che fornisce sostanzialmente il capitale controllato per unit\u00e0 di capitale investito, misura perci\u00f2 quante volte si moltiplica il possesso integrato della capogruppo all'interno della \"catena delle partecipazioni azionarie\". Ovviamente la leva azionaria cresce all'allungarsi della catena che si snoda a partire dalla capogruppo sin fino alla base della piramide delle controllate.\nLa leva azionaria \u00e8 dunque rappresentabile come il rapporto tra il ROE della capogruppo ed il ROE del gruppo sottostante (partecipato tramite quote azionarie) ed esprime, in termini percentuali, la capacit\u00e0 della capogruppo di poter usufruire a suo vantaggio del capitale delle controllate."}
{"id": "1524571", "revid": "767487", "url": "https://it.wikipedia.org/wiki?curid=1524571", "title": "Galenstock", "text": "Il Galenstock (3.583\u00a0m s.l.m.) \u00e8 una montagna svizzera delle Alpi Urane (Alpi Bernesi).\nDescrizione.\nSi trova sulla linea di confine tra i cantoni Vallese e Uri.\nFu salita per la prima volta il 18 agosto 1845 da Eduard Desor senior, Eduard Desor junior e Daniel Dollfuss, con le guide H. W\u00e4hren, M. Bannholzer, P. Brigger e H. Jaun\nRifugi alpini.\nPer favorire l'ascesa alla vetta e l'escursionismo di alta quota sui fianchi del monti vi sono alcuni rifugi alpini:"}
{"id": "1524583", "revid": "729019", "url": "https://it.wikipedia.org/wiki?curid=1524583", "title": "Pedro Ans\u00farez", "text": "Origine.\nFiglio di Ansur D\u00edaz e Justa Fern\u00e1ndez, era discendente della famiglia dei Beni G\u00f3mez, che era un'antica famiglia di conti documentata sin dal X secolo nel nord della Palencia e della Li\u00e9bana.\nBiografia.\nNel 1067 Pedro fu l'alfiere del re del Le\u00f3n, Alfonso VI. In quegli anni, prima del 1070, spos\u00f2, Do\u00f1a Eylo Alfonso (?-ca.1113) figlia del conte Alfonso Mu\u00f1oz, e con questa unione Pedro si procur\u00f2 numerose propriet\u00e0 nella valle del Trigueros. Alla morte del padre, nel 1071, gli successe nei titoli di conte della famiglia G\u00f3mez. Fu sempre nella ristretta cerchia dei nobili leonesi fedeli al re Alfonso VI, e quando, il 6 ottobre 1072, Alfonso sconfitto dal fratello, il re di Castiglia, Sancho II, nella battaglia di Golpejera, nelle vicinanze di Golpejas (1072), fu catturato ed imprigionato a Burgos, Pedro fu col suo re, fugg\u00ec e ripar\u00f2, in esilio, nel regno moro di Toledo.\nNel 1073, essendo nel frattempo Alfonso divenuto re oltre che di Le\u00f3n anche di Castiglia incaric\u00f2 Pedro e la moglie, Do\u00f1a Eylo, di ripopolare Valladolid; cosa che fecero spostando una parte della popolazione delle loro contee di Palencia de Salda\u00f1a e Carri\u00f3n a Valladolid. Pedro e la moglie, ricevuta la signoria della citt\u00e0, si dedicarono con entusiasmo all'impresa e persegu\u00ec lo sviluppo della citt\u00e0 per tutta la sua vita, dedicandosi a varie costruzioni tra cui il palazzo della moglie, che oggi non esiste pi\u00f9, un ospedale, un ponte sul fiume Pisuerga e molti edifici religiosi, tra cui la chiesa di Santa Mar\u00eda La Antigua e Collegiata di Santa Mar\u00eda, dove oggi \u00e8 la cattedrale di Valladolid.\nSembra che Pedro Ans\u00farez assieme a Garc\u00eda Ord\u00f3\u00f1ez, potenti nobili alla corte di Le\u00f3n, furono tra coloro che convinsero il re Alfonso a punire Rodrigo Diaz conte di Bivar detto il Cid, con l'esilio (1081), dopo che quest'ultimo era stato coinvolto in fatto d'armi contro il re di Toledo, alleato del regno del Le\u00f3n. Pedro comunque continu\u00f2 a curare la sua signoria, che essendo sulla frontiera del regno di Castiglia, continu\u00f2 a ripopolare sino a raggiungereCu\u00e9llar, nei suoi possedimenti, e dopo che, nel 1085, fu occupata dalle truppe castigliane anche Madrid fu inclusa tra i suoi possedimenti.\nTra il 1087 e il 1090, Pedro fu coinvolto nella preparazione del matrimonio della figlia di Alfonso VI, Urraca di Castiglia, al momento erede al trono di castiglia, ed il nobile francese Raimondo di Borgogna e, data la giovane et\u00e0 della futura sposa, ne fu nominato custode e la tenne con lui e la moglie, alla sua corte, anche per prevenire un eccessivo accumulo di influenza da parte del francese che nel frattempo era stato raggiunto dal cugino Enrico di Borgogna, promesso sposo di un'altra figlia di Alfonso VI, Teresa. Comunque prima del nuovo secolo l'influenza di Pedro alla corte di Alfonso VI era dimunuita a vantaggio dei due generi burgundi.\nUna sua figlia, Maria, aveva sposato il conte di Urgell, Ermengol V, che, nel 1102, mor\u00ec, lasciando erede un bambino di circa sei anni, Ermengol VI, sotto tutela della madre. Allora Pedro si trasfer\u00ec nella contea catalana di Urgell, come protettore del nipotino. Govern\u00f2 la contea sino al 1108 e durante quegli anni collabor\u00f2 col conte di Barcellona, Raimondo Berengario III per la conquista di Balaguer. Comunque sembra che nel 1104 fosse condannato all'esilio e che pot\u00e9 rientrare nei suoi possedimenti solo alla morte di Alfonso VI, nel 1109.\nRimasto vedovo (1113) si rispos\u00f2, in seconde nozze, con Elvira S\u00e1nchez, da cui non ebbe figli.\nDiscendenza.\nPedro ed Eylo ebbero cinque figli:"}
{"id": "1524600", "revid": "217591", "url": "https://it.wikipedia.org/wiki?curid=1524600", "title": "San Raffaele", "text": ""}
{"id": "1524602", "revid": "74173", "url": "https://it.wikipedia.org/wiki?curid=1524602", "title": "Starost", "text": ""}
{"id": "1524604", "revid": "110157", "url": "https://it.wikipedia.org/wiki?curid=1524604", "title": "Alto Alegre (Roraima)", "text": "Alto Alegre \u00e8 un comune del Brasile nello Stato di Roraima, parte della mesoregione del Norte de Roraima e della microregione di Boa Vista."}
{"id": "1524611", "revid": "110157", "url": "https://it.wikipedia.org/wiki?curid=1524611", "title": "Amajari", "text": "Amajari \u00e8 un comune del Brasile nello Stato di Roraima, parte della mesoregione del Norte de Roraima e della microregione di Boa Vista."}
{"id": "1524619", "revid": "46291", "url": "https://it.wikipedia.org/wiki?curid=1524619", "title": "Eryngium campestre", "text": "La calcatreppola (\"Eryngium campestre\" L.) \u00e8 una pianta della famiglia delle Apiaceae diffusa in Europa centrale e meridionale. Cresce spesso associata a Pleurotus eryngii"}
{"id": "1524621", "revid": "599013", "url": "https://it.wikipedia.org/wiki?curid=1524621", "title": "Lavoro di cura", "text": "Lavoro di cura identifica le pratiche di lavoro domestico non formale svolte a favore di soggetti non autosufficienti, come bambini, anziani e disabili. Questo particolare tipo di lavoro comprende una serie di attivit\u00e0 che spesso non vengono riconosciute socialmente n\u00e9 economicamente e che hanno luogo nell'ambito delle relazioni familiari.\nStoria.\nAll'inizio degli anni ottanta in Italia, come in altri paesi occidentali, l'aumento della scolarizzazione femminile e l'introduzione della flessibilit\u00e0 ha aperto alle donne un'ampia fetta del settore terziario del mercato del lavoro. L'aumento dell'occupazione femminile, e deboli politiche di sostegno, hanno causato un'urgente domanda di lavoro di cura, ampiamente svolta dall'immigrazione femminile. Colf, badanti, baby-sitter: sono queste ed altre le donne che svolgono il lavoro di cura, in questo caso lavoro di mercato e fortemente mercificato.\nDescrizione.\nIl lavoro di cura \u00e8 quasi sempre appannaggio della donna. Raramente il carico e la responsabilit\u00e0 del lavoro di cura viene condiviso dagli altri familiari. Nella maggioranza dei casi, la presenza di un anziano non indipendente, di un bambino piccolo o di un diversamente abile in famiglia costituisce elemento di criticit\u00e0 ed emerge con forza la difficolt\u00e0 di far fronte alla situazione. Le risorse a disposizione (umane ed economiche) influenzano fortemente in una direzione piuttosto che in un'altra.\nQuesto lavoro svolto dalle donne all'interno della propria famiglia non \u00e8 un lavoro di mercato, e non \u00e8 socialmente riconosciuto come tale. La \"conciliazione\" tra lavoro formale e responsabilit\u00e0 di cura \u00e8 uno dei fattori che determinano la differenza salariale tra uomini e donne. Si stima che, in Italia, le donne percepiscono un reddito annuo tra il 50 e il 70% dello stipendio medio degli uomini. Le donne tendono infatti a dedicare al lavoro formale meno ore degli uomini. Ci\u00f2 avviene a causa del fatto che il lavoro di cura le porta a privilegiare il part-time e ad essere meno disponibili al lavoro straordinario."}
{"id": "1524623", "revid": "110157", "url": "https://it.wikipedia.org/wiki?curid=1524623", "title": "Cant\u00e1", "text": "Cant\u00e1 \u00e8 un comune del Brasile nello Stato di Roraima, parte della mesoregione del Norte de Roraima e della microregione del Nordeste de Roraima."}
{"id": "1524625", "revid": "1776051", "url": "https://it.wikipedia.org/wiki?curid=1524625", "title": "Randy Rhoads Tribute", "text": "Randy Rhoads Tribute \u00e8 un album tributo dedicato all'ex chitarrista di Quiet Riot e Ozzy Osbourne Randy Rhoads, prematuramente scomparso nel 1982.\nL'album \u00e8 stato pubblicato nel 2000 dalla Warner Bros. Records e vede la partecipazione di numerosi artisti statunitensi tra cui Sebastian Bach, Joe Lynn Turner, Kane Roberts, George Lynch e Al Pitrelli. Nessuna delle cover qui eseguite proviene dagli album dei Quiet Riot, tutte risalgono al periodo trascorso dal chitarrista nella band di Ozzy Osbourne."}
{"id": "1524628", "revid": "110157", "url": "https://it.wikipedia.org/wiki?curid=1524628", "title": "Caracara\u00ed", "text": "Caracara\u00ed \u00e8 un comune brasiliano dello stato del Roraima. La sua popolazione \u00e8 di abitanti e la sua area \u00e8 di , che lo rende il pi\u00f9 grande comune dello stato del Roraima.\nLa parola \"caracara\u00ed\" significa \"piccolo falco\", un uccello molto comune nella regione.\nIl comune contiene la stazione ecologica di Caracara\u00ed e la stazione ecologica di Niqui\u00e1.\nIl suo territorio taglia il Roraima in due e mantiene i confini sia con lo stato brasiliano dell'Amazonas sia con il Venezuela. Non \u00e8 l'unico comune nello stato a farlo; Caroebe confina sia con lo stato che con il paese e confina anche con il Par\u00e1."}
{"id": "1524629", "revid": "991609", "url": "https://it.wikipedia.org/wiki?curid=1524629", "title": "Clan norreni", "text": "I clan norreni (antico norreno: \u00e6tt) erano gruppi sociali basati sulla discendenza da un unico capostipite o sull'accettazione formale di un individuo nel gruppo per decisione di un'assemblea, il \"\u00feing\".\nStoria.\nIn assenza di una forza di polizia, il clan era la principale forza di sicurezza della societ\u00e0 norrena, poich\u00e9 i membri erano obbligati dall'onore a vendicare la morte di uno di loro. Un clan norreno non era legato ad un particolare territorio, come invece succedeva per i clan scozzesi, dove il capo possedeva il territorio come se fosse un feudo; la terra dei clan scandinavi era posseduta dai singoli individui. Il nome del clan derivava da quello del capostipite, con l'aggiunta spesso di un -ung o -ing finale.\nPoich\u00e9 col passare del tempo in Scandinavia si \u00e8 instaurato un governo centrale, l\"'\u00e6tt\" ha oggi perso la sua importanza per la gente comune. Tuttavia \u00e8 rimasto in uso fra i reali e la nobilt\u00e0 per indicare l'ascendenza.\nRunologia.\nIn runologia, un \"aett\" \u00e8 uno dei tre gruppi di 8 rune del Fu\u00feark antico: il \"fehu aett\" \u00e8 la serie \"fu\u00fearkgw\", l'\"haglaz aett\" \u00e8 \"hnij\u00efpzs\" e la \"tyr aett\" \u00e8 \"tbeml\u014bdo\". Inoltre il nome si applica anche ad ognuno dei tre gruppi di 6 rune dell'Armanen Futharkh."}
{"id": "1524635", "revid": "767487", "url": "https://it.wikipedia.org/wiki?curid=1524635", "title": "Cephalanthera", "text": "Cephalanthera Richard, 1817 \u00e8 un genere di piante angiosperme monocotiledoni appartenenti alla famiglia delle Orchidacee, dall'aspetto di piccole erbacee perenni provviste di vistosi fiori.\nEtimologia.\nIl nome del genere \"Cephalanthera\" deriva dal greco \u03ba\u03b5\u03c6\u03b1\u03bb\u1f74 = \u201ctesta\u201d e dal latino \"anthera\" = \u201cantera\u201d, ed \u00e8 un riferimento alla forma globulosa dell'antera del fiore, simile ad una testa.\nIl termine volgare di \u201cElleborine\u201d deriva da una certa rassomiglianza con alcuni fiori degli Ellebori.\nDescrizione.\nSono piante alte fino a 40\u00a0\u2013 50\u00a0cm. La forma biologica di queste piante \u00e8 geofita rizomatosa (G rizh), ossia sono piante con un particolare fusto sotterraneo, detto rizoma, che ogni anno si rigenera con nuove radici e fusti avventizi. Queste piante, contrariamente ad altri generi delle orchidee, non sono epifite, ma piante terrestri che sviluppano il loro apparato radicale in piena terra.\nRadici.\nRadici secondarie da rizoma, fascicolate ma rade.\nFusto.\nIl fusto nella parte ipogea \u00e8 rizomatoso, mentre nella parte aerea \u00e8 semplice e poco foglioso.\nFoglie.\nLe foglie in genere sono disposte lungo il fusto in modo alterno (distico) e sono sessili; la lamina fogliare \u00e8 intera di forma lanceolata o oblunga generalmente con apice acuto; la pagina della foglia \u00e8 percorso da diverse nervature parallele.\nInfiorescenza.\nL'infiorescenza si trova all'apice del fusto ed \u00e8 del tipo a spiga lassa.\nFiori.\nI fiori sono ermafroditi ed irregolari (zigomorfi), pentaciclici (perigonio a 5 verticilli : 2 verticilli di tepali, 2 verticilli di stami, 1 verticillo dello stilo) e resupinati (ruotati sottosopra).\nFrutti.\nIl frutto consiste in una capsula deiscente (si apre per pi\u00f9 fenditure) a tre valve contenente numerosissimi minuti semi che il vento pu\u00f2 trasportare facilmente (similmente alle spore). Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio..\nBiologia.\nI fiori di queste piante sono privi di nettare, ma l'impollinazione avviene ugualmente in quanto i vari imenotteri sono attratti dalla cresta gialla del labello che viene scambiata per stami ricchi di polline. Oltrech\u00e9 per via sessuata la riproduzione pu\u00f2 avvenire anche per via vegetativa in quanto i rizomi possono emettere gemme (dall'ascella di una scaglia radicale) capaci di generare nuovi individui. In alcune specie (p.es. \"C. damasonium\") \u00e8 documentata l'autogamia.\nDistribuzione e habitat.\nLe specie del genere \"Cephalanthera\" sono diffuse in Nord Africa, Europa e Asia. Un'unica specie \u00e8 presente in Nordamerica: \"C. austiniae\". L'habitat pi\u00f9 frequente per queste specie \u00e8 rappresentato dalle zone del castagno e del faggio.\nIn Italia sono presenti tre specie: \"Cephalanthera damasonium\", nota come \"cefalantera bianca\", \"Cephalanthera longifolia\" nota come \"cefalantera maggiore\" e \"Cephalanthera rubra\" nota come \"cefalantera rossa\". Tutte e tre le specie spontanee della flora italiana vivono sull'arco alpino. La tabella seguente mette in evidenza alcuni dati relativi all'habitat, al substrato e alla diffusione di questi fiori relativamente allo specifico areale alpino.\nTassonomia.\nLa collocazione sistematica di queste piante, nel corso del tempo, non \u00e8 stata sempre la stessa. Linneo le attribu\u00ec al genere \"Serapias\"; nel 1818 il botanico francese Richard (1754-1821) le assegn\u00f2 al genere \"Cephalanthera\" (la creazione del nome di questo genere \u00e8 sua), mentre alcuni Autori inglesi le preferiscono collegate al genere \"Epipactis\" (anche queste chiamate \u201cElleborine\u201d come le \"Cephalanthera\" - nome comune a pi\u00f9 tipi di piante), un genere estremamente affine per struttura morfologica al genere \"Cephalanthera\" (a parte l'ovario che nelle \"Epipactis\" non \u00e8 contorto ed \u00e8 pedicellato).\nIl genere \"Cephalanthera\" comprende una ventina di specie diffuse in Nord Africa, Europa, Asia e Nord America.\nIbridi.\nSono noti i seguenti ibridi intraspecifici:\nIbridi tra generi diversi:\nUsi.\nGiardinaggio.\nQueste piante trovano un buon impiego nei giardini rocciosi e alpini. Interessano anche (ma non molto) il commercio floreale; recentemente (sempre nel commercio) sono state introdotte due specie di origine giapponese: \"C. falcata\" a fiori gialli e \"C. erecta\" con vistosi fiori bianchi.\nAltre notizie.\nIn alcune aree queste piante sono protette quindi ne \u00e8 vietata la raccolta."}
{"id": "1524636", "revid": "110157", "url": "https://it.wikipedia.org/wiki?curid=1524636", "title": "Caroebe", "text": "Caroebe \u00e8 un comune del Brasile nello Stato di Roraima, parte della mesoregione del Sul de Roraima e della microregione del Sudeste de Roraima."}
{"id": "1524637", "revid": "114325", "url": "https://it.wikipedia.org/wiki?curid=1524637", "title": "\u00c6tt", "text": ""}
{"id": "1524639", "revid": "114325", "url": "https://it.wikipedia.org/wiki?curid=1524639", "title": "Aett", "text": ""}
{"id": "1524642", "revid": "114325", "url": "https://it.wikipedia.org/wiki?curid=1524642", "title": "\u00c4tt", "text": ""}
{"id": "1524644", "revid": "110157", "url": "https://it.wikipedia.org/wiki?curid=1524644", "title": "Iracema (Roraima)", "text": "Iracema \u00e8 un comune del Brasile nello Stato di Roraima, parte della mesoregione del Sul de Roraima e della microregione di Caracara\u00ed."}
{"id": "1524650", "revid": "114325", "url": "https://it.wikipedia.org/wiki?curid=1524650", "title": "Scylfing", "text": ""}
{"id": "1524651", "revid": "92723", "url": "https://it.wikipedia.org/wiki?curid=1524651", "title": "Mucaja\u00ed", "text": "Mucaja\u00ed \u00e8 un comune del Brasile nello Stato di Roraima, parte della mesoregione del Sul de Roraima e della microregione di Caracara\u00ed.\nStoria.\nLa citt\u00e0 ha questo nome perch\u00e9 \u00e8 nata sulla sponda destra del fiume omonimo. Nasce come \"Col\u00f4nia Agr\u00edcola Fernando Costa\" nel 1951.\nInfrastrutture e trasporti.\nSul suo territorio sono presenti un piccolo Ospedale con 22 posti letto e due Aeroporti.\nTrasporti stradali.\nSi collega a Boa Vista, ad una distanza di 51\u00a0km sulla BR-174. A Vila Iracema in direzione sud (Manaus), e anche la citt\u00e0 di Alto Alegre attraverso l'interno del comune tramite RR-325.\nEconomia.\nSi concentra sul settore agricolo e minerario. Produce in particolare riso, legno, ananas, papaya, bovini, latte, mais, etc."}
{"id": "1524652", "revid": "99707439", "url": "https://it.wikipedia.org/wiki?curid=1524652", "title": "Forame epiploico", "text": "Il forame epiploico, o forame di Winslow, \u00e8 un foro che mette in comunicazione la borsa omentale, o retrocavit\u00e0 degli epiploon, con la grande cavit\u00e0 peritoneale.\nLargo 2-3 cm, il forame epiploico \u00e8 delimitato anteriormente dal margine libero del legamento epatoduodenale, posteriormente dalla vena cava inferiore, superiormente dal lobo caudato del fegato, e inferiormente dal faccia superiore della prima porzione del duodeno. \nA destra il forame epiploico \u00e8 in continuit\u00e0 con il peritoneo della grande cavit\u00e0."}
{"id": "1524654", "revid": "110157", "url": "https://it.wikipedia.org/wiki?curid=1524654", "title": "Normandia (Roraima)", "text": "Normandia \u00e8 un comune del Brasile nello Stato di Roraima, parte della mesoregione del Norte de Roraima e della microregione del Nordeste de Roraima."}
{"id": "1524659", "revid": "287204", "url": "https://it.wikipedia.org/wiki?curid=1524659", "title": "Fudbalski Klub Jedinstvo Bijelo Polje", "text": "L'FK Jedinstvo Bijelo Polje (serbo: \"\u0424\u041a \u0408\u0435\u0434\u0438\u043d\u0441\u0442\u0432\u043e \u0411\u0438\u0458\u0435\u043b\u043e \u041f\u043e\u0459\u0435\") \u00e8 una societ\u00e0 calcistica montenegrina con sede nella citt\u00e0 di Bijelo Polje. Milita attualmente in Druga crnogorska liga, la seconda serie del campionato di calcio montenegrino.\nHa militato per 3 stagioni nella Prva crnogorska fudbalska liga, la massima divisione del campionato montenegrino.\nStoria.\nFondata nel 1922, partecip\u00f2 all'edizione 2005-2006 della Meridian SuperLiga, la massima divisione del campionato serbo-montenegrino terminando all'ultimo posto.\nLa stagione successiva partecip\u00f2 alla prima stagione di massima divisione del campionato montenegrino essendo uno dei pochi club della neonata nazione ad aver militato nella precedente stagione in Meridian SuperLiga. Tuttavia la compagine retrocesse sempre nel medesimo anno dopo aver perso ai play-off contro il FK Bokelj, seconda classificata in seconda serie montenegrina."}
{"id": "1524660", "revid": "110157", "url": "https://it.wikipedia.org/wiki?curid=1524660", "title": "Pacaraima", "text": "Pacaraima \u00e8 un comune del Brasile nello Stato di Roraima, parte della mesoregione del Norte de Roraima e della microregione di Boa Vista."}
{"id": "1524664", "revid": "110157", "url": "https://it.wikipedia.org/wiki?curid=1524664", "title": "Rorain\u00f3polis", "text": "Rorain\u00f3polis \u00e8 un comune del Brasile nello Stato di Roraima, parte della mesoregione del Sul de Roraima e della microregione del Sudeste de Roraima."}
{"id": "1524676", "revid": "767487", "url": "https://it.wikipedia.org/wiki?curid=1524676", "title": "S\u00e3o Jo\u00e3o da Baliza", "text": "S\u00e3o Jo\u00e3o da Baliza \u00e8 un comune del Brasile nello Stato di Roraima, parte della mesoregione del Sul de Roraima e della microregione del Sudeste de Roraima."}
{"id": "1524682", "revid": "486946", "url": "https://it.wikipedia.org/wiki?curid=1524682", "title": "Follonica Hockey", "text": ""}
{"id": "1524684", "revid": "486946", "url": "https://it.wikipedia.org/wiki?curid=1524684", "title": "Hockey Follonica", "text": ""}
{"id": "1524685", "revid": "92719", "url": "https://it.wikipedia.org/wiki?curid=1524685", "title": "Cavallo selvatico", "text": ""}
{"id": "1524687", "revid": "110157", "url": "https://it.wikipedia.org/wiki?curid=1524687", "title": "S\u00e3o Luiz", "text": "S\u00e3o Luiz \u00e8 un comune del Brasile nello Stato di Roraima, parte della mesoregione del Sul de Roraima e della microregione del Sudeste de Roraima."}
{"id": "1524688", "revid": "62605433", "url": "https://it.wikipedia.org/wiki?curid=1524688", "title": "Renovatio imperii", "text": ""}
{"id": "1524692", "revid": "110157", "url": "https://it.wikipedia.org/wiki?curid=1524692", "title": "Uiramut\u00e3", "text": "Uiramut\u00e3 \u00e8 un comune del Brasile nello Stato di Roraima, parte della mesoregione del Norte de Roraima e della microregione del Nordeste de Roraima.\nFondato il 17 ottobre del 1995 dalle terre smembrate del comune di Normandia, \u00e8 il comune pi\u00f9 a Nord di tutto il Brasile."}
{"id": "1524698", "revid": "1318658", "url": "https://it.wikipedia.org/wiki?curid=1524698", "title": "Web agency", "text": "Web agency \u00e8 un termine nato per identificare aziende con una conoscenza approfondita di tutto ci\u00f2 che riguarda il web: dal design, programmazione e promozione dei siti web alla progettazione e realizzazione di complesse applicazioni web.\nLa Web agency offre servizi che riguardano: la scelta e l'acquisto di un dominio lo spazio su server (hosting), la realizzazione di pagine web ed il loro aggiornamento, la realizzazione di siti web statici o dinamici, la promozione dei siti web su Internet e il posizionamento degli stessi sui motori di ricerca pi\u00f9 importanti. \nCon la realizzazione e lo sviluppo di siti web, e-commerce o piattaforme custom e una strategia integrata di web marketing, una web agency ha tutte le risorse interne necessarie per risolvere un problema di business ai propri clienti sia che l'obiettivo sia una maggiore visibilit\u00e0, un miglioramento dell'immagine dell'azienda o un incremento delle conversioni finalizzate alle vendite. \nLa Web agency cura la gestione di un progetto web organizzando il gruppo di lavoro pi\u00f9 adeguato all'esigenza attingendo a risorse interne o esterne all'azienda.\nUna Web agency pu\u00f2 essere composta internamente da varie figure che vanno dal web developer, al SEO, al social media manager.\nFigure professionali che operano all'interno di una web agency.\nIl project manager o web manager \u00e8 il capo progetto, garantisce l'assolvimento del contratto, coordina le risorse allocate al progetto, interfaccia il committente e la direzione della societ\u00e0 titolare del progetto; tipicamente il capo progetto \u00e8 un consulente.\nIl web designer secondo la definizione accademica \u00e8 il progettista, colui che progetta il sito nel suo complesso, indicando la struttura generale, definendo l'idea e il layout, animazione, grafica e l'albero principale di navigazione. Normalmente occupa la posizione di capo progetto quando non \u00e8 presente questa figura, interfacciandosi con il cliente e coordinando il gruppo di lavoro.\nIl programmatore traduce le specifiche del web designer preparando le pagine modello \u201ctemplate\u201d per le diverse parti del sito che integra con appositi script, codifica le parti dinamiche per l'interazione con l'utente e la base dati \u201cdatabase\u201d.\nIl web architect \u00e8 presente in grossi team per la produzione di sofisticate web application, il suo compito \u00e8 collaborare con il web designer nelle fasi progettuali. In particolare si occupa di definire in dettaglio l'architettura sistemistica dell'intera struttura.\nIl grafico \u00e8 colui che, su specifiche date dal designer o, propone il layout delle pagine e la grafica. Il ruolo del grafico \u00e8 trasmettere al visitatore, attraverso le immagini, le emozioni oggetto della comunicazione. \u00c8 compito del grafico realizzare i bottoni, le icone e, molte volte, le animazioni.\nL'editore di contenuti trasforma gli appunti forniti da chi conosce la materia specifica, in testo scritto nel linguaggio di chi si presume sar\u00e0 il visitatore e nella forma che l'azienda ritiene necessaria per la tipologia di sito.\nIl webmaster \u00e8 il gestore del sito, ha la responsabilit\u00e0 di, coordinare le eventuali attivit\u00e0 di revisione, prendendovi eventualmente parte, curare l'aggiornamento delle informazioni. Spesso opera come consulente esterno per pi\u00f9 imprese contemporaneamente.\nIl localizzatore \u00e8 la persona specializzata nel trasformare un sito destinato per un mercato in uno rivolto ad un mercato differente tenendo conto delle diversit\u00e0 culturali: i diversi schemi mentali e il differente simbolismo dei diversi paesi, la terminologia utilizzata per le ricerche sui motori e vari altri aspetti.\nIl \"social media manager\" si occupa di generare visibilit\u00e0 su social media e comunit\u00e0 virtuali, gestire rapporti online (PR 2.0), ottimizzare le pagine web per i social media. Il suo compito \u00e8 quello di creare conversazione con utenti/consumatori ed instaurare l\u2019affinit\u00e0.\nIl \"Seo specialist\" \u00e8 la figura che si occupa della Search Engine Optimization, ossia dell'ottimizzazione dei siti web per i motori di ricerca affinch\u00e9 ricevano traffico organico da essi. Il Seo Specialist si occupa dell'ottimizzazione \"on page\", che riguarda l\u2019insieme di pratiche e tecniche da implementare sul proprio sito web affinch\u00e9 sia facilmente scansionabile dai motori di ricerca, e risulti \u201cposizionabile\u201d nei primi risultati per determinate parole chiave e dell'ottimizzazione \"off page\", che consiste nella creazione di segnali esterni al sito web, rilevanti agli occhi del motore di ricerca, come ad esempio i link che puntano verso il sito.\nIl \"Sem Specialist\" \u00e8 colui che si occupa di creare le campagne di Search engine marketing; il suo ruolo \u00e8 studiare gli obiettivi di mercato del cliente e impostare, creare e monitorare le campagne sui motori di ricerca."}
{"id": "1524706", "revid": "125262257", "url": "https://it.wikipedia.org/wiki?curid=1524706", "title": "Hovhannes Tumanjan", "text": "\u00c8 considerato uno dei pi\u00f9 grandi poeti e scrittori armeni.Trasse ispirazione dal folklore nazionale.\nBiografia.\nFiglio del locale parroco del villaggio, di lui in seguito lo stesso Tumanjan ebbe modo di dire: \nDal padre eredit\u00f2 l'amore e l'interesse per la dura vita dei contadini armeni, le loro tradizioni e le loro storie. In particolare il giovane Tumanjan si interess\u00f2 alle loro leggende e fiabe, che sarebbero presto diventate materiale e fonte di ispirazione dei suoi scritti successivi.\nInizi\u00f2 gli studi a Lori, presso una delle scuole pi\u00f9 esclusive della regione, l\"'Istituto Nersisyan\", dimostrandosi ben presto uno dei migliori studenti; tuttavia dovette abbandonare la scuola quando suo padre si ammal\u00f2 gravemente e pi\u00f9 tardi mor\u00ec. Fu cos\u00ec che all'et\u00e0 di soli 16 anni dovette interrompere la parte formale e istituzionale della sua formazione per fare ritorno al suo villaggio natale per prendersi cura dei suoi familiari."}
{"id": "1524707", "revid": "436907", "url": "https://it.wikipedia.org/wiki?curid=1524707", "title": "Death doom metal", "text": "Il death doom metal (chiamato anche death-doom o doomdeath) \u00e8 un sottogenere del doom metal che unisce i tempi lenti e le atmosfere depresse del doom metal con linee vocali growl e melodiche, insieme al doppio pedale proprio del death metal.\nStoria del genere.\nAlla fine degli anni ottanta, nasceva sia in Europa che negli Stati Uniti d'America il death metal. Questo nuovo stile di musica, assai pi\u00f9 veloce e aggressivo del thrash metal (che fino a quel momento era visto come l'apice dell'aggressivit\u00e0 fatta musica) ebbe influenze anche sul doom metal. Ben presto, infatti, gruppi come i Winter o i Decomposed proposero una concezione particolarmente estrema del genere, caratterizzata da ritmiche che potevano raggiungere momenti di notevole lentezza (in contrasto con l'energia tipica del death metal). Da questo nucleo oltranzista sarebbe nato sia il funeral doom metal, sia il pi\u00f9 abbordabile e melodico death-doom: difatti nello stesso periodo in Gran Bretagna, i Paradise Lost diedero alle stampe l'album di debutto per la Peaceville Records \"Lost Paradise\", il quale fece da apripista per la nascita e lo sviluppo di questo sottogenere. Esso manifest\u00f2 subito le caratteristiche tipiche di questo nuovo movimento musicale, rappresentate da un acceso dualismo fra la lentezza e la pesantezza delle ritmiche doom metal con il sound, e i growl propri del death, mantenendo per\u00f2 una forte vena melodica. Di quello stesso anno vanno segnalati anche i demo dei Cathedral (\"In Memorium\"), dei My Dying Bride (\"Towards the Sinister\") e degli Anathema (\"An Iliad of Woes\"). Proprio gli Anathema ed i My Dying Bride (entrambi sotto contratto con la Peaceville Records) andarono a formare, assieme ai sopra citati Paradise Lost, il terzetto di band che maggiormente svilupp\u00f2 e rese famoso il death doom metal.\nPresto molte altre band seguirono. Fra le pi\u00f9 famose vi sono i Katatonia, il cui album \"Brave Murder Day\" rappresenta uno dei classici del genere. I finlandesi Amorphis hanno proposto nei primi album un death doom peculiare, dominato da atmosfere pi\u00f9 epiche che tetre, ispirate alla mitologia locale. I Funeral, dopo aver influenzato la nascita del funeral doom metal e prima di approdare al gothic metal, proposero un death-doom privo di growl, cantato da sola voce femminile (\"Demo '97\" e \"In the Field of Pestilent Grief\"). Altri gruppi importanti sono i Saturnus, i Celestial Season dell'album \"Solar Lovers\", i Novembers Doom e gli italiani Novembre."}
{"id": "1524711", "revid": "2054310", "url": "https://it.wikipedia.org/wiki?curid=1524711", "title": "Pucallpa", "text": "Pucallpa (in quechua \"Puka hallpa\", \"terra rossa\") \u00e8 una citt\u00e0 del Per\u00f9 centro-orientale, capoluogo della regione di Ucayali, situata sulle rive del fiume Ucayali a 154 metri sul livello del mare, in piena foresta Amazzonica e secondo maggiore centro abitato dell'Amazzonia peruviana, dopo Iquitos. \u00c8 sede di numerose imprese per il taglio e il commercio di legnami, nonch\u00e9 di una raffineria di petrolio. Ha vissuto un notevole incremento a partire dal 1945, quando \u00e8 stata collegata alla capitale Lima attraverso il completamento della Carretera Central e di un tratto della Huacho-Pucallpa per un totale di 846 km.\nPossiede un aeroporto internazionale e il secondo porto fluviale Peruviano\nUbicazione.\nPucallpa si trova sulle rive del fiume Ucayali a circa 154 metri sul livello del mare a circa 100\u00a0km dal confine con il Brasile\nGeografia fisica.\nClima.\nIl clima di Pucallpa \u00e8 tipicamente amazzonico dato che la citt\u00e0 si trova al centro della Selva baja Peruviana. Le temperature sono elevate durante tutto l'anno, la media \u00e8 di 27\u00a0\u00b0C e non \u00e8 raro che ci siano punte diurne anche di 35\u00a0\u00b0C. Le precipitazioni sono di 1570\u00a0mm all'anno e sono concentrate soprattutto nel periodo che va da ottobre ad aprile.\nStoria.\nFondata nel XIX secolo intorno a un piccolo insediamento preesistente, fu rapidamente popolata da meticci e coloni, attirati dalla crescente febbre del caucci\u00f9. in seguito la citt\u00e0 divenne un importante centro di produzione del legno e di raffinazione del petrolio, nonch\u00e9 snodo commerciale fra l'Amazzonia peruviana e il resto del paese. Nel 1943 divenne capoluogo della provincia di Coronel Portillo facente parte del dipartimento di Loreto, in seguito, nel 1982 con la creazione del dipartimento di Ucayali ne divenne la capitale. Ad oggi Pucallpa \u00e8 una citt\u00e0 in forte espansione e ha un costante incremento demografico.\nNel 24 agosto 2011 \u00e8 stata l'epicentro di un terremoto di magnitudo 7.0 gradi della scala Richter.\nEconomia.\nLa citt\u00e0 vive della produzione di prodotti tipici dell'Amazzonia come la produzione di legnami per la costruzione, ma anche legnami pregiati. Numerose sono le segherie. Inoltre \u00e8 importante la produzione e il commercio di prodotti tropicali, come cacao, caff\u00e8, riso, patate dolci, ananas e banane. Importante anche la pesca lungo il fiume Ucayali Da segnalare sono le produzioni artigianali tipiche delle popolazioni indigene come ad esempio gli Shipibo, le cui stoffe sono molto apprezzate.\nTrasporti e mobilit\u00e0.\nPucallpa \u00e8 collegata al resto del paese grazie alla Carretera Central che rende raggiungibile la capitale Lima grazie anche a un efficiente servizio di pullman. Inoltre \u00e8 presente un aeroporto internazionale che la collega quotidianamente con le citt\u00e0 di Lima e Iquitos, ma anche localit\u00e0 come Tarapoto e il Brasile. Molto utilizzata come via di comunicazione \u00e8 il fiume Ucayali. All'interno della citt\u00e0 ci si pu\u00f2 spostare in taxi, in autobus oppure nei tipici \"motocar\" o moto taxi.\nAttrazioni turistiche.\nNella citt\u00e0 si trova un importante centro naturalistico, dove si possono ammirare gli animali tipici della Selva come ad esempio i felini, le scimmie, i capibara.\nA 7\u00a0km dalla citt\u00e0 si trova la laguna di Yarinacocha formatasi da un meandro del fiume Ucayali. Questa laguna \u00e8 circondata dalla foresta, e offre un luogo ricreativo agli abitanti della citt\u00e0. Sulle sue acque si possono esercitare alcuni sport acquatici, come il nuoto, lo sci nautico, la pesca sportiva e la barca a remi. Inoltre sulle sue rive si possono trovare alcuni villaggi popolati dagli indigeni, gli Shipibo, raggiungibili via terra, o affittando un'imbarcazione. Qui si possono ammirare e acquistare le produzioni tipiche locali, come stoffe, vestiti, ornamenti, terrecotte decorate, e degustare la cucina tipica dell'Amazzonia Peruviana."}
{"id": "1524712", "revid": "880848", "url": "https://it.wikipedia.org/wiki?curid=1524712", "title": "Damaliscus", "text": "Damaliscus \u00e8 un genere di antilopi della famiglia Bovidae ( sottofamiglia Alcelaphinae). Possiedono corna generalmente anellate che sovente superano il mezzo metro di lunghezza. L'altezza di tali antilopi al garrese \u00e8 compresa tra il metro e il metro e mezzo. Sono animali tipici dell'Africa subsahariana e prediligono le zone semiaride della savana, pur non disdegnando ecosistemi pi\u00f9 rigogliosi.\nIn questo genere vengono attualmente classificate solo due specie, il topi, \"Damaliscus lunatus\", e il bontebok, \"Damaliscus pygargus\". Entrambi sono antilopi africane relativamente robuste, ma molto veloci."}
{"id": "1524715", "revid": "2108263", "url": "https://it.wikipedia.org/wiki?curid=1524715", "title": "Marsilio (personaggio)", "text": "Marsilio di Saragozza \u00e8 un personaggio letterario che compare in molti poemi e cantari cavallereschi. \u00c8 il capo dei Saraceni di Spagna che si oppongono a Carlo Magno. Il suo albero genealogico, anche se si tratta di figura fittizia, \u00e8 gi\u00e0 noto e articolato fra i cantori: sua moglie \u00e8 Bramimonda, sua figlia Fiordispina, suo figlio Matalista, mentre Follicone \u00e8 un altro suo figlio ma illegittimo. Balugante e Falsirone (personaggi ricorrenti nei poemi) sono suoi fratelli. Marsilio ha tre nipoti: Ferra\u00f9, Isolieri e Serpentino. \u00c8 anche il cognato di Carlo Magno, da che \u00e8 fratello di sua moglie Galerana.\nI fatti successivi sono a met\u00e0 tra letteratura e storia. Si possono trovare (molto romanzati) nella \"Spagna\" e nella \"Chanson de Roland\".\nMarsilio compare nei seguenti poemi:\nNell\u2019\"Orlando innamorato\" e nel \"Furioso\" si allea coi Mori d'Africa di Agramante e con Gradasso per sconfiggere i Franchi; ma quando Agramante infrange un sacro patto fatto con Carlo, Marsilio capisce che le cose per lui si mettono male e se ne torna in Spagna.\nSecondo la \"Chanson\" e la \"Spagna\", Marsilio, gi\u00e0 gravemente ferito, muore di dolore nel vedere Saragozza in mano a Carlo, mentre secondo Pulci viene impiccato dai Franchi con Falsirone."}
{"id": "1524737", "revid": "124691816", "url": "https://it.wikipedia.org/wiki?curid=1524737", "title": "Carnevale di Carignano", "text": "Il Carnevale di Carignano \u00e8 una delle maggiori attrattive del comune di Carignano, nella citt\u00e0 metropolitana di Torino.&lt;br&gt;Il carnevale \u00e8 molto sentito tra gli abitanti del paese, il quale ogni anno accoglie nei giorni delle sfilate migliaia di persone, soprattutto dai paesi adiacenti.\nDescrizione.\nNel periodo indicato si svolgono quattro sfilate, compresa una sfilata notturna che per anni si \u00e8 tenuta la domenica precedente il marted\u00ec grasso e attualmente \u00e8 stata anticipata il giorno prima ovvero il sabato. Tutti i carri sono costruiti da zero da gruppi cittadini, questo \u00e8 motivo di vanto della manifestazione che presenta opere ogni anno nuove e frutto dell'inventiva e della creativit\u00e0 dei carignanesi.\nIl marted\u00ec grasso i carri dei vari borghi vengono premiati dalla giuria nella piazza principale della citt\u00e0, con modalit\u00e0 di voto concordate dagli stessi borghi con l'Assessorato di competenza. \nLe domeniche di sfilata sono giornate di divertimento e allegria in cui molti bambini, giovani, ma anche tanta gente pi\u00f9 matura, si lasciano trasportare dal clima di festa che si crea.\nBorghi.\nI Borghi del paese ancora attivi nella creazione dei carri allegorici sono :\nTra il 2012 e il 2013 sono nate due nuove realt\u00e0 cittadine che hanno proposto carri di dimensioni ridotte: gli Amis del Carlev\u00e8 e gli Amis dla Piasa, attivi fino al 2014.\nNegli anni vi sono stati altri borghi che hanno partecipato alla realizzazione del Carnevale di Carignano, tra questi citiamo il plurivittorioso Borgo Sole, il Borgo Valdocco e La Compagnia del Piliun, oltre al Borgo Torre che dopo oltre 30 anni di attivit\u00e0 e molti successi nel 2016 non ha preso parte alla Manifestazione sotto il suo vessillo. \nNel 2015 \u00e8 ritornato dopo 22 anni il Borgo Valdocco, dopo che un drappello di persone si \u00e8 disgregato dal Borgo dei Matti e ha dato vita al carretto \"Siamo alla Frutta \"; inoltre \u00e8 nato un nuovo gruppo formato da carnevalanti giovani provenienti dai Comuni limitrofi denominato Sensa Meta che hanno presentato \"Spongebob\" su un carretto di notevole fattura.\nEntrambi questi Borghi hanno poi preso parte all'Edizione 2016 come Carri in Concorso. Tra le novit\u00e0 pi\u00f9 importanti del 2018 c \u00e8 sicuramente il ritorno nella competizione dei due borghi pi\u00f9 vittoriosi del carnevale di Carignano(30 vittorie in due) , Il Borgo Sole assente da 15 anni, e il Borgo Torre assente da 4 anni.\nClassifiche.\nLE CLASSIFICHE: (qua elencati solo primo e secondo posto, ma carri in gara con un numero maggiore che ogni anno si aggirano tra i 4 e i 6 carri)\nAlbo d'oro.\nIl carro pi\u00f9 vincente del Carnevale di Carignano \u00e8 il Borgo Sole, tornato nel 2018 dopo 15 anni di inattivit\u00e0\nALBO D'ORO COMPLETO:\n16 vittorie Borgo Sole\n14 vittorie Borgo Torre\n12 vittorie Borgo dei Matti (San Remigio) \n7 vittorie Borgo Valdocco\n3 Padus\n3 Birreria\n2 Borgo Piazza, Borgo Vecchio, Burg dij Giuo, Bar Peiretti"}
{"id": "1524740", "revid": "599013", "url": "https://it.wikipedia.org/wiki?curid=1524740", "title": "Blaise Nkufo", "text": "Biografia.\n\u00c8 sposato e ha due figli. Si dice che la decisione del trasferimento a Seattle sia dovuta al fatto che la moglie lavori nella vicina Vancouver.\nNkufo ha affermato che, per reagire agli insulti razzisti cui \u00e8 stato pi\u00f9 volte vittima nella sua carriera, si \u00e8 appassionato a testi di psicologia e ad autori come Malcolm X e Jean Ziegler.\nCarriera.\nClub.\nGiovane di buone promesse comincia la propria carriera da professionista nel FC Losanna. Dopo diverse avventure tra Qatar e Challenge League svizzera, viene acquistato dal Grasshoppers, ma nel Club delle Cavallette non trova n\u00e9 prestazioni ad alto livello n\u00e9 la fiducia del tecnico Erich Vogel, tanto che questo stesso lo defin\u00ec \"il suo pi\u00f9 grande flop di mercato in 30 anni da allenatore\".\nSi rilancia in Germania, nel 1. FSV Mainz 05 allenata da J\u00fcrgen Klopp, dove in due stagioni totalizza 42 presenze e 20 gol in Zweite Bundesliga. In questo modo viene ceduto all'Hannover 96 nel 2002, che per\u00f2 lo gira rapidamente al FC Twente l'anno successivo. Al Twente Nkufo ha segnato con regolarit\u00e0 in ogni stagione, divenendo un idolo dei tifosi, capitano, e una delle bandiere del team olandese, di cui al momento \u00e8 il miglior realizzatore di sempre, avendo superato i 103 gol di Jan Jeuring.\nIl 5 marzo 2010 il Seattle Sounders FC ha ufficializzato di aver contrattualizzato l'attaccante svizzero in scadenza di contratto a giugno con il Twente. I termini dell'accordo non sono stati resi noti dal club della Major League Soccer. L'avventura con gli americani non dura molto, tantoch\u00e9 che a met\u00e0 marzo 2011, rompe il contratto e termina la carriera.\nNazionale.\nEsordisce nella Nazionale svizzera nel 2000, sotto la guida di Jakob Kuhn. Ottmar Hitzfeld, successore di Kuhn, lo reintegra nella rosa della Nazionale, con cui si qualifica per il Campionato mondiale di calcio 2010 in Sudafrica, anche grazie alle 4 reti segnate da Nkufo nelle prime 4 gare di qualificazione del torneo. Durante il Mondiale Nkufo \u00e8 il centravanti titolare della spedizione elvetica, facendo coppia in attacco o con Alexander Frei o con Eren Derdiyok: non riesce per\u00f2 a trovare il gol e la squadra viene eliminata al primo turno."}
{"id": "1524747", "revid": "1266208", "url": "https://it.wikipedia.org/wiki?curid=1524747", "title": "Stadio Carlo Speroni", "text": "Lo stadio Carlo Speroni \u00e8 un impianto sportivo di Busto Arsizio, che ospita le partite casalinghe della Pro Patria.\nInizialmente il nome era semplicemente \"Comunale\" (se si esclude la modifica apportata dal 1941 al 1945, in cui lo stadio venne intitolato a Bruno Mussolini) e l'attuale denominazione, con la dedica al mezzofondista della Pro Patria et Libertate Carlo Speroni, venne poi data nel 1971 in seguito ad una ristrutturazione.\nStoria.\nCostruito nel 1927 e inaugurato il 18 luglio per la prima promozione della Pro Patria in Serie A, ha subito poi varie ristrutturazioni e ampliamenti, ultima delle quali durante la stagione 2009-2010.\nLo stadio era utilizzato anche per gare di atletica, anche se dalla fine del 2005 a tale scopo si utilizza il nuovo impianto di Sacconago; tuttavia, con l'ultima ristrutturazione del 2009, parte della pista \u00e8 stata smantellata.\nFootball americano.\nIl 25 giugno 1978 vi si disput\u00f2 il primo incontro ufficiale tra due formazioni italiane in preparazione al primo campionato ufficialmente riconosciuto dalla federazione, vinto dai Rhinos Milano sui Frogs Gallarate col risultato di 34-0.\nIl 25 giugno 2011 vi si \u00e8 disputato il NineBowl, finale nazionale del Campionato Italiano Football Americano a 9 tra Aquile Ferrara (Campioni North Conference) e Crusaders Cagliari (Campioni South Conference)."}
{"id": "1524756", "revid": "436907", "url": "https://it.wikipedia.org/wiki?curid=1524756", "title": "TruceKlan", "text": "Il TruceKlan \u00e8 stato un collettivo hip hop italiano nato a Roma nel 2003 dall'incontro di vari artisti musicali della scena romana per descrivere il loro contesto sociale, il disagio e la quotidianit\u00e0 che li rappresenta.\nHa collaborato con diversi esponenti della scena hip hop italiana, come la Dogo Gang, Fabri Fibra, Inoki e Danno.\nStoria del gruppo.\nOrigini e \"Ministero dell'inferno\".\nIl TruceKlan \u00e8 nato nel 2003 dall'unione di due gruppi musicali, i Truceboys, composto da Gel, Metal Carter, Noyz Narcos e Cole, autori dell'EP omonimo nel 2000 e l'album \"Sangue\" nel 2003, e dagli In the Panchine, composto da Cole, Gemello, Chicoria e Benassa, autori poi di due album, l'omonimo d'esordio nel 2005, e poi \"In the Panchine 2\", uscito nel 2010.\nIntorno allo stesso periodo di fondazione del collettivo si sono aggregati anche i componenti del gruppo Jagermasterz (Benetti DC, Mystic One) e il rapper Gast, Duke Montana, Mr. P, 1zucker0 e Zinghero. Dal lato della produzione si sono invece aggiunti Lou Chano, DJ Sano Volcano, 3FX, Fuzzy, DJ Gengis, Rough, Giordy Beatz (scomparso nel marzo 2010), Meme, DJ Sine, Marco Tozzi e Low Killa.\nNel 2008 il collettivo ha pubblicato attraverso la Propaganda Records \"Ministero dell'inferno\", unico loro album in studio.\nVoci su un presunto arresto.\nNel 2009, un maxi blitz della polizia di Roma, ha portato a 18 arresti tra rapper e writer, tutti quanti legati al mondo della musica e delle droghe. Il 18 settembre 2009, alcuni telegiornali nazionali hanno esplicitato l'arresto di molti esponenti del mondo hip hop romano, affermando che molti dei componenti del TruceKlan, tra cui Chicoria e Noyz Narcos, fossero stati arrestati e messi in prigione. La Propaganda Team ha tuttavia smentito le voci sull'arresto di Noyz Narcos, spiegando che egli \u00e8 stato soltanto indagato perch\u00e9 conoscente di implicati nell'indagine.\nL'uscita di Duke Montana.\nTramite la sua pagina Facebook ufficiale Duke Montana, nell'ottobre del 2011, dichiara di esser uscito dal collettivo per motivi non specificati. Attraverso la propria pagina Facebook, il TruceKlan ha confermato il fatto, aggiungendo tuttavia che Duke Montana era stato cacciato. Il motivo sarebbe il dissing fatto da Noyz Narcos nella canzone \"Snakes\" in collaborazione con BarraCruda (Rak-Marciano-ArneBeats) contenuta nel \"BarreCrude Mixtape Vol. 2\". Nel dissing, Noyz dice che ci sono persone che architettano cose alle sue spalle e che usano la sua immagine per avere fama. Duke Montana ha subito risposto con il dissing \"Stai messo male\", dove attacca Noyz dicendogli che non \u00e8 un vero duro e non si merita di rappresentare Roma per quanto riguarda l'hip hop.\nStile musicale e tematiche trattate.\nIl TruceKlan si autodefinisce un collettivo hardcore hip hop e prende perci\u00f2 le distanze dal rap mainstream portando avanti la scena underground romana.\nInoltre, annovera al suo interno un variegato team di produttori, tutti con uno stile unico e sempre alla ricerca di nuove sonorit\u00e0, nei beat si possono trovare fusioni tra hip hop, heavy metal, techno e campionamenti da vecchi film di serie B anni settanta, classici del cinema dell'orrore e splatter.\nLa tematica principale trattata dal TruceKlan \u00e8 il disagio giovanile e l'odio verso lo stato ed i suoi rappresentanti (che siano essi politici o pi\u00f9 semplicemente forze dell'ordine). Questo continuo richiamo all'illegalit\u00e0 e allo sfruttamento di temi in alcuni casi poco innovativi \u00e8 stato spesso frutto di polemiche. Inoltre, i vari testi composti dai componenti del TruceKlan mostrano l'amore verso l'heavy metal: infatti vengono citati molti gruppi musicali (come Dying Fetus, Megadeth, Slayer, Sepultura o Six Feet Under) e caratteristiche del genere, come il pogo o l'headbanging.\nDiverbi con Frankie hi-nrg mc.\nIn seguito all'arresto di alcuni membri del collettivo avvenuto nel 2009, il rapper Frankie hi-nrg mc ha commentato gli avvenimenti e, fra le critiche fatte intorno al TruceKlan, c'\u00e8 la seguente: Il rapper ha inoltre criticato il loro modo di comportarsi da delinquenti americani usando le seguenti parole: \nIn seguito a questa vicenda, Duke Montana ha risposto alle critiche di Frankie hi-nrg mc attraverso un brano nel quale critica il rapper dicendo che egli \u00e8 un benestante e che quindi non pu\u00f2 comprendere determinate situazioni. Inoltre alla fine del video \"M3\" di Noyz Narcos, quest'ultimo spacca un disco di Frankie hi-nrg mc, insultando la sua musica."}
{"id": "1524757", "revid": "1711941", "url": "https://it.wikipedia.org/wiki?curid=1524757", "title": "Famiglia Boffin", "text": ""}
{"id": "1524760", "revid": "228587", "url": "https://it.wikipedia.org/wiki?curid=1524760", "title": "Lariniaria argiopiformis", "text": "Lariniaria argiopiformis () \u00e8 un ragno appartenente alla famiglia Araneidae.\n\u00c8 l'unica specie nota del genere Larinaria.\nDistribuzione.\nLa specie \u00e8 stata rinvenuta in Russia, Cina, Corea e Giappone.\nTassonomia.\nGenere con alterne vicende tassonomiche non ancora poste in chiaro: inizialmente ascritto al genere Larinia Simon, 1874, in seguito a vari studi dell'aracnologo Grasshoff (1970b, c) venne posto in questo genere a s\u00e9.\nNel corso dell'ultimo quarantennio \u00e8 stato ora inglobato in Larinia, ora di nuovo posto in Lariniaria e tuttora non vi \u00e8 accordo fra gli aracnologi. In questa sede si segue l'indicazione originaria di Grasshoff di farne un genere a s\u00e9 stante.\nDal 2012 non sono stati esaminati altri esemplari, n\u00e9 sono state descritte sottospecie al 2013."}
{"id": "1524763", "revid": "149485", "url": "https://it.wikipedia.org/wiki?curid=1524763", "title": "Karen Walker", "text": "Karen Walker (nata Delaney, precedentemente St. Croix, Popeil e Finster) \u00e8 un personaggio della popolare serie tv \"Will &amp; Grace\", interpretato da Megan Mullally. Nella serie \u00e8 uno dei quattro protagonisti insieme a Will Truman, Jack McFarland e Grace Adler, ed \u00e8 l'assistente personale di quest'ultima. Il suo personaggio \u00e8 ispirato ad una persona reale, la designer decorator Mary McDonald, sia per l'aspetto che per alcune peculiarit\u00e0 come la ricchezza, il cinismo e il gusto per la moda. Nel 2010 il personaggio di Karen \u00e8 stato inserito al 23\u00ba posto nella classifica dei \"25 migliori personaggi televisivi di tutti i tempi\" della rivist\"a TV Guide Network\" (25 Greatest TV Characters of All Time).\nIl personaggio.\nKaren Walker \u00e8 una donna pluridivorziata e divenuta milionaria dopo aver sposato nel 1995 Stanley Walker, un uomo d'affari descritto come molto grasso ma che non viene mai mostrato nel corso della serie, anche se si erano conosciuti dieci anni prima. Va quindi a vivere in un lussuoso attico a Park Avenue col marito e con i figli di lui avuti dal precedente matrimonio: Mason (descritto come un bambino obeso come il padre) e Olivia. Karen \u00e8 una donna eccentrica dalla voce stridula (ereditata, su sua stessa ammissione, dal padre), alcolizzata, che fa continuamente uso di psicofarmaci e sonniferi. Ha sub\u00ecto molteplici ritocchi estetici e ha un seno prosperoso. \u00c8 anche una malata di shopping ed \u00e8 sempre vestita con abiti delle firme pi\u00f9 prestigiose (Chanel, Herm\u00e8s, Louis Vuitton).\nPer non occuparsi della casa e dei figliastri va a \"lavorare\" come assistente alla Grace Adler Design e cos\u00ec fa la conoscenza di Grace, Will e Jack, il quale diventer\u00e0 il suo migliore amico. Inizialmente i rapporti tra le due donne sono piuttosto tesi; infatti la donna, pur presentandosi al lavoro, non fa quasi nulla di utile e passa il tempo fra cocktail, riviste di moda e cura della propria persona; Grace l'ha infatti assunta solo per le sue conoscenze fra i v.i.p. e oltretutto si \u00e8 accordata con Karen in modo che questa non incassi gli assegni dello stipendio, che comunque le sarebbero inutili poich\u00e9 dispone liberamente dello smisurato patrimonio del marito. Con il tempo, tuttavia, le due diventano amiche. Talvolta, quando non vuole essere riconosciuta, utilizza lo pseudonimo \"Anastasia Beaverhausen\". Pur essendo una persona materialista e superficiale, Karen sa essere anche molto saggia e, raramente, profonda, soprattutto quando aiuta Will e Grace nelle loro relazioni amorose.\nApparentemente si dimostra eterosessuale, infatti ha avuto un grandissimo numero di uomini, ma spesso lascia intendere di avere tendenze bisessuali. Nell'episodio \"Un piedipiatti tra i piatti\" rivela per sbaglio di essere nata maschio; nell'episodio \"Karen pornostar\" Grace trova un video intitolato \"Come una dea\" (con in copertina Karen vestita da infermiera che frusta un vecchietto), la cui protagonista \u00e8 una giovane Karen, a sua detta sprovveduta ed ingenua tanto da accettare un ruolo in quello che definisce \"un filmetto per guardoni\". Karen ha un rapporto molto particolare con la sua cameriera, Rosario Salazar, con cui ha dei divertenti battibecchi. Nell'ultima stagione dice, parlando al funerale del padre di Will con l'amante del defunto, di aver avuto una relazione con il presidente Ronald Reagan. \u00c8 cinica e simpaticamente spietata con la sua servit\u00f9 e con chiunque non le vada a genio (ossia vesta male, o abbia brutte scarpe, o sia povero, brutto, ecc.) ed \u00e8 dotata di uno spiccato senso dell'ironia. Nell'ultimo episodio \u00e8 ovviamente l'unica a non essere invecchiata.\nStaff di Karen\nKaren, essendo ricchissima, ha un alto numero di persone alle proprie dipendenze. In casa sua la servit\u00f9 \u00e8 composta circa da 30 persone:"}
{"id": "1524768", "revid": "1573940", "url": "https://it.wikipedia.org/wiki?curid=1524768", "title": "Larinioides", "text": "Larinioides \u00e8 un genere appartenente alla famiglia Araneidae.\nDistribuzione.\nLe sei specie oggi note di questo genere sono state rinvenute in molte localit\u00e0 dell'intera regione olartica.\nTassonomia.\nDal 2012 non sono stati esaminati nuovi esemplari di questo genere.\nA dicembre 2013, si compone di sei specie ed una sottospecie:"}
{"id": "1524770", "revid": "124670285", "url": "https://it.wikipedia.org/wiki?curid=1524770", "title": "Spagna (poema)", "text": "La Spagna \u00e8 un poema cavalleresco in ottava rima, composto da 40 canti (o cantari) ognuno di circa 40 ottave. L'autore del poema, la cui datazione \u00e8 discussa fra la fine del XIV secolo e la met\u00e0 del XV, \u00e8 anonimo, forse identificabile con un tale 'Sostegno di Zanobi da Fiorenza'.\nIl poema affronta una materia sicuramente molto nota al tempo e ripresa in numerosi altri testi. In particolare l'autore ripercorre le vicende del precedente \"Entr\u00e9e d'Espagne\", trasponendoli in lingua italiana e in ottava rima.\nIncipit.\nIl poema viene spesso citato come \"Altissimo Signore eterno lume\". Le prime due ottave del poema recitano:\nAll'inizio e alla fine di ogni cantare compaiono sempre invocazioni religiose. Questo fa pensare a una forte fede dell'autore, che si sposa perfettamente con i temi cristiani e pseudo-crociati trattati nell'epopea di Spagna.\nTrama.\nIl poema racconta la mitica conquista cristiana della Spagna ad opera dell'esercito di Carlo Magno, ovvero gli eventi antecedenti alla storia narrata nella \"Chanson de Roland\".\nAppena arrivati in terra pagana i palatini devono affrontare il duello offerto dal cavaliere saraceno Ferra\u00f9, vinto il quale i cristiani si dirigono verso Pamplona. Messo l\u2019assedio alla citt\u00e0, Orlando, di propria iniziativa e senza il consenso di Carlo, guida un\u2019azione irruente in cui rimangono uccisi molti cavalieri cristiani fra cui il piccardo Sansone. Fra il re e il conte avviene una violenta lite durante la quale Carlo umilia Orlando; quest'ultimo abbandona l\u2019accampamento, folle d\u2019ira. \nDopo aver errato per giorni costringe alcuni marinai saraceni a trasportarlo in Oriente, dove sotto falsa identit\u00e0 aiuta il Soldano di Lamecche a vincere l\u2019assedio che il Re Machidante di Gerusalemme sta tenendo per ottenere la mano di sua figlia. In contemporanea Ugone di Brava parte alla ricerca del cugino Orlando e arriva in Siria, dove promette a Machidante di aiutarlo in guerra tramite servizio del Patriarca siriano. I cugini, una volta riconosciutisi in battaglia, si accordano e con astuzia sconfiggono il pagano: fanno quindi convertire il Soldano e l\u2019intero regno orientale al cattolicesimo. \nDopo altre imprese i cristiani riescono a tornare in Spagna, dove avviene il ricongiungimento con re Carlo. Il re stesso deve poi fronteggiare il tradimento di Macario, per cui torna di persona a Parigi e sventa il complotto. Dalla capitale torna con un grosso esercito che permette ai cristiani di risolvere l\u2019assedio di Pamplona: decisivo \u00e8 l\u2019intervento degli italiani-longobardi guidati da Desiderio. L\u2019esercito prende poi Falserone e infine \u2018la Stella\u2019: la Spagna \u00e8 ora, dopo diciassette anni, completamente sotto il controllo di Carlo, ad esclusione di Saragozza, nella quale si rifugia re Marsilio. \nDal cantare XXVIII la narrazione si ricongiunge agli eventi della \"Chanson\" e li ripete seguendone fedelmente la trama fino alla rotta di Roncisvalle e alla vittoria finale di Carlo.\nPersonaggi.\nOrlando.\nIl personaggio di Orlando subisce in questo poema, come negli altri affini, una radicale metamorfosi: il \"miles Christi\" della \"Chanson\" acquisisce tutte le caratteristiche di un cavaliere errante e passionale, mentre all'indiscusso valore militare si somma l'astuzia tipica della cultura comunale.\nFerra\u00f9.\nIl cavaliere saraceno si afferma come il principale rivale di Orlando, l'unico in grado di fronteggiarlo anche per pi\u00f9 giorni di seguito. La superbia del pagano si trasforma, al momento della conversione in punto di morte, in virt\u00f9: il nemico diventa quindi il miglior compagno di Orlando, il secondo cavaliere pi\u00f9 valoroso della Cristianit\u00e0.\nLa figlia del Soldano.\nNonostante nel poema non abbia un nome proprio, la principessa orientale, che necessita dell'aiuto del protagonista per evitare un'unione indesiderata potrebbe essere considerata come l'antecedente principale della figura di Angelica. Il paladino intrattiene con lei infatti una relazione di tipo sentimentale.\nAutore.\nIl presunto autore del poema \u00e8 Sostegno di Zanobi da Fiorenza, anche se l'attribuzione \u00e8 dubbia e il lavoro viene ancora indicato come opera di un anonimo. L'autore riporta il suo nome nell'ultima ottava del poema, nome che occupa esattamente un endecasillabo), ma questa non appare in tutti i manoscritti. Di questo Sostegno di Zanobi comunque non si sa pressoch\u00e9 nulla.\nTradizione.\nEsistono principalmente due redazioni del testo, una detta 'maggiore' (toscana) e una 'minore' (ferrarese, di soli 34 canti). La 'maggiore' \u00e8 probabilmente la versione pi\u00f9 antica del testo, nato in area fiorentina e poi diffusosi in tutta Italia.\nUn testimone fondamentale \u00e8 conservato alla Biblioteca comunale Ariostea di Ferrara, da cui le ipotesi secondo cui il testo avrebbe potuto in parte influenzare la composizione di due poemi ben pi\u00f9 conosciuti: l'Orlando innamorato e l'Orlando furioso.\nL'Ariosto infatti mostra di conoscerlo quando si trova a fare alcune anticipazioni di eventi che non tratter\u00e0 nel suo poema, relativi all'epopea della Spagna, per esempio la morte di Ferra\u00f9 per mano di Orlando."}
{"id": "1524774", "revid": "110157", "url": "https://it.wikipedia.org/wiki?curid=1524774", "title": "Laghi di Caldirolo", "text": "I Laghi di Caldirolo sono un gruppo di laghetti alpini delle Orobie dell'alta Val Brembana che si adagiano sulla pancia est del Monte Chierico, in Val Sambuzza. Racchiudono acque provenienti dallo scioglimento delle nevi, piovana e di piccole falde, che a sua volta si riversa nel sottostante Lago di Valle Sambuzza.\nAccessi.\n\u00c8 possibile raggiungerli per la via pi\u00f9 breve partendo da Carona, in alta Val Brembana, da dove si prende il sentiero per il Rifugio Fratelli Calvi (strada carrabile parzialmente cementata in alcuni tratti). \nSi attraversa l'abitato di Pagliari e si prosegue lungo la carrabile. Si passa una cascata e poco pi\u00f9 avanti, passato un doppio tornante, si lascia la carrabile e, in prossimit\u00e0 della fontanella in legno, si prende il sentiero a sinistra in direzione Val Sambuzza / Passo di Publino.\nSi prosegue lungo il sentiero attraverso un bosco e si passano diverse baite fino a superare definitivamente l'ultimo tratto di bosco in prossimit\u00e0 del Baitone.\nIl sentiero prosegue su per la Val Sambuzza fino a raggiungere un primo pianoro. Attraversato il prato si prosegue sul sentiero che continua in salita fino al Lago di Valle Sambuzza. Da qui si sale in direzione ovest verso la conca che si apre ai piedi del Monte Chierico che ospita i laghetti."}
{"id": "1524777", "revid": "1265762", "url": "https://it.wikipedia.org/wiki?curid=1524777", "title": "Berenice (Racine)", "text": "B\u00e9r\u00e9nice \u00e8 una tragedia in versi di Jean Racine, ambientata alla vigilia del regno di Tito.\nLe fonti dell'opera.\nRacine si sarebbe ispirato alla storia d'amore \"abortita\" tra Luigi XIV e Maria Mancini (nipote del cardinal Mazarino). Si dice che Luigi XIV, presente alla prima rappresentazione, abbia versato qualche lacrima.\nLe fonti letterarie dell'opera sono il IV libro dell'Eneide e Svetonio. Quest'ultimo aveva raccontato la storia dell'imperatore romano e della regina di Palestina: dato che Roma si opponeva al suo matrimonio Tito dovette rinviare nella sua patria Berenice \"\"invitus, invitam\", in francese \"malgr\u00e9 lui, malgr\u00e9 elle\" (\"contro la volont\u00e0 di entrambi\"). Racine innalza il legame di un Romano e della sua amante al livello di un amore assoluto e tragico.\nRacine, inoltre, avrebbe scelto il tema della separazione tra Tito e Berenice in concorrenza a Corneille, che preparava nello stesso periodo la tragedia \"Tito e Berenice\", interpretata al teatro del Palais-Royal diretto da Moli\u00e8re.\nTrama.\nAntefatto.\nTutto comincia nel corso dell'ultima fase della prima guerra giudaica (74 d.C.). Antioco, re di Commagene, giunge nel regno di Cilicia, probabilmente per una missione diplomatica, e qui incontra Berenice, della quale si innamora. Egli cerca di dichiarare il suo amore avvalendosi dell'appoggio del fratello di lei, Agrippa, ma l'arrivo di Tito e Vespasiano glielo impedisce.\nAnche Tito si innamora di Berenice e le promette di condurla a Roma una volta sedata la ribellione di Giudea. Disperato di poter rivaleggiare con il figlio dell'imperatore, Antioco si unisce all'esercito dei due condottieri romani, sperando di trovare la morte nel campo di battaglia. Invece, egli non solo sopravvive al conflitto, ma contribuisce alla distruzione di Gerusalemme, che pone fine alla ribellione.\nTito riconosce il valore di Antioco e ne fa amico e protetto, per poi ritornare a Roma assieme a Berenice, che ricambia l'amore del romano. Antioco rimane per altri due anni nel regno di Cilicia, poi si sposta in Italia (76 d.C.) ancora folle d'amore per la donna. Tito accoglie Antioco e lo ospita per tre anni, nel corso dei quali Berenice diventa amica di Antioco, non sospettando del suo amore. Nello stesso tempo, Tito promette di sposare Berenice una volta divenuto imperatore.\nNel 79 d.C., Vespasiano muore e Tito diventa imperatore. La tragedia comincia otto giorni dopo i funerali di stato, nella notte che precede le nozze di Tito e Berenice, che per\u00f2 non avranno mai luogo.\nSvolgimento.\nAntioco decide di non tenere pi\u00f9 nascosto il suo segreto a Berenice; in base alla reazione di lei egli rimarr\u00e0 a Roma o ritorner\u00e0 nel suo regno, aborrendo le nozze tra lei e l'imperatore. Nonostante l'invito del suo amico e confidente Arsace a mantenere il silenzio o tornare a Comagene con la ricompensa per le conquiste in Giudea, Antioco non vacilla e rivela tutto alla regina. Questa rifiuta la sua dichiarazione, ma decide di mantenere il silenzio in onore della loro amicizia passata.\nNel frattempo, Tito saluta per l'ultima volta il padre e si prende carico delle sue responsabilit\u00e0 di governo. La sua nuova posizione, per\u00f2, gli pone di fronte un dilemma: il Senato e Paolino, il suo confidente, gli riferiscono che il popolo romano non accetter\u00e0 mai come imperatrice una straniera. Egli deve quindi scegliere se affrontare i suoi sudditi o rifiutare la mano della regina.\nTito decide di non affrontare il popolo romano, ma anzi di dargli un esempio di virt\u00f9 per l'avvenire, come non hanno fatto gli altri imperatori (Giulio Cesare e Marco Antonio nei riguardi di Cleopatra). Egli cerca quindi di allontanare Berenice da Roma, ma il grande amore che prova per lei e i discorsi che questa gli rivolge gli impediscono di rivelare i suoi progetti. \nNon riuscendo a parlarle apertamente, Tito prega Antioco di condurre Berenice nel suo regno e gli fa promettere di mantenere segreta la motivazione di questo viaggio. Il re di Comagene \u00e8 combattuto tra fuggire subito o portare Berenice con s\u00e9, nella speranza di poter far breccia nel suo cuore una volta lontani dalla capitale. Nello stesso tempo, Berenice crede di individuare la causa del tormento del suo amato nella rivalit\u00e0 di Antioco e si appresta ad affrontarlo.\nAntioco, calunniato ingiustamente, rivela a Berenice il proposito di Tito, ma lei non ci crede e gli intima di non farsi pi\u00f9 rivedere. Antioco \u00e8 disperato e confida ad Arsace il desiderio di uccidersi, ma l'amico riesce a trattenerlo sia dal suo proposito di morte che dal tornare in patria.\nLa regina, intanto, \u00e8 ossessionata dal dubbio e invia la sua confidente e amica, Fenicia, a scoprire se quello che ha detto Antioco \u00e8 vero. Tito viene condotto da Berenice ed \u00e8 costretto ad ammettere che non pu\u00f2 pi\u00f9 sposarla; ella minaccia di uccidersi, non riuscendo a fargli mutare idea.\nElla sembra per\u00f2 rinunciare al suicidio, dichiarando a Tito la sua intenzione di abbandonare l'Italia. Ma la scoperta prematura di una lettera di addio da parte dell'imperatore, in cui Berenice rivela all'amato il suo intento di suicidarsi una volta tornata in patria, preclude alla regina la partenza. Tito minaccia a Berenice di uccidersi, se non abbandona il suo proposito; improvvisamente irrompe Antioco, che rivela a Tito l'amore per Berenice e minaccia di uccidersi a sua volta per proteggere l'onore di entrambi. Alla fine Berenice, comprendendo quanto Tito la ami e non volendo macchiarsi del sangue del suo amico, promette all'imperatore e ad Antioco di non uccidersi una volta tornata in patria. Contrariamente ad altri personaggi di Racine, essi accettano la loro separazione senza rifugiarsi nella morte.\nLa figura di Berenice.\nLa figura di Berenice \u00e8 vista in un'ottica totalmente diversa rispetto alla tradizione storiografica. Nel dramma non c'\u00e8 alcun segno di immoralit\u00e0 o di licenziosit\u00e0 che i testi sacri e gli autori latini attribuivano alla regina.\nPer chiarire il diverso atteggiamento che Racine ha nei confronti della sua eroina possiamo addurre la menzione del fratello di Berenice, Agrippa II. Nella tradizione, Berenice avrebbe avuto con lui rapporti incestuosi, da cui sarebbero nati due bambini; nulla di tutto questo \u00e8 presente o anche solo suggerito dall'opera. \nNon per questo Berenice si presenta come un personaggio interamente positivo o privo di difetti. Per quanto sia innegabile la fedelt\u00e0 e la sincerit\u00e0 dell'amore che prova per Tito, tuttavia ella si dimostra una donna molto altezzosa e violenta, come dimostra la sua reazione alla rivelazione dell'amore di Antioco:\nQui peraltro si presenta una contraddizione con i suoi discorsi successivi, visto che nel II atto ella dice a Tito che non le interessa l'impero. Il termine \u201cmortale\u201d attribuito precedentemente a Antioco dimostra quanto la donna non disdegni la carica di imperatrice ed il prestigio che essa comporta, nondimeno, l'uso di questo termine \u00e8 usuale nell'imitazione del linguaggio della tragedia greca antica.\nIl conflitto.\nIl tema del dramma \u00e8 il classico conflitto tra l'amore e la legge, ma Racine gli d\u00e0 molte pi\u00f9 sfumature. Nessuno dei personaggi, infatti, si fa realmente portavoce assoluto delle due istanze.\nBerenice \u00e8 s\u00ec paladina dell'amore \u2013 sar\u00e0 infatti la prima a decidere di suicidarsi, sebbene nel testo il primo in ordine di tempo sia Antioco \u2013 ma nella buona sorte non disdegna i vantaggi che la societ\u00e0 pu\u00f2 portare: la carica ed il potere d'imperatrice. La sua \u00e8 un'avversione alla legge ed ai costumi solo se impongono dei limiti ai suoi desideri; in questo \u00e8 l'esatto contrario di Tito, che invece cerca di conciliare legge ed amore, ma ponendo una maggiore preferenza al primo.\nTito apparentemente \u00e8 il campione della legge, dell'onore e del dovere. Preferisce infatti lasciare ai posteri un esempio di virt\u00f9 per il futuro ed antepone per un breve periodo il dolore per la perdita del padre all'amore che prova verso la regina. Se messo alle strette, spesso sceglie di rispettare il suo dovere sociale: nel IV atto, costretto a scegliere se andare al Senato o sincerarsi che Berenice non voglia togliersi la vita, Tito sceglie la prima possibilit\u00e0.\nTuttavia vuole allo stesso tempo dimostrarsi degno dell'amore di Berenice. Se potesse, egli salvaguarderebbe tutti e due. Egli infatti non solo cerca di convincere lei delle disastrose conseguenze politiche che il loro matrimonio scatenerebbe, ma anche che il sentimento che prova per lei \u00e8 autentico.\nLa ricerca dell'amore per Tito \u00e8 una ricerca della propria umanit\u00e0\na cui Tito \u00e8 costretto a rinunciare per guidare lo Stato. Non \u00e8 quindi corretto parlare di avversione all'amore, quanto di rinuncia all'amore per qualcosa di moralmente o realisticamente pi\u00f9 importante.\nAntioco \u00e8 estraneo al conflitto principale e, se eccettuiamo il suo ruolo nello scatenare il dubbio della regina e nell'essere colui che per primo rivela i piani di Tito, non sarebbe nemmeno utile allo svolgimento del dramma principale. Tuttavia \u00e8 comunque un personaggio molto importante perch\u00e9 fa da mediatore tra Berenice e Tito: la prima confida all'amico i suoi timori, il secondo si rivolge a lui per allontanare l'amata da Roma. Se Antioco non si fosse innamorato di Berenice, e se non ci fossero stati altri personaggi a ricoprire questo ruolo, sarebbe stato probabilmente il confidente di entrambi.\nI confidenti.\nI confidenti non si limitano ad ascoltare i timori dei loro amici / padroni, ma cercano di spronarli ad agire o gli danno dei consigli. Spesso elogiano la fortuna dei protagonisti, che essi invece negano, dichiarandosi sempre perseguitati ed infelici."}
{"id": "1524783", "revid": "773636", "url": "https://it.wikipedia.org/wiki?curid=1524783", "title": "La Pievaccia", "text": "La Pievaccia si trova nell'omonima localit\u00e0 del comune di Follonica.\nSi tratta dei ruderi di un imponente complesso ecclesiastico fortificato, come attestano i resti medievali della torre, che sorge isolata in cima alla collina di Poggio Chiecco.\nSecondo una tradizione storica, il pi\u00f9 antico edificio sacro sorto in questo luogo sarebbe stato la pieve di Pastorale, esistente gi\u00e0 dal secolo VIII, registrata in una donazione del 1046 all'abbazia di Sestinga e ancora attestata nei documenti nel 1204, in seguito non pi\u00f9 menzionata, mentre dal 1217 si trova la citazione della pieve di Vitiliano, la cui identificazione con il complesso \u00e8 accertata."}
{"id": "1524787", "revid": "104458", "url": "https://it.wikipedia.org/wiki?curid=1524787", "title": "Sostegno di Zanobi da Fiorenza", "text": ""}
{"id": "1524791", "revid": "73125", "url": "https://it.wikipedia.org/wiki?curid=1524791", "title": "Gemini telescope", "text": ""}
{"id": "1524792", "revid": "767487", "url": "https://it.wikipedia.org/wiki?curid=1524792", "title": "Uli Sude", "text": "Biografia.\nSuo fratello Burkhard fu il noto Mr Volleyball negli anni 80.\nCarriera.\nCalciatore.\nPortiere, milit\u00f2 nel Borussia M\u00f6nchengladbach dal 1976 al 1987, ma fu soltanto nella stagione 1982-1983 che divenne titolare, dopo il ritiro di Wolfgang Kleff e Wolfgang Kneib. Raggiunse il terzo posto nel 1983-1984 e, nel 1984, la finale di Coppa di Germania contro il . Nel 1985-1986 lasci\u00f2 il posto a Uwe Kamps.\nConta 126 presenze in Bundesliga.\nAllenatore.\nCome allenatore guid\u00f2 l'Homburg nella Zweite Bundesliga, nella stagione 1994-1995.\nAlla fine di quella stagione l'Homburg retrocesse negli amatori. Per Sude seguirono altri ingaggi, nell'FC Saarbr\u00fccken o nell'SC Verl, che sotto la guida di Sude, nella stagione 1999/2000, sconfisse ai rigori il Borussia M\u00f6nchengladbach per 6 a 5, accedendo alla Coppa DFB. La formazione dovette poi cedere il passo all'Eintracht Frankfurt per 4 a 0.\nAl momento, Sude \u00e8 allenatore degli Under 19 del Borussia M\u00f6nchengladbach."}
{"id": "1524800", "revid": "73125", "url": "https://it.wikipedia.org/wiki?curid=1524800", "title": "Gemini Observatory", "text": ""}
{"id": "1524802", "revid": "73125", "url": "https://it.wikipedia.org/wiki?curid=1524802", "title": "Osservatorio Gemini", "text": ""}
{"id": "1524815", "revid": "1573940", "url": "https://it.wikipedia.org/wiki?curid=1524815", "title": "Leviellus", "text": "Leviellus \u00e8 un genere di ragni appartenente alla famiglia Araneidae.\nEtimologia.\nIl nome deriva dall'aracnologo israeliano Herbert Walter Levi (1921- ) e dal suffisso \"-ellus\", che indica una forma diminutiva, quasi vezzeggiativa.\nDistribuzione.\nLe quattro specie oggi note di questo genere sono state rinvenute in Europa, Medio Oriente, Africa settentrionale e Asia centrale.\nTassonomia.\nL'aracnologo Wunderlich, in un suo lavoro (2004f), analizzando gli esemplari di \"Zygiella kochi\" Thorell, 1870, li attribu\u00ec all'ex-famiglia \"Zygiellidae\".\nDal 2004 non sono stati esaminati esemplari di questo genere.\nSi compone di sei specie:"}
{"id": "1524819", "revid": "110157", "url": "https://it.wikipedia.org/wiki?curid=1524819", "title": "Hranice (Olomouc)", "text": "Hranice na Morav\u011b (in tedesco \"M\u00e4hrisch Wei\u00dfkirchen\") \u00e8 una citt\u00e0 della regione di Olomouc, nella zona orientale della Repubblica Ceca; \u00e8 situata nel distretto di P\u0159erov.\nDurante il periodo austro-ungarico la citt\u00e0 era famosa per la sua accademia militare e per la sua yeshivah.\nNei pressi della citt\u00e0 si trova l'Abisso di Hranice, che detiene il primato della grotta allagata pi\u00f9 profonda del mondo, essendo stata esplorata fino a -404 metri di profondit\u00e0. Secondo studi geologici sulla temperatura e composizione chimica dell'acqua, la grotta potrebbe raggiungere una profondit\u00e0 totale stimata fra 800 e 1200 m."}
{"id": "1524821", "revid": "767487", "url": "https://it.wikipedia.org/wiki?curid=1524821", "title": "J\u00fcrgen Gelsdorf", "text": "Allen\u00f2 il Borussia M\u00f6nchengladbach nella stagione 1991-1992 e attualmente \u00e8 un dirigente del .\nCarriera.\nGiocatore.\nGelsdorf venne ingaggiato dall' (Regionalliga West) nella stagione 1972-1973 a 19 anni. Proveniva dal . La societ\u00e0 di Bielefeld, appena retrocessa, si trov\u00f2 nella necessit\u00e0 di ricostruire la rosa e ottenne, nei due campionati successivi, un 11\u00ba posto nel 1972-1973 e un 14\u00ba posto nel 1973-1974), in cui Gelsdorf prese parte a 56 incontri e segn\u00f2 un gol. Rimase in squadra nella stagione successiva, quando venne costituita la 2. Liga Nord. Nella stagione 1974-1975 l'Arminia fu in grado di prendere parte alla lotta per la promozione e nella stagione 1975-1976 fu squadra di media classifica. Gelsdorf prese parte a 64 partite con 3 gol.\nSotto la guida dell'allenatore Erhard Ahmann fu convocato 44 volte in Nazionale dilettanti e quindi dest\u00f2 l'attenzione degli osservatori del , che lo acquist\u00f2 per la stagione 1976-1977. Nella stagione successiva l'Arminia Bielefeld vinse il campionato.\nDodici mesi pi\u00f9 tardi, dopo il campionato disputato con il Bayer, Gelsdorf disput\u00f2 tutte le 38 partite segnando 8 gol. Nelle stagioni dal 1976 al 1979 totalizz\u00f2 107 partite e 17 gol. Sotto la guida dell'allenatore Willibert Kremer la squadra raggiunse la promozione in Bundesliga.\nNelle stagioni successive (1982-1985) il Bayer Leverkusen fu guidato dall'ex allenatore-collaboratore della FIFA e del Dettmar Cramer, e nella stagione 1985-1986, guidato dall'ex allenatore della Nazionale tedesca Erich Ribbeck, Gelsdorf pose fine alla sua carriera di giocatore dopo 6 incontri.\nAllenatore.\nIl passaggio da giocatore ad allenatore fu immediato: il 1\u00ba luglio 1986 Gelsdorf fu assunto come allenatore delle giovanili presso il Bayer Leverkusen e nel luglio 1988 divenne vice del nuovo allenatore capo Rinus Michels.\nIl 13 aprile 1989 prese il posto di Michels rivestendo il ruolo di allenatore capo fino al 31 maggio 1991, per\u00f2, nonostante l'ingresso in squadra di Jorginho (Flamengo Rio), Martin Kree (), Sven Demandt (Fortuna D\u00fcsseldorf), Andreas Thom (Dinamo Berlino), Franco Foda () e Ulf Kirsten (), la societ\u00e0 non riusc\u00ec a raggiungere l'alta classifica, fatto che caus\u00f2 il licenziamento di Gelsdorf.\nLe tappe della sua carriera da allenatore sono le seguenti:"}
{"id": "1524826", "revid": "74801", "url": "https://it.wikipedia.org/wiki?curid=1524826", "title": "Marco Drago (scrittore)", "text": "\u00c8 membro della giuria italiana del Premio Raduga.\nBiografia.\nHa collaborato con \"Tuttolibri\", \"la Repubblica\", \"Il Mucchio Selvaggio\", \"Vanity Fair\", \"Rockerilla\", \"GQ\", \"La Lettura\", \"il Giornale\", \"Rivista Studio\" e \"Rolling Stone\".\n\u00c8 stato fondatore e direttore della rivista letteraria \"Maltese Narrazioni\", uscita dal 1989 al 2007. \u00c8 stato il primo direttore della collana e-book Laurana Reloaded.\nOpere.\nCome scrittore ha pubblicato:\nAlla radio ha scritto e condotto:"}
{"id": "1524827", "revid": "1507870", "url": "https://it.wikipedia.org/wiki?curid=1524827", "title": "Lago di Valle Sambuzza", "text": "Il lago di Valle Sambuzza \u00e8 un laghetto alpino situato in Val Sambuzza, ovvero nelle Orobie dell'alta Val Brembana. \u00c8 situato al centro di una conca delimitata a ovest dal monte Chierico, a nord dal passo di Publino e dal Pizzo Zerna e a nord-est dal monte Masoni. Poco profondo e sempre freddo per via della limitata esposizione al sole, il lago \u00e8 alimentato dalle acque provenienti \ndallo scioglimento delle nevi, dalle piogge, dal ruscello proveniente dai laghi di Caldirolo e da altre fonti provenienti da nord-est.\nAccessi.\nSi raggiunge per la via pi\u00f9 breve partendo da Carona, in alta Val Brembana, da dove si prende il sentiero per il rifugio Fratelli Calvi (strada carrabile parzialmente cementata in alcuni tratti). \nSi attraversa l'abitato di Pagliari e si prosegue lungo la carrabile. Si passa una cascata e poco pi\u00f9 avanti, passato un doppio tornante, si lascia la carrabile e, in prossimit\u00e0 della fontanella in legno, si prende il sentiero a sinistra in direzione Val Sambuzza / passo di Publino.\nSi prosegue lungo il sentiero attraverso un bosco e si passano diverse baite fino a superare definitivamente l'ultimo tratto di bosco in prossimit\u00e0 del Baitone.\nIl sentiero prosegue su per la Val Sambuzza fino a raggiungere un primo pianoro. Attraversato il prato si prosegue sul sentiero che continua in salita fino al lago di Valle Sambuzza. Proseguendo per il sentiero principale che sale a nord-ovest del lago si raggiunge prima il bivacco Pedrinelli e poi il passo di Publino.\nCollegamenti esterni.\nhttp://www.valbrembanaweb.it/valbrembanaweb/gallery/6_laghetti/2009/laghi-val-sambuzza-caldirolo/laghi-val-sambuzza-caldirolo.html\nhttp://www.ariadimontagna.net/testo_gita.php/IDX/203#ancora\nhttp://www.valbrembanaweb.it/cai_piazza/annuario/2002/sambuzza/sambuzza.html"}
{"id": "1524838", "revid": "767487", "url": "https://it.wikipedia.org/wiki?curid=1524838", "title": "Quando l'aria mi sfiora", "text": "Quando l'aria mi sfiora \u00e8 il 2\u00ba album del cantante italiano Massimo Modugno, pubblicato nel 2004.\nIl disco venne messo in commercio dopo la seconda partecipazione dell'artista al Festival di Sanremo, dove present\u00f2 il brano omonimo, che apre l'album."}
{"id": "1524840", "revid": "1305772", "url": "https://it.wikipedia.org/wiki?curid=1524840", "title": "J\u00f6rgen Pettersson", "text": "Esistono pi\u00f9 persone di nome J\u00f6rgen Pettersson:"}
{"id": "1524844", "revid": "767487", "url": "https://it.wikipedia.org/wiki?curid=1524844", "title": "Alameda (Stati Uniti d'America)", "text": "Alameda \u00e8 una citt\u00e0 degli Stati Uniti d'America, nella contea omonima in California.\nAlameda \u00e8 situata su una piccola isola nella baia di San Francisco, non distante da Oakland, capoluogo della contea, e San Francisco, che si trova sul lato opposto della baia.\nHa una popolazione di 75.988 abitanti al censimento del 2014.\nSociet\u00e0.\nEvoluzione demografica.\nNel 2010 la popolazione risale a 73.812 persone. La densit\u00e0 di popolazione \u00e8 di 3 214,9 persone per miglio quadrato (1 241,3/km\u00b2). Ad Alameda il 37.460 (50,8%) \u00e8 composto da bianchi, il 4.759 (6,4%) da una popolazione afro-americana, il 23.058 (31,2%) da una popolazione di origini asiatiche, e 2.463 (3,3%) da altre razze. Gli ispanici sono circa 8.092 persone (11,0%). Ci sono 30.123 famiglie, di cui 9.144 (30,4%) hanno figli sotto l'et\u00e0 di 18 anni.\nGeografia fisica.\nSecondo lo United States Census Bureau, la citt\u00e0 ha un'area totale di 23.0 miglia quadrate (60\u00a0km\u00b2), di cui, 10.6 miglia quadrate (27\u00a0km\u00b2) di esso \u00e8 terra e 12.3 miglia quadrate (32\u00a0km\u00b2) (53,79%) \u00e8 acqua.\nAnche se il soprannome di Alameda \u00e8 \"The Island City\" (o semplicemente \"l'isola\"), la citt\u00e0 attuale occupa due isole cos\u00ec come una piccola sezione del continente. Oggi, la citt\u00e0 \u00e8 costituita dalla sezione principale originale, con l'ex Naval Air stazione Alameda (NAS Alameda) sul lato ovest di Alameda Island, Southshore lungo il lato meridionale di Alameda Island, e Bay Farm Island, che \u00e8 parte della terraferma corretta. L'area dell'ex NAS \u00e8 ora conosciuta come \"Alameda Point\". L'area Southshore \u00e8 separata dalla parte principale di Alameda Island da una laguna. a far parte della contea di Alameda c'\u00e8 Coast Guard Island.\nIstruzione.\nAd Alameda sono presenti 25 scuole elementari e diverse scuole medie come la scuola pubblica Lincoln Middle School o altre scuole private come Alameda Christian School e St. Barnabas School.\nI licei presenti ad Alameda sono Encinal High School, Alameda High School e la scuola privata Saint Joseph Notre Dame High School.\nUna delle universit\u00e0 pi\u00f9 note al mondo \u00e8 Berkeley che \u00e8 situata a pochi minuti da Alameda."}
{"id": "1524849", "revid": "37838", "url": "https://it.wikipedia.org/wiki?curid=1524849", "title": "Giampiero Cantoni", "text": ""}
{"id": "1524852", "revid": "1573940", "url": "https://it.wikipedia.org/wiki?curid=1524852", "title": "Lewisepeira", "text": "Lewisepeira \u00e8 un genere di ragni appartenente alla famiglia Araneidae.\nEtimologia.\nIl genere si chiama cos\u00ec in onore di C. Bernard Lewis, direttore del Museo delle Scienze di Giamaica; la restante parte deriva dal greco ', \"ep\u00ec\", cio\u00e8 \"sopra\" e ', \"\u00e8irein\", cio\u00e8 \"intrecciare\".\nDistribuzione.\nLe quattro specie oggi note di questo genere sono state rinvenute in America centrale e sono tutti endemismi: rispettivamente di Panama, del Messico, della Giamaica e di Porto Rico.\nTassonomia.\nA maggio 2011, si compone di quattro specie:"}
{"id": "1524855", "revid": "1494169", "url": "https://it.wikipedia.org/wiki?curid=1524855", "title": "Fuzzbox", "text": ""}
{"id": "1524856", "revid": "2152164", "url": "https://it.wikipedia.org/wiki?curid=1524856", "title": "Albany (California)", "text": "Albany (in precedenza noto come Ocean View) \u00e8 un comune (\"city\") degli Stati Uniti d'America della contea di Alameda nello Stato della California. La popolazione era di 18,893 persone al censimento del 2010.\nGeografia fisica.\nSecondo lo United States Census Bureau, ha un'area totale di .\nStoria.\nNel 1908, un gruppo di donne locali protestarono per il dumping della spazzatura di Berkeley nella loro comunit\u00e0. Armate di due fucili a canna liscia e un fucile ventidue calibro, affrontarono i conducenti dei carri nei pressi di quello che oggi \u00e8 l'angolo tra la San Pablo Avenue e Buchanan Street. Le donne dissero ai conducenti dei carri di spazzatura trainati dai cavalli di tornare a casa, e loro lo fecero in modo rapido e senza lamentarsi. Poco dopo, i residenti della citt\u00e0 votarono per l'incorporazione come \"City of Ocean View\". Nel 1909, gli elettori cambiarono il nome della citt\u00e0, in primo luogo per distinguerla dalla sezione adiacente della citt\u00e0 di Berkeley che in precedenza si chiamava \"Ocean View\". Con 38 voti a favore e 6 contro, la citt\u00e0 \u00e8 stata rinominata cos\u00ec in onore di Albany nello Stato di New York, il luogo di nascita del primo sindaco della citt\u00e0, Frank Roberts.\nSociet\u00e0.\nEvoluzione demografica.\nSecondo il censimento del 2010, c'erano 18,539 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 54,6% di bianchi, il 3,5% di afroamericani, lo 0,5% di nativi americani, il 31,2% di asiatici, lo 0,2% di oceanici, il 3,3% di altre razze, e il 6,7% di due o pi\u00f9 etnie. Ispanici o latinos di qualunque razza erano il 10,2% della popolazione."}
{"id": "1524858", "revid": "104485", "url": "https://it.wikipedia.org/wiki?curid=1524858", "title": "Delfini (album)", "text": "Delfini \u00e8 il primo album di Massimo Modugno, pubblicato dall'etichetta discografica Carosello nel 1993.\nContiene il brano \"Delfini (Sai che c'\u00e8)\", cantato con il padre Domenico, che \u00e8 anche l'ultimo registrato in studio del cantautore pugliese, e \"Uomo allo specchio\", presentata al Festival di Sanremo dell'anno precedente e gi\u00e0 pubblicata su 45 giri."}
{"id": "1524859", "revid": "121196754", "url": "https://it.wikipedia.org/wiki?curid=1524859", "title": "Iquitos", "text": "Iquitos \u00e8 una citt\u00e0 del Per\u00f9 nord-orientale, capoluogo della regione di Loreto. \u00c8 il maggior centro dell'Amazzonia peruviana, fondata nel 1864 sul Rio delle Amazzoni, 125\u00a0km a valle della confluenza dei fiumi Ucayali e Mara\u00f1\u00f3n.\nGeografia.\nIquitos \u00e8 comunemente riconosciuta come la pi\u00f9 grande citt\u00e0 continentale non raggiungibile via terra. In realt\u00e0 una strada che porta a sud c'\u00e8, ma \u00e8 un collegamento di appena 75\u00a0km, con la piccola cittadina di Nauta. Per raggiungere Iquitos si pu\u00f2 utilizzare la via fluviale, attraverso il grande porto, o quella aerea, grazie all'aeroporto.\nClima.\nIl clima \u00e8 caldo e umido, con una media dell'umidit\u00e0 relativa dell'85%.\nEconomia.\nTurismo.\nIquitos vede una costante crescita turistica, soprattutto come punto di partenza per escursioni verso la foresta amazzonica e la Riserva Nazionale di Pacaya-Samiria. Un'altra opportunit\u00e0 per i turisti \u00e8 navigare lungo il Rio delle Amazzoni fino a Manaus, Brasile - l'altra citt\u00e0 della gomma e unico altro centro industriale all'interno del bacino amazzonico - per raggiungere infine l'Oceano Atlantico, che \u00e8 3.360 chilometri di distanza.\nIquitos \u00e8 anche sede del principale organismo di ricerca per la conservazione del Per\u00f9, il Project Amazonas. Ha tre stazioni biologiche sugli affluenti del Rio delle Amazzoni. Gli scienziati, studenti e turisti arrivano ad Iquitos in aereo per poi trasferirsi sulle navi per proseguire il loro viaggio verso le stazioni di ricerca del Progetto. \nUna gita in barca a Pueblo Libre de Bel\u00e9n (comunemente detta Bel\u00e9n) \u00e8 una delle attrazioni turistiche preferite. Bel\u00e9n \u00e8 una zona a est di Iquitos che \u00e8 accessibile a piedi o con motocarri, sia nella stagione secca che in quella umida. Molte delle case in questa zona sono chiatte o palafitte, altre sono abitazioni in mattoni e cemento i cui piani bassi diventano inutilizzabili nella stagione in cui il livello del fiume sale. Le condizioni igienico-sanitarie della zona sono purtroppo deficitarie.\nA Bel\u00e9n vi \u00e8 anche il mercato all'aperto pi\u00f9 grande ed esotico della citt\u00e0, che rappresenta esso stesso una grande attrazione turistica. Degno di nota \u00e8 il vicolo dedicato alla medicina naturale, chiamato \"Pasaje Paquito\", dove \u00e8 possibile acquistare qualsiasi prodotto medico di derivazione naturale (pomate, lozioni, tinture), qualsiasi pianta medicinale, oltre ad ogni sorta di prodotti utilizzati con scopo divinatorio o magico.\nIl turismo cosiddetto psichedelico, che si dedica cio\u00e8 ad esplorare il variopinto mondo dello sciamanesimo locale, una pratica terapeutica che si incentra nell'uso cerimoniale e non ludico della preparazione chiamata ayahuasca, \u00e8 aumentato negli ultimi anni di pari passo con l'aumento del turismo in tutto il Per\u00f9. A fronte di un certo numero di \"curanderos\" che possono assicurare professionalit\u00e0 in un contesto sicuro, vi \u00e8 un gran numero di ciarlatani.\nIl 4 gennaio 2010 \u00e8 stato inaugurato l'Amazon Paseo de los Heroes, un marciapiede con busti dedicato agli eroi che hanno dato la vita per difendere la popolazione amazzonica.\nIquitos ha un aeroporto internazionale, il Crnl. FAP Francisco Secada Vignetta International Airport.\nInfrastrutture e trasporti.\nPur essendo il principale centro della regione di Loreto e la quinta citt\u00e0 per popolazione del Per\u00f9, Iquitos resta scarsamente collegato dal resto del Paese.\nAeroporto Internazionale di Iquitos.\nL'Aeroporto Internazionale di Iquitos, noto anche come \"Coronel FAP Francisco Secada Vignetta International\", \u00e8 un importante scalo aereo che serve l'insediamento. Tenendo in considerazione anche l'Aeroporto Internazionale di Pucallpa, lo scalo rappresenta il principale snodo aereo dell'Amazzonia peruviana. Inoltre, funge da collegamento per molte piccole citt\u00e0 e paesini della giungla. In passato, dall'aeroporto venivano servite anche alcune destinazioni in Brasile e Stati Uniti. Esso \u00e8 inoltre il principale accesso per i turisti che intendono visitare Iquitos e la foresta pluviale.\nLa fitta vegetazione che circonda Iquitos e rende il sistema stradale pressoch\u00e9 inesistente rende lo scalo aeroportuale locale il solo al mondo - assieme alla citt\u00e0 russa di Petropavlovsk-Kam\u010datskij - a non essere raggiungibile via terra."}
{"id": "1524860", "revid": "239497", "url": "https://it.wikipedia.org/wiki?curid=1524860", "title": "Portovesme", "text": "Portovesme \u00e8 una frazione del comune di Portoscuso in provincia del Sud Sardegna.\nOspita un porto industriale e commerciale, dal quale \u00e8 possibile raggiungere l'isola di San Pietro, inoltre \u00e8 sede di un importante polo industriale, specializzato nella metallurgia non ferrosa, unico in Italia per le sue produzioni:\nA tali impianti si aggiungono quelli per la produzione di laminati e profilati di alluminio e le centrali termoelettriche Enel, che generano il 45% dell'energia elettrica prodotta in Sardegna. Si stima che gli impianti di Portovesme e San Gavino diano direttamente lavoro, complessivamente, a circa 3.600 persone.\nLo sviluppo di Portovesme si \u00e8 intrecciato con le fortune e con la tormentata crisi del settore minerario sardo.\nStoria.\nNel medioevo Portovesme, allora noto come \"Canneddas\" o \"Canelles\", era un piccolo porto nelle cui vicinanze erano situate modeste baracche di pescatori. Nel giugno del 1323, l'infante Alfonso, che si apprestava a cingere d'assedio Villa di Chiesa, importante citt\u00e0 mineraria in mano alla Repubblica di Pisa, vi fece sbarcare \"le vettovaglie, trabucchi ed altre attrezzature da combattimento\"\". Durante l'assedio, una flotta di venti galee pisane giunse a Canelles riuscendo a neutralizzare gli aragonesi. In seguito, appare nelle fonti del XVI secolo come uno dei due porti del nascente borgo di Portoscuso. Fu ingrandito nel XVIII secolo per collegare la nuova cittadina di Carloforte, sorta sull'isola di San Pietro, con l'isola madre.\nA partire dalla met\u00e0 del XIX secolo nella zona sud-occidentale dell'isola di Sardegna, il Sulcis-Iglesiente, inizi\u00f2 lo sfruttamento in senso capitalistico delle miniere di piombo e di zinco, all'epoca considerate tra le pi\u00f9 redditizie al mondo. La \"Societ\u00e0 di Monteponi, Regia Miniera presso Iglesias\", che gestiva la miniera situata a circa tre chilometri dalla citt\u00e0 di Iglesias (anticamente \"Villa di Chiesa\"), realizz\u00f2 nel comune di Portoscuso un nuovo porto per il trasporto dei minerali. La localit\u00e0 prescelta, denominata \"Is Canneddas\", fu rinominata Portovesme in onore del conte Carlo Baudi di Vesme, ideatore di quel porto, presidente di quella societ\u00e0 e storico insigne. La stessa Societ\u00e0 di Monteponi costru\u00ec una Ferrovia a scartamento ridotto tra Monteponi e Portovesme e invest\u00ec nella realizzazione della centrale termoelettrica, alimentata con carbone estratto nel Sulcis e che a sua volta forniva l'energia necessaria per le attivit\u00e0 estrattive.\nLa crisi e l'intervento statale.\nIl progressivo esaurimento dei filoni pi\u00f9 produttivi e la diminuzione delle protezioni doganali provocarono, a partire dal secondo dopoguerra, la crisi delle miniere sarde, che subivano la concorrenza di minerali di importazione che risultavano pi\u00f9 convenienti di quelli prodotti in loco. Le societ\u00e0 private che detenevano le concessioni minerarie si ritirarono lasciando spazio all'intervento statale, che si orient\u00f2 verso la realizzazione di un grande polo metallurgico che potesse assorbire i dipendenti delle miniere del Sulcis e dell'Iglesiente in fase di chiusura. Il polo industriale di Portovesme si svilupp\u00f2 tra il 1969 ed il 1972 per iniziativa di due enti pubblici: l'EFIM invest\u00ec in un polo integrato dell'alluminio, costituendo l'Eurallumina per la lavorazione della bauxite, l'Alsar per la produzione di alluminio primario e la Sardal e la Comsal per le successive lavorazioni; l'EGAM, oltre a rilevare la gestione delle poche miniere rimaste aperte, realizz\u00f2 nei primi anni '70 gli impianti per la lavorazione del piombo e dello zinco, poi radicalmente rinnovati dall'ENI negli anni'80.\nLa privatizzazione.\nNegli anni'90 la liquidazione dell'EFIM e la ristrutturazione dell'ENI portarono gli impianti metallurgici di Portovesme alla privatizzazione, con l'acquisizione da parte di multinazionali del settore (Alcoa e Glencore)."}
{"id": "1524861", "revid": "339392", "url": "https://it.wikipedia.org/wiki?curid=1524861", "title": "Campionato italiano ice sledge hockey", "text": ""}
{"id": "1524874", "revid": "73125", "url": "https://it.wikipedia.org/wiki?curid=1524874", "title": "Geologia della Luna", "text": ""}
{"id": "1524875", "revid": "767487", "url": "https://it.wikipedia.org/wiki?curid=1524875", "title": "Giovanni Mauro (politico)", "text": "Biografia.\nAttivit\u00e0 politica.\nAderisce alla nascente Forza Italia e nel giugno 1994 \u00e8 eletto presidente della provincia di Ragusa con una coalizione di centro-destra. \u00c8 rieletto presidente nel 1998 al primo turno con il 56,6% dei voti.\nElezione a deputato (2001).\nAlle elezioni politiche del 2001 viene eletto alla Camera dei Deputati, nel \"collegio uninominale\" di Ragusa (\"circoscrizione Sicilia 2\"), sostenuto dalla \"Casa delle Libert\u00e0\" (in quota FI).\nElezione a senatore (2006, 2013).\nAlle elezioni politiche del 2006 \u00e8 invece eletto al Senato della Repubblica, in \"regione Sicilia\", nelle liste di Forza Italia. Non \u00e8 ricandidato alle elezioni politiche del 2008.\nDopo essere confluito nel Popolo della Libert\u00e0, nel 2011 abbandona il PdL per aderire a Grande Sud di Gianfranco Miccich\u00e9.\nDurante il governo Monti \u00e8 stato Consigliere giuridico del Dipartimento economico della Presidenza del Consiglio dei ministri sino al 15 marzo 2013.\nGrazie ad un accordo tra Grande Sud e PdL, alle elezioni politiche del 2013 viene eletto al Senato della Repubblica, in virt\u00f9 della candidatura nelle liste del Popolo della Libert\u00e0 in regione Campania.\nAl Senato della Repubblica si iscrive al gruppo parlamentare di centro-destra \"Grandi Autonomie e Libert\u00e0\", di cui diviene segretario.\nIl 23 novembre 2013, contestualmente allo scioglimento di Grande Sud, confluisce assieme allo stesso partito nella rinata Forza Italia, pur rimanendo per motivi tecnici all'interno del gruppo parlamentare \"Grandi Autonomie e Libert\u00e0\".\nIl 29 marzo 2017 viene eletto segretario del Senato della Repubblica in rappresentanza del gruppo GAL.\nAlle elezioni regionali Siciliane del 5 novembre 2017 si candida all'ARS, come capolista di Forza Italia in provincia di Ragusa.\nNel 2018 \u00e8 candidato alla Camera con Forza Italia, ma non viene rieletto in Parlamento.\nProcedimenti giudiziari.\nDiffamazione.\nMauro \u00e8 stato condannato in primo grado per diffamazione per l'uso, tra l'altro, dell'espressione polemica \"compagni di merende\" riferita ai suoi avversari. Assolto dal Tribunale di Reggio Calabria in sede di revisione, ha ottenuto conferma della sentenza assolutoria dalla Corte Suprema di Cassazione in data 29 ottobre 2009.\nAssociazione per delinquere finalizzata alla corruzione.\nNel 1998 viene posto agli arresti domiciliari con l'accusa di associazione per delinquere finalizzata alla corruzione. Il 22 luglio 2003, Mauro viene condannato in primo grado a 4 anni e 6 mesi, nonch\u00e9 all'interdizione per 5 anni dai pubblici uffici. Successivamente \u00e8 stato assolto con formula piena\" perch\u00e9 il fatto non sussiste\" dalla Corte d'Appello di Catania. Sentenza non appellata dalla Procura e pertanto divenuta definitiva in data 27/11/2007."}
{"id": "1524878", "revid": "1005847", "url": "https://it.wikipedia.org/wiki?curid=1524878", "title": "Egidio Sterpa", "text": "Biografia.\nCarriera politica.\n\u00c8 stato eletto alla Camera dei deputati nelle legislature VIII, IX, X, XI per il Partito Liberale Italiano.\nNel 1994 \u00e8 tra i primi ad aderire a Forza Italia, partito con il quale torn\u00f2 in Parlamento alla Camera dei deputati nella legislatura XIV ed al Senato della Repubblica nella XV Legislatura.\nNel PLI era leader della corrente di minoranza di destra \"Autonomia Liberale\" e nel maggio 1986 divenne vicesegretario di Renato Altissimo. Fu quindi ministro per i Rapporti con il Parlamento nel governo Andreotti VI e VII.\nNel 1993 fu tra coloro che aderirono all'Unione di Centro di Raffaele Costa. Muore a Milano il 1\u00ba luglio 2010.\nCarriera giornalistica.\nNel 1948 \u00e8 tra i fondatori, assieme a Enzo Erra e Pino Rauti, della rivista politico-culturale dei giovani missini \u00abLa Sfida\u00bb che usc\u00ec dal 1948 al 1950.\nInizia la carriera professionale nel giornalismo come cronista a \u00abIl Tempo\u00bb di Renato Angiolillo. Nel 1951, a poco pi\u00f9 di 25 anni, \u00e8 nominato redattore capo del quotidiano. Nel 1958 passa al \u00abGiornale d'Italia\u00bb, sempre come redattore capo. Quando arriva la chiamata dal \u00abCorriere della Sera\u00bb, Sterpa decide di lasciare Roma per Milano (ottobre 1958).\nNel 1961 accetta la direzione del \u00abCorriere Lombardo\u00bb, quotidiano del pomeriggio. Nel 1966 il \u00abCorriere Lombardo\u00bb viene assorbito da \u00abLa Notte\u00bb; Sterpa ritorna al \u00abCorriere della Sera\u00bb lavorandovi come inviato finch\u00e9 nel 1972 lascia poich\u00e9 la propriet\u00e0 ha deciso di appoggiare l'ingresso del Partito Comunista Italiano al governo. Sterpa accetta allora l'invito di Renato Angiolillo e di tornare al \u00abTempo\u00bb, ma dopo un solo anno si trasferisce nuovamente a Milano dove Indro Montanelli sta per fondare \u00abIl Giornale\u00bb. Scrive sul quotidiano di Montanelli fin dal primo numero. Firma il suo ultimo articolo nell'aprile 2008. Il mese successivo inizia a scrivere per \u00abLibero\u00bb fino alla fine di agosto del 2009.\nProvvedimenti giudiziari.\n\u00c8 stato condannato il 21 gennaio 1998 in via definitiva a 6 mesi nell'ambito del Processo ENIMONT."}
{"id": "1524880", "revid": "1573940", "url": "https://it.wikipedia.org/wiki?curid=1524880", "title": "Lipocrea", "text": "Lipocrea \u00e8 un genere di ragni appartenente alla famiglia Araneidae.\nEtimologia.\nIl nome deriva dal greco ', \"l\u00ecpos\", cio\u00e8 \"grasso, adipe, pingue\" e ', \"kr\u00e8as\", cio\u00e8 \"carne\", ma significa anche, per traslato, \"pelle\" o \"corpo\", per l'aspetto esteriore.\nDistribuzione.\nLe quattro specie oggi note di questo genere sono state rinvenute in Europa meridionale, Asia e Africa: la specie dall'areale pi\u00f9 vasto \u00e8 la \"L. longissima\" reperita in diverse localit\u00e0 dell'Africa centrale, orientale e meridionale.\nTassonomia.\nQuesto genere \u00e8 stato rimosso dalla sinonimia con \"Larinia\" , da un lavoro dell'aracnologo Levy del 1986.\nNon \u00e8 sinonimo anteriore di \"Larinopa\" , a seguito di uno studio di Framenau &amp; Scharff del 2008, \"contra\" il lavoro di Levy citato sopra.\nDal 2013 non sono stati esaminati esemplari di questo genere.\nA marzo 2014, si compone di quattro specie:"}
{"id": "1524881", "revid": "1632387", "url": "https://it.wikipedia.org/wiki?curid=1524881", "title": "Organizzazione dell'unit\u00e0 africana", "text": "LOrganizzazione dell'unit\u00e0 africana (OAU) \u00e8 stata un'organizzazione internazionale che accomunava le nazioni africane, fondata il 25 maggio 1963, ad Addis Abeba (Etiopia) da 31 Paesi fondatori.\nLa fondazione dell'organizzazione \u00e8 stata preceduta da altre tre assemblee, nell'arco di sei mesi, dalle quali \u00e8 possibile delineare un quadro politico generale attraverso le diverse partecipazioni dei Paesi, nel contesto di un continente che affronta un massiccio processo di decolonizzazione. Queste tre conferenze, di spiccato rilievo rispetto ad altre formate da gruppi ristretti, hanno posto le \"premesse per una spaccatura tra governi \u00abmoderati\u00bb e \u00abradicali\u00bb che solo ad Addis Abeba sarebbe stata superata\"\nConferenza di Brazzaville.\nTra il 15 e il 19 dicembre 1960 si svolse a Brazzaville (Congo) un'assemblea tra dodici ex colonie francesi. Tra gli argomenti pi\u00f9 importanti vi sono:\nGuerra d'Algeria - per la quale si concord\u00f2 di chiedere alla Francia di chiudere le ostilit\u00e0 entro l'anno in procinto di iniziare.\nRibadire sostegno alla missione ONUC.\nValutare la possibilit\u00e0 di una cooperazione economica tra i partecipanti.\nDeliberazione sul non riconoscimento delle rivendicazioni del Marocco sul territorio della Mauritania.\nConferenza di Casablanca.\nIn risposta alle dichiarazioni della conferenza di Brazzaville, il re marocchino Muhammad V del Marocco convoc\u00f2 un'assemblea a Casablanca tra il 3 e il 7 gennaio 1961. La conferenza ospit\u00f2 sei capi di stato, pi\u00f9 il governo provvisorio algerino.\nLa conferenza di Casablanca appoggi\u00f2 in maniera speculare rispetto alla precedente le rivendicazioni marocchine sul territorio confinante, tracciando cos\u00ec una divisione marcata tra le diverse anime del continente.\nAnche la questione congolese, in rapida evoluzione, fu uno degli argomenti fondamentali trattati in quell'occasione.\nLa conferenza si chiuse con l'istituzione di tre diversi comitati:\ngruppi di coordinamento per le attivit\u00e0 politiche, economiche e culturali degli Stati presenti all'assemblea \"(in questa fase la questione dell'Unit\u00e0 africana \u00e8 largamente diffusa e rappresentata da due idee politiche contrastanti: unit\u00e0 sovranazionale o sovranit\u00e0 statale e collaborazione)\".\nSi sanc\u00ec l'istituzione di un Joint African High Command per la difesa da minacce esterne.\nsi impegnarono a costituire, in un futuro prossimo, un African Consultative Assembly, ovvero un ipotetico forum che avrebbe ospitato rappresentanti da tutti gli stati liberi del continente.\nConferenza di Monrovia.\nUna terza conferenza, svoltasi a Monrovia (Liberia) tra l'8 e il 12 maggio 1961, ospit\u00f2 non solo i rappresentanti presenti alla conferenza di Brazzaville ma anche: Nigeria, Sierra Leone, Liberia, Libia, Etiopia, Togo e Somalia.\nL'argomento centrale, oltre la condanna all'Apartheid sudafricana, fu anche in questa occasione la questione dell'unit\u00e0 fra i Paesi africani. In questa conferenza si iniziano a delineare quelli che saranno i principi fondamentali dell'OUA, fondata poco dopo:\nKwame Nkrumah, fortemente panafricanista, sosteneva fortemente la costruzione di una struttura sovranazionale, dotata di un'economia ed una moneta comune, un esercito comune ed un governo comune a discapito della totale sovranit\u00e0 nazionale. Ipotesi che sembrava accordare i Paesi partecipanti alla conferenza di Casablanca.\nLa maggioranza dei leader africani, ex colonie francesi ed Etiopia in primis, sostenevano invece una collaborazione che tutelasse integralmente la sovranit\u00e0 nazionale appena ritrovata, sostenendo i principi di sopra elencati senza un cambiamento troppo radicale.\nFondazione dell'OUA.\nLa conferenza di Addis Abeba svoltasi tra il 22 e il 25 maggio 1963 fu l'occasione finale di confronto tra le due diverse correnti. La partecipazione dei Paesi indipendenti fu totale. L'opinione generale sulla proposta avanzata da Nkrumah, ovvero di un governo continentale dotato di un proprio esercito ed una banca centrale, fu comunque ritenuta troppo radicale per la condizione attuale del continente.\nLa carta dell'OUA, risultato di un compromesso tra le varie anime riunitesi, incluse tutti gli obiettivi e i principi della neonata organizzazione:\nObiettivi.\nper perseguire questi obiettivi, gli stati membri devono coordinare ed armonizzare le loro politiche generali, specialmente nei seguenti settori:\nPrincipi.\nL'11 ottobre 1965 le \u00e8 stato riconosciuto lo status di osservatore dell'Assemblea generale delle Nazioni Unite.\nIl 12 novembre 1984 il Marocco (che \u00e8 stato tra i paesi fondatori) si ritira da questa organizzazione a seguito del suo riconoscimento all'indipendenza e all'adesione della \"Repubblica Democratica Araba dei Sahrawi\" (Stato a limitato riconoscimento internazionale e \"de facto\" il territorio \u00e8 sotto occupazione marocchina) come paese membro.\nIl 9 luglio 2002 \u00e8 stata sostituita dall'Unione africana."}
{"id": "1524882", "revid": "1782831", "url": "https://it.wikipedia.org/wiki?curid=1524882", "title": "Zervan", "text": "Zervan, chiamato anche semplicemente Il Visir, \u00e8 un personaggio immaginario antagonista nel primo e nel terzo episodio della serie di videogiochi \"Prince of Persia\".\nBiografia.\nPrima del Principe.\nDa giovane, Zervan era stato il miglior luogotenente del maharaja indiano padre di Farah. Era stato lui a capeggiare la spedizione verso l'Isola del Tempo, da dove erano stati prelevati gli oggetti magici relativi alle Sabbie del Tempo: il bastone magico, la Clessidra, l'arco, il medaglione e il Pugnale del Tempo.\nProbabilmente fu qui che nacque la sua ossessione per le sabbie: una volta tornati in India, da uomo colto qual era, ne studi\u00f2 la storia e le caratteristiche, scoprendo che, liberando le Sabbie rinchiuse nella Clessidra e poi colpendosi con il Pugnale, avrebbe potuto guadagnare l'immortalit\u00e0.\nMa quando venne a sapere di questa notizia, gli oggetti erano stati messi al sicuro nelle stanze del tesoro del sovrano, e lui era ormai troppo vecchio per poterne superare le difese. Aveva con s\u00e9 soltanto il bastone donatogli nel frattempo dal maharaja stesso, di cui era divenuto Gran Visir.\nIn \"Battles of Prince of Persia\", un titolo uscito nel 2005 per Nintendo DS, si scopre che, prima delle vicende di Azad, Zervan ebbe una storia amorosa con la Deva Sindra. Zervan era disposto a tutto pur di averla, e quindi costrinse, per ignoti motivi, suo fratello Saurva a portargli la \"Scatola dei Diecimila Prigionieri\", un potente artefatto di origine indiana che permetteva al possessore di sigillarvi all'interno i suoi nemici. Al suo ritorno dall'India, dove l'esercito Deva massacr\u00f2 centinaia di uomini pur di recuperare la scatola, Zervan sigill\u00f2 in essa Saurva e il suo esercito, e, poco dopo, la stessa Sindra, che aveva rifiutato di divenire la sua consorte.\n\"Prince of Persia: Le sabbie del tempo\".\nStanco e malato, ma anche disposto a tutto pur di ottenere ci\u00f2 che voleva, il Visir decise di tradire il suo sovrano e il suo popolo alleandosi col re persiano Shahraman; avrebbe fatto in modo di far penetrare lui ed il suo esercito nel palazzo del maharajah. In cambio avrebbe chiesto l'immunit\u00e0 e un solo oggetto delle stanze del tesoro: il Pugnale.\nMa il giovane Principe di Persia, figlio di Shahraman, recuper\u00f2 il Pugnale e lo volle tenere con s\u00e9 in ricordo della sua prima impresa. Il Visir non disper\u00f2. Durante una sosta ad Azad, un paese amico del sovrano di Persia, Zervan convinse con l'inganno il Principe ad aprire la Clessidra. Ma quando le Sabbie vennero liberate, il giovane scapp\u00f2 col Pugnale. Il Visir, diventato uno stregone grazie ai poteri del bastone e delle Sabbie, port\u00f2 la Clessidra sulla cima della torre pi\u00f9 alta del palazzo del Sultano, e tent\u00f2 in tutti i modi di rubare il pugnale al Principe e a Farah, ma non vi riusc\u00ec: il Principe riusc\u00ec infatti a raggiungere la Clessidra e a richiuderla. Cos\u00ec facendo, il tempo torn\u00f2 indietro fino al momento prima che il Visir facesse entrare l'esercito persiano in citt\u00e0. Il Principe lo sfid\u00f2 a duello e lo uccise prima che potesse tradire la sua patria.\nIl ritorno.\nMa quando il Principe imped\u00ec la creazione delle sabbie, il corso della storia cambi\u00f2 profondamente: la spedizione all'Isola del Tempo ci fu, ma tutti gli oggetti relativi alle Sabbie erano inservibili. Il Visir dunque non incontr\u00f2 mai il Principe, n\u00e9 fu ucciso da lui a duello. Tuttavia, nel momento in cui Kaileena arriv\u00f2 nel suo tempo, il Pugnale si risvegli\u00f2, e il Visir fu preda di terribili visioni che gli narravano delle Sabbie e della promessa di immortalit\u00e0 che recavano con s\u00e9.\n\"Prince of Persia: I due troni\".\nFu cos\u00ec che Zervan, ancora pi\u00f9 determinato ad ottenere la vita eterna, uccise il padre di Farah e si mise a capo dell'esercito di nemici della Persia. Mentre il Principe e l'Imperatrice facevano ritorno a Babilonia, lui li attese l\u00ec, uccidendo Shahraman e radendo al suolo la citt\u00e0.\nZervan riusc\u00ec a rapire Kaileena e ad ucciderla, creando le Sabbie; con lo stesso Pugnale del Tempo, con il quale aveva ucciso l'Imperatrice, si pugnal\u00f2 al cuore, divenendo una bestia alata terribile e all'apparenza immortale.\nMa nonostante fosse immortale non era invincibile, e il Principe, desideroso di vendetta, attravers\u00f2 tutta Babilonia per trovarsi al suo cospetto e sfidarlo in un ultimo duello all'ultimo sangue.\nGrazie alle incredibili abilit\u00e0 del Principe, che riusc\u00ec a strappargli le ali e a colpirlo con il Pugnale del Tempo, il Visir mor\u00ec definitivamente.\nIl personaggio.\nZervan \u00e8 una persona subdola e sadica: nonostante appaia vecchio e gracile, nasconde un'intelligenza e un'audacia tali da farlo risultare estremamente pericoloso.\nLa sua ossessione per le Sabbie del Tempo e per l'immortalit\u00e0 ha corrotto il suo animo fino a spingerlo alla pazzia, e sarebbe capace di tutto pur di ottenere entrambe le cose.\nAnche quando riesce ad ottenere la tanto bramata immortalit\u00e0, la sua pazzia \u00e8 evidente: ritiene di essere un dio illuminato e giusto, e che ci\u00f2 che ha fatto sia un bene per il mondo.\nPoteri e punti deboli del Visir in forma umana.\nIl Bastone a forma di serpente che il Visir ha preso con s\u00e9 dall'Isola del Tempo \u00e8 capace, una volta liberate le sabbie, di trasformare il Visir in un temibile stregone. La sua salute cagionevole viene infatti resa pi\u00f9 forte, ed \u00e8 in grado di evocare una tempesta di sabbia dal nulla capace di spingere i suoi nemici lontano.\nPu\u00f2 anche teletrasportarsi per pochi metri, o creare una duplice copia di s\u00e9 da mandare contro il nemico per ingannarlo.\nTuttavia, senza il Pugnale, il Visir non ha poteri estremamente distruttivi; la sua tempra malaticcia lo rende infatti un facile bersaglio. Non possiede inoltre una grande velocit\u00e0, e una persona un po' pi\u00f9 agile del normale gli tiene facilmente testa.\nPoteri e punti deboli del Visir in forma immortale.\nQuando \u00e8 trasformato nella bestia immortale delle Sabbie, Zervan ha vagamente l'aspetto di un centauro alato, anche se decisamente pi\u00f9 informe e complesso.\nOltre a poter volare, \u00e8 munito di grosse tenaglie che usa come sciabole per colpire i suoi sfidanti e tagliarli addirittura a met\u00e0.\nPu\u00f2 inoltre creare una tempesta di sabbia, o congelare degli oggetti a mezz'aria e sparare raggi di energia decisamente distruttivi.\nNonostante il Visir sia immortale sotto forma di bestia, non \u00e8 invincibile. Innanzitutto, non possiede una grande velocit\u00e0, e i colpi delle sue tenaglie sono parabili o evitabili.\nNon pu\u00f2 volare oltre ad una certa altezza, e con un po' di agilit\u00e0 lo si raggiunge facilmente.\n\u00c8 poi vulnerabile al Pugnale del Tempo, che pu\u00f2 ferirlo o addirittura togliergli i poteri.\nOrigine del nome.\nIl personaggio probabilmente deriva da Zurvan (traslitterabile anche come \"Zervan\"), \"il Tempo\" dello zoroastrismo, a cui sono vincolati persino i suoi due dei principali; Ormazd, il dio buono, e Ahriman, il dio cattivo, entrambi personaggi presenti in \"Prince of Persia\"."}
{"id": "1524884", "revid": "339392", "url": "https://it.wikipedia.org/wiki?curid=1524884", "title": "Politica svizzera", "text": ""}
{"id": "1524887", "revid": "146654", "url": "https://it.wikipedia.org/wiki?curid=1524887", "title": "Andrea Ridolfi", "text": "Biografia.\nStudia contrabbasso e pianoforte complementare al Conservatorio Licinio Refice di Frosinone. Compie studi di armonia e composizione e nel 1984 si diploma presso l'Istituto di Stato per la cinematografia e la televisione \"Roberto Rossellini\" di Roma. Divenuto polistrumentista (contrabbasso, violoncello, pianoforte, chitarra, batteria) e programmatore MIDI, lavora con compositori come Luis Bacalov, Egisto Macchi, Ralph Towner, Stelvio Cipriani e Carlo Crivelli. Compone musica per il cinema, il teatro, la televisione, la discografia e la pubblicit\u00e0 fin dal 1983. Tale attivit\u00e0 lo porta dal 1985 al 1997 a collaborare con la casa discografia CAM; presta la sua esperienza come arrangiatore e direttore d'orchestra, curando personalmente le registrazioni delle musiche. Tra le pi\u00f9 importanti di questo periodo si possono annoverare \"Tot\u00f2 il principe della commedia satirica\" (1993) e \"Il neorealismo italiano\" (1994), per le quali riscrive tutte le partiture per orchestra partendo dalla visione dei film, per poi registrarle in Bulgaria con l'orchestra sinfonica di Sofia. Inoltre, in qualit\u00e0 di consulente musicale, realizza diverse raccolte di musica da film (Nino Rota, Luis Bacalov, Carlo Rustichelli, Armando Trovajoli, Alessandro Cicognini, Stelvio Cipriani), affinando la propria conoscenza musicale sulla cinematografia italiana.\nRealizza la colonna sonora di una sit-com all'interno di \"Domenica in\", trasmissione pomeridiana-domenicale di Rai 1 (1998-99) e del cartone animato \"Loggerheads\" trasmesso in Italia da TMC 2. Compone le musiche de \"La squadra\", fiction trasmessa da Rai 3 dal 2005 al 2008. Nel 2009 ha composto le musiche per il documentario \"Guido Romanelli - Missione a Budapest\", diretto da Gilberto Martinelli e incentrato sulla vita del colonnello Guido Romanelli. Nel dicembre dello stesso anno, in occasione della presentazione del film-documentario in Ungheria, tiene un concerto per piano, violoncello e chitarra, nella sede dell'Istituto Italiano di Cultura a Budapest. Nel 2010 compone la colonna sonora del film \"Quando si diventa grandi\", diretto da Massimo Bonetti."}
{"id": "1524888", "revid": "57342", "url": "https://it.wikipedia.org/wiki?curid=1524888", "title": "Antonio Tomassini", "text": "Biografia.\nDi professione medico, \u00e8 stato eletto al Senato nella XIII, nella XIV, XV e XVI legislatura.\nNella XIII legislatura (1997-2001) diventa Presidente della Commissione parlamentare d'inchiesta sul Servizio Sanitario ricoprendo l'incarico fino al 2000 quando lascer\u00e0 il posto al collega forzista Enrico Pianetta e membro della Commissione permanente Sanit\u00e0 del Senato e della Commissione speciale in materia d'infanzia.\nNella XIV legislatura (2001-2006) diventa Presidente della 12 Commissione permanente Sanit\u00e0 del Senato della Repubblica per Forza Italia. Al rinnovo delle Presidenze di Commissione di met\u00e0 legislatura \u00e8 confermato Presidente come tutti i suoi colleghi della maggioranza.\nNella XV legislatura (2006-2008) tornato senatore torna membro della Commissione Sanit\u00e0 del Senato. Come membro dell'opposizione, viene scelto come Presidente della rinnovata Commissione Parlamentare di Inchiesta sull'Efficacia e l'Efficienza del Servizio Sanitario Nazionale (ovvero l'ex Commissione Parlamentare di Inchiesta sul Sistema Sanitario istituita nella XII e XIII legislatura dal 1994 al 2001 che Tomassini presiedette dal 1997 al 2000 poi soppressa).\nNella XVI legislatura (2008-2013) torna Presidente della Commissione Sanit\u00e0 del Senato della Repubblica per il PdL.\n\u00c8 Presidente dell'Associazione Parlamentare Amici del Cavallo e dell'Ippica.\nNell'ottobre 2009 ha ricevuto numerose critiche dalla collega Donatella Poretti (Lista Emma Bonino - PD) per la sua \"scarsa conoscenza del regolamento del Senato ed il suo stravolgimento a fini personali\", relativamente al suo comportamento nella \"Commissione Sanit\u00e0\" del Senato riguardo alla procedura per l'introduzione del farmaco abortivo Ru486 in Italia.\nProcedimenti giudiziari.\n\u00c8 stato condannato in via definitiva a tre anni per falso in certificazione per aver alterato una cartella clinica di un intervento di parto in cui la bambina partorita sub\u00ec gravi lesioni cerebrali."}
{"id": "1524890", "revid": "767487", "url": "https://it.wikipedia.org/wiki?curid=1524890", "title": "Il risveglio delle tenebre", "text": "Il risveglio delle tenebre \u00e8 un film del 2007 diretto da David L. Cunningham e basato sul romanzo di Susan Cooper, \"Uno spicchio di tenebra\". Il film ha ricevuto dure critiche nelle maggiori recensioni cinematografiche.\nIl film \u00e8 stato distribuito nel circuito cinematografico USA il 5 ottobre 2007 e in quello italiano il 23 novembre 2007.\nTrama.\nWill Stanton \u00e8 un giovane tredicenne con una famiglia numerosa (madre, padre, cinque fratelli maggiori e una sorella pi\u00f9 piccola di lui), che si \u00e8 trasferita dagli USA in Inghilterra da qualche mese. L'ultimo giorno di scuola guarda con interesse una studentessa pi\u00f9 grande di lui, Maggie, ma risulta molto impacciato e non le rivolge la parola, a differenza dei pi\u00f9 spigliati fratelli. Mentre tornano a casa vengono avvicinati dalla signora Greythorne e dal suo assistente Merryman, che invitano la sua famiglia ad una festa di Natale alla loro villa. Tornato a casa, gli viene portato l'albero da addobbare da due boscaioli che pare lo conoscano (lo chiamano per nome e gli fanno gli auguri di buon compleanno), che preannunciano una bufera imminente.\nIl giorno prima del suo quattordicesimo compleanno, Will entra in un centro commerciale, dove in un negozio acquista una pietra con incisa sopra una spirale runica. Mentre esce, due guardie di sicurezza lo accusano di taccheggio, lo trascinano in una stanzetta, e cercano di estorcergli quella pietra mentre si trasformano in mostri. Will scappa. A casa, riceve in regalo da uno dei suoi fratelli una strana cintura di pelle.\nLa sera della festa, Maggie parla con Will ma poi si apparta con un suo fratello. Will esce dalla villa, e una figura minacciosa montata su un cavallo bianco esce dall'oscurit\u00e0 e inizia a inseguire il ragazzo. Dopo un'estenuante corsa, la signora Greythorne, Merryman e i due boscaioli appaiono dal nulla e proteggono il ragazzo dal misterioso cavaliere, il quale annuncia la salita al potere delle \"Tenebre\" nel giro di cinque giorni.\nI salvatori di Will conducono quest'ultimo nella \"Sala Grande\", una costruzione nel parco nascosta alla vista, dove egli scopre di essere il \"settimo figlio di un settimo figlio\", la cui generazione preserva il potere della \"Luce\", e lui \u00e8 il prescelto per viaggiare nel tempo e recuperare i sei segni che, una volta riuniti, salverebbero l'umanit\u00e0 dall'incombente ritorno delle \"Tenebre\".\nWill scopre di avere un gemello (il sesto fratello che farebbe di Will il settimo, come da profezia), scomparso da piccolo per una disattenzione del padre, e intanto inizia a recuperare quattro dei sei segni. Il primo \u00e8 il ciondolo comprato nel negozio, il secondo si trova in un teschio in una chiesa del 1200, il terzo \u00e8 in uno scudo di un guerriero barbaro, il quarto in un batacchio di una campana del 1690. Ma il Cavaliere si intromette sempre, prima travestendosi da medico per minacciarlo, poi inviandogli contro mostri, e anche cercando di deviare suo fratello verso l'oscurit\u00e0.\nGiunta la bufera la famiglia si rifugia dalla signora Greythorne, dove Will scopre il tradimento di Maggie (strega inviata dal Cavaliere in cambio della bellezza eterna) che morir\u00e0 in seguito ad un attacco del cavaliere e trova il quinto segno, successivamente fuggono fino alla Sala Grande. Il Cavaliere inganna Will e riesce ad entrarvi, ma si trova di fronte un giovane consapevole di aver riunito tutti i segni: il sesto era proprio lo stesso ragazzo. Il cavaliere viene imprigionato in una palla di vetro che viene gettata in un lago dallo stesso Will, mentre il gemello di quest'ultimo, Tom, viene liberato e insieme tornano dalla famiglia, finalmente riunita.\nDifferenze tra il film e il romanzo.\nLa sceneggiatura del film si differenzia dal romanzo per quanto riguarda il numero di ambientazioni e dei protagonisti, e omette i riferimenti all'epopea arturiana. Inoltre, il film cambia il ruolo e l'importanza di diversi personaggi. Inoltre molte scene del film, nel libro sono del tutto assenti."}
{"id": "1524897", "revid": "767487", "url": "https://it.wikipedia.org/wiki?curid=1524897", "title": "Grazia Vitale", "text": "Biografia.\nDotata di una buona voce e di una bella presenza, figlia di un camionista e di una commessa de La Rinascente, inizia da adolescente a prendere lezioni di canto dal maestro Adriano De Grandis (che negli anni sessanta ha lavorato con alcuni cantanti torinesi e non, tra cui Umberto Napolitano).\nConosce il gruppo de Le Forme Aldeidi, di cui diventa voce solista per qualche tempo ed inizia ad esibirsi dal vivo; nel frattempo continua gli studi di perito aziendale e corrispondente in lingue estere.\nPartecipa nel 1975 con il suo vero nome al Festival di Castrocaro, il noto concorso per voci nuove, che vince presentando la canzone \"Devil Gate Drive\" di Suzi Quatro\nOttenuto un contratto con la Philips, accorcia il suo cognome e partecipa alla Mostra Internazionale di Musica Leggera di Venezia nel settembre dello stesso anno con \"Torna\", scritta da Cristiano Minellono e Renato Brioschi.\nDopo altre incisioni abbandona l'attivit\u00e0."}
{"id": "1524900", "revid": "80598", "url": "https://it.wikipedia.org/wiki?curid=1524900", "title": "Grazia Sanvitale", "text": ""}
{"id": "1524902", "revid": "977683", "url": "https://it.wikipedia.org/wiki?curid=1524902", "title": "Damaliscus pygargus", "text": "Il damalisco dalla fronte bianca (Damaliscus pygargus ()), talvolta indicato anche con il vecchio nome di antilope pigarga, \u00e8 un'antilope originaria dell'Africa meridionale strettamente imparentata con il damalisco comune (\"Damaliscus lunatus\"). Deve il nome scientifico alla caratteristica macchia bianca sulle natiche: \"pygargus\", infatti, \u00e8 la latinizzazione del termine greco \"p\u00fdgargos\" (\u03c0\u03cd\u03b3\u03b1\u03c1\u03b3\u03bf\u03c2), composto da \"pyg\u00ed\" (\u03c0\u03c5\u03b3\u03ae), \u00abnatiche\u00bb, \u00abderetano\u00bb, e \"arg\u00f3s\" (\u1f00\u03c1\u03b3\u03cc\u03c2), cio\u00e8 \u00ablucente\u00bb, \u00abbianco candido\u00bb.\nTassonomia.\nGli studiosi suddividono la specie in due sottospecie:\nLo status tassonomico di entrambe \u00e8 da tempo oggetto di discussione tra i tassonomisti. In passato venivano entrambe considerate sottospecie del damalisco comune (\"D. lunatus\") e in alcuni casi venivano riunite in una sola sottospecie. Esse sono infatti molto simili tra loro, sia nell'aspetto che dal punto di vista genetico.\nIl nome di entrambe le sottospecie \u00e8 di origine olandese: \u00abbontebok\u00bb deriva da \"bont\", \u00abvariopinto\u00bb, e \"bok\", \u00abcervo\u00bb (cfr. l'inglese \"buck\"), e blesbok deriva da \"bles\", \u00abfiamma\u00bb (cfr. l'inglese \"blaze\"), e \"bok\", con allusione alla caratteristica macchia bianca sul naso a forma di fiamma.\nDescrizione.\nDimensioni.\nIl damalisco dalla fronte bianca misura 140-160 cm di lunghezza e raggiunge un'altezza al garrese di 85-100 cm, per un peso di 65-80 kg nei maschi e di 55-70 kg nelle femmine; la coda \u00e8 lunga 30-45 cm&gt;.\nAspetto.\n\u00c8 un'antilope dalla struttura compatta, con collo corto e testa sottile e allungata; le corna, semplici e a forma di lira, sono presenti in entrambi i sessi, pur essendo pi\u00f9 sottili nelle femmine. Le due sottospecie differiscono tra loro per la colorazione: il bontebok ha il manto di un bel colore marrone intenso dai riflessi violacei, con muso, natiche, addome e \u00abcalzini\u00bb bianchi. La zona bianca facciale \u00e8 generalmente ininterrotta, una caratteristica che lo distingue a prima vista dall'altra sottospecie, il blesbok, in cui tale macchia \u00e8 quasi sempre spezzata da una fascia marrone estesa tra gli occhi. Oltre a questo, il blesbok si differenzia anche per il manto bruno-rossastro opaco, privo dei riflessi viola del bontebok, e per la colorazione di natiche e \u00abcalzini\u00bb, marrone chiaro le prime e bianco sporco i secondi.\nBiologia.\nSia il bontebok che il blesbok sono antilopi erbivore che trascorrono la giornata brucando l'erba bassa. Sono meno attivi durante le ore pi\u00f9 calde di met\u00e0 giornata, quando generalmente rimangono in gruppo rivolti verso il sole, spesso oscillando su e gi\u00f9 le teste abbassate.\nPresso i bontebok, i gruppi di femmine con i piccoli occupano generalmente un territorio che varia da 4 a 28 ha. In ogni branco si trovano da 2 a 8 femmine adulte e la sua dimensione e composizione rimangono tendenzialmente costanti per molti mesi. I branchi di maschi sono molto pi\u00f9 numerosi, possono raggiungere il centinaio di capi e comprendono animali di et\u00e0 variabile, con una preponderanza di giovani o subadulti e pochi individui adulti. Sono in genere societ\u00e0 aperte, da cui in qualsiasi momento ogni animale pu\u00f2 allontanarsi, oppure il gruppo pu\u00f2 suddividersi in unit\u00e0 pi\u00f9 piccole. A queste aggregazioni di maschi si uniscono a volte anche le femmine immature.\nI branchi di maschi non hanno un territorio definito come quelli delle femmine: conducono una vita nomade, vagando per la zona senza bisogno di preoccuparsi dei confini territoriali. Non avendo territori da difendere, le bande di \u00abscapoli\u00bb non si organizzano gerarchicamente e presentano una quasi assoluta mancanza di comportamento aggressivo; sembra che la coesistenza pacifica sia di regola.\nIl maschio che ha stabilito il suo territorio, invece, difender\u00e0 attivamente il suo dominio, che \u00e8 di varie centinaia di metri di diametro. Il bontebok conserva il suo territorio da un anno all'altro e il maschio residente affronta qualsiasi altro maschio che tenti di penetrarvi. Nel frattempo cerca di attirare il maggior numero possibile di femmine e di non lasciarle uscire dai confini. Durante il periodo degli amori, il maschio corteggia la femmina utilizzando varie posture e atteggiamenti, per esempio avvicinandosi con il collo e il muso allungati in avanti e paralleli al terreno, tenendo la coda sollevata e arricciata sopra il dorso e abbassando le orecchie. La femmina che \u00e8 oggetto di queste attenzioni permette che il maschio le si avvicini e annusi la zona genitale per determinare se \u00e8 in calore; poi si allontana di scatto, fermandosi dopo pochi metri. Nel corso di una giornata un maschio pu\u00f2 eseguire numerosi controlli sulle femmine presenti nel suo harem, comprese quelle ancora sessualmente immature. Poich\u00e9 questo comportamento continua durante tutto l'anno, anche se la stagione degli amori \u00e8 limitata a 3 mesi, si \u00e8 pensato che il continuo controllo serva al maschio per affermare la sua dominanza sessuale sulle femmine. Tale interpretazione \u00e8 suffragata anche dal fatto che se una femmina cerca di allontanarsi dall'harem, il maschio la segue, assume la postura di corteggiamento e la annusa. Normalmente questo basta per farla tornare fra le sue compagne. La vigilanza da parte del maschio \u00e8 molto importante perch\u00e9 la femmina di bontebok resta in estro per un periodo molto breve, 24 ore, e durante questo periodo pu\u00f2 scegliere di accoppiarsi con qualsiasi maschio che incontra.\nI bontebok maschi creano il loro territorio verso i 5 o 6 anni e lo marcano in vari modi: con cumuli di escrementi e deponendo la secrezione delle ghiandole preorbitali su ramoscelli e steli. Lasciano anche tracce di scavo: si piegano sulle zampe anteriori e \u00abincornano\u00bb vigorosamente lo strato erboso. Se un altro maschio viene attirato dalla presenza delle femmine e cerca di entrare nel territorio, il maschio residente insegue l'intruso minacciandolo e lo costringe ad abbandonare la zona.\nLe relazioni fra detentori di territori confinanti consistono in serie quotidiane di minacce e ostentazioni di potenza effettuate mettendo in mostra la lunghezza delle corna. Sono stati registrati almeno 30 diversi tipi di comportamento territoriale e ogni sequenza di minaccia e ostentazione continua per una decina di minuti circa.\nI blesbok hanno una struttura sociale simile a quella del bontebok, con poche differenze significative. I gruppi di femmine con i piccoli sono generalmente pi\u00f9 numerosi, in quanto possono comprendere fino a 25 femmine, e i maschi adulti non stabiliscono territori in inverno e primavera. Durante questo periodo, corrispondente alla stagione fredda e secca, possono formarsi gruppi molto grandi di et\u00e0 mista che possono contare fino a 650 esemplari. Al fine di conservare energie preziose durante questo periodo di scarsit\u00e0 di cibo, questi animali riducono al minimo qualsiasi genere di attivit\u00e0.\nI bontebok si accoppiano tra gennaio e marzo e i piccoli nascono in settembre e ottobre, mentre presso i blesbok il picco degli accoppiamenti si riscontra in aprile e la maggior parte dei piccoli nasce tra novembre e gennaio. In entrambe le sottospecie il periodo di gestazione \u00e8 di otto mesi e i piccoli sono attivi e mobili entro un'ora o due dalla nascita. Le femmine raggiungono la maturit\u00e0 sessuale verso i due anni di et\u00e0 e possono vivere fino a 17 anni.\nDistribuzione e habitat.\nIn passato l'areale del bontebok era limitato alla pianura costiera del Capo sud-occidentale, in Sudafrica, tra il Bot River (nei pressi di Hermanus) ad ovest e Mossel Bay ad est, ma \u00e8 ora limitato al Bontebok National Park e a poche riserve e fattorie private della stessa zona. La popolazione pi\u00f9 numerosa si trova nella riserva naturale di De Hoop, vicino Bredasdorp.\nOriginariamente il blesbok viveva nell\"Highveld\" di Sudafrica, Swaziland e Lesotho, ma a causa della caccia scomparve da Swaziland e Lesotho prima del 1900 e in Sudafrica si ridusse notevolmente gi\u00e0 a partire dalla fine del XIX secolo. Da allora, comunque, la popolazione \u00e8 aumentata all'interno di fattorie private e riserve di caccia e questi animali sono stati introdotti in zone situate oltre i confini del suo areale originario (Namibia, Botswana e Zimbabwe), ma sempre all'interno di zone recintate.\nPer quanto riguarda la scelta dell\"habitat\", il bontebok abita le pianure erbose costiere con vegetazione di \"fynbos\", mentre il blesbok abita le praterie aperte dell\"Highveld\" dell'Africa australe.\nConservazione.\nIl blesbok \u00e8 diffuso in riserve di caccia e in allevamenti in tutto il Sudafrica, anche se nel XIX secolo era quasi scomparso dal suo areale a causa della caccia indiscriminata. Il suo numero \u00e8 nuovamente aumentato grazie ad alcuni proprietari terrieri che ne hanno vietato la caccia all'interno dei loro territori. Il bontebok \u00e8 uno dei Ruminanti pi\u00f9 rari dell'Africa meridionale ed \u00e8 stato molte volte sull'orlo dell'estinzione. Dal 1931 la caccia indiscriminata ne ha decisamente ridotto il numero fino a 30 o 40 esemplari. Proprio quando sembrava che questa sottospecie stesse per scomparire, fu creato, in Sudafrica, il Bontebok National Park, vicino a Bredasdorp, nella Provincia del Capo, e vi furono trasferiti i pochi animali sopravvissuti i quali, al riparo dai cacciatori, si accoppiarono e aumentarono di numero. Nel 1960 fu organizzato un nuovo Bontebok National Park, che sostituiva il primo. Questo secondo, infatti, era situato vicino alla citt\u00e0 di Swellendam, 70 km a nord di Bredasdorp, in una zona pi\u00f9 ricca di pascoli, dove l\"habitat\" era pi\u00f9 adatto all'animale. La popolazione di bontebok, inizialmente limitata, aument\u00f2 fino al migliaio di esemplari in soli 10 anni. Da quando \u00e8 stata attuata questa politica il bontebok non \u00e8 pi\u00f9 una specie minacciata di estinzione, anche se la sua diffusione \u00e8 in verit\u00e0 assai limitata. Sebbene entrambe le sottospecie vengano ancora cacciate, il prelievo di animali \u00e8 oggi regolamentato e la caccia non costituisce pi\u00f9 una minaccia per la sopravvivenza della specie. Oggi il problema principale \u00e8 l'ibridazione tra bontebok e blesbok, che, pur non minacciando l'esistenza della specie, potrebbe comportare la perdita di queste sottospecie distinte e uniche.\nSulla lista rossa della IUCN il damalisco dalla fronte bianca figura tra le \u00abspecie a rischio minimo\u00bb (\"Least Concern\"); tuttavia, passando al rango delle sottospecie, solo il blesbok \u00e8 considerato a rischio minimo: il pi\u00f9 raro bontebok, infatti, viene classificato come \u00abvulnerabile\u00bb (\"Vulnerable\"). Quest'ultima sottospecie figura inoltre nell'Appendice II della CITES."}
{"id": "1524907", "revid": "339392", "url": "https://it.wikipedia.org/wiki?curid=1524907", "title": "Doppia A-Side", "text": ""}
{"id": "1524909", "revid": "339392", "url": "https://it.wikipedia.org/wiki?curid=1524909", "title": "I Want Out Live", "text": ""}
{"id": "1524910", "revid": "339392", "url": "https://it.wikipedia.org/wiki?curid=1524910", "title": "Keepers Live", "text": ""}
{"id": "1524918", "revid": "152551", "url": "https://it.wikipedia.org/wiki?curid=1524918", "title": "La Peste (film)", "text": ""}
{"id": "1524934", "revid": "416175", "url": "https://it.wikipedia.org/wiki?curid=1524934", "title": "Sepoy", "text": "Il termine sepoy (pronuncia [\u02c8si:p\u0254\u026a], dal persiano \u0633\u067e\u0627\u0647\u06cc \"Sip\u00e2hi\", soldato) designava, in senso generale, qualunque militare indigeno dell'India sotto il governo britannico.\nIn senso specifico, era il termine impiegato nel British Indian Army (l'esercito coloniale britannico in India), e prima ancora nella Compagnia Inglese delle Indie Orientali, per un soldato semplice di fanteria (un militare di cavalleria era un Sowar), termine che \u00e8 tuttora in uso nel'esercito indiano, in quello pakistano e in quello del Bangladesh.\nStoria.\nOrigine del termine.\nIl termine \"sepoy\" deriva dalla parola persiana \"sep\u0101h\u012b\" () che significava \"soldato di fanteria\" nell'Impero Moghul, mentre nell'Impero ottomano, il termine \"Sipahi\" era usato per riferirsi alle truppe di cavalleria. Il termine venne usato comunemente nel British Indian Army e in precedenza negli eserciti delle \"Presidenze\" della Compagnia britannica delle Indie orientali per designare un soldato semplice di fanteria, mentre nella cavalleria si utilizzava il termine \"sowar\". \nIl termine \"sepoy\" entr\u00f2 nell'uso comune all'interno delle forze armate della Compagnia delle Indie nel XVIII secolo; inizialmente si riferiva ai soldati Hindu o musulmani senza uniforme regolare, ma in seguito design\u00f2 tutti i soldati nativi in servizio delle potenze europee in India. Anche la Francia e il Portogallo arruolarono i nativi per compiti di guarnigione nei loro possedimenti indiani; i francesi identificavano questi soldati con la parola derivata \"cipayes\", mentre i portoghesi usavano il termine \"sipaios\".\nCirca il 96% dei 300.000 soldati della Compagnia delle Indie erano nativi del subcontinente e questi sepoys svolsero un ruolo fondamentale al servizio dell'Impero britannico per controllare e occupare il territorio.\nLa rivolta dei sepoy.\nNel 1857 la ribellione dei sepoy, nota come ammutinamento indiano, scoppi\u00f2 a causa della distribuzione di cartucce per fucili ingrassate con grasso di maiale o di bue, il cui involucro era da strappare con i denti. Ci\u00f2 violava le regole della religione dei sepoy, che inoltre interpretavano la cosa come un tentativo di conversione coatta al cristianesimo. Dopo alcuni episodi minori di ribellione, tra cui il famoso ammutinamento del sepoy Mangal Pandey, la rivolta ebbe inizio a maggio 1857; i reparti di sepoy e sowar stanziati a Meerut si ammutinarono in massa, liberarono i commilitoni rinchiusi nelle carceri della citt\u00e0 e uccisero molti ufficiali e civili britannici. Subito dopo i sepoy insorti marciarono direttamente su Delhi dove favorirono la ribellione della guarnigione della citt\u00e0 che si un\u00ec ai ribelli dopo aver massacrato molti europei civili e militari. Alla rivolta dei sepoy si unirono ben presto anche Principi, proprietari terrieri e contadini; l'ultimo Moghul, Bahadur Shah II, fu proclamato a Delhi imperatore dell'India. \nNelle settimane successive praticamente tutti i reggimenti sepoy e sowar dell'Armata del Bengala si ammutinarono; su 139.000 soldati, solo circa 7.000 rimasero fedeli alla Compagnia delle Indie orientali. Le principali regioni interessate dalla rivolta delle guarnigioni dei sepoy furono l'Awadh, il Rohilkhand e il Bihar, mentre rimasero sotto il controllo britannico il Bengala, centro del potere della Compagnia delle Indie, e soprattutto il Punjab. Delhi e la postazione inglese di Lucknow vennero velocemente riconquistate.\nNella cultura di massa.\nIn Italia questo termine \u00e8 stato reso celebre dalla menzione dei moti indiani del 1857 (noti anche come \"rivolta dei sepoy\" - o \"cipays\", secondo la versione francesizzante) nei romanzi di Emilio Salgari, in particolare in \"Le due tigri\". La stessa parola persiana \u00e8 giunta in Europa per altre vie con la forma \"sipahi\"."}
{"id": "1524935", "revid": "767487", "url": "https://it.wikipedia.org/wiki?curid=1524935", "title": "Alla ricerca dell'isola di Nim", "text": "Alla ricerca dell'isola di Nim (\"Nim's Island\") \u00e8 un film del 2008 diretto da Jennifer Flackett e Mark Levin, basato sul romanzo per ragazzi \"L'isola di Nim\" di Wendy Orr.\nLa pellicola ha per protagonista la giovane attrice Abigail Breslin, Gerard Butler e Jodie Foster, al suo primo blockbuster per famiglie.\nNel 2013 \u00e8 stato pubblicato il seguito intitolato \"Ritorno all'isola di Nim\", distribuito direttamente in home video.\nTrama.\nNim \u00e8 una bambina che vive con il padre, Jack, un biologo marino, su un\u2019isola sperduta nel bel mezzo dell'Oceano Pacifico; la madre della ragazzina era un'oceanografa ed \u00e8 perita in un incidente in mare diversi anni prima dell\u2019inizio della storia. Nim \u00e8 felice della vita libera e spensierata che conduce sull'isola assieme a Jack e ai suoi amici animali, il pellicano Galileo, l'otaria Salsiccia e il drago barbuto Virgola, ed \u00e8 anche un\u2019appassionata lettrice di romanzi d\u2019avventura: il suo eroe preferito \u00e8 l\u2019intrepido esploratore Alex Rover, che la bambina immagina con le sembianze di Jack.\nUn giorno, Jack si allontana dall\u2019isola per una ricerca; la barca dell\u2019uomo viene per\u00f2 travolta da un violento tifone e Jack \u00e8 disperso in mare. Nim chiede aiuto proprio ad Alex Rover, con il quale si \u00e8 messa in contatto per puro caso tramite e-mail. Ci\u00f2 che l\u2019ingenua ragazzina non sa \u00e8 che \"Alex Rover\" \u00e8 in realt\u00e0 Alexandra Rover, l\u2019autrice dei romanzi del suo eroe. Alexandra \u00e8 una donna estremamente ansiosa e agorafobica che ha per amico immaginario lo stesso Alex Rover; ed \u00e8 proprio Alex Rover a convincere la nevrotica scrittrice a partire alla ricerca di Nim.\nNim, sull\u2019isola, deve vedersela con i passeggeri di una nave da crociera, il \"\"Bucaniere\", che la ragazzina immagina come un galeone pirata. Nim cerca in tutti i modi di far sloggiare gli intrusi, arrivando addirittura ad inscenare l\u2019eruzione del vulcano dell\u2019isola \u2013 salvo poi farlo eruttare davvero, involontariamente. I turisti, spaventati, lasciano in tutta fretta l\u2019isola, ma prima Nim ha un breve incontro con uno di essi, Edmund, un ragazzino australiano.\nAlexandra, intanto, affronta un lunghissimo viaggio per raggiungere l\u2019isola di Nim, e dopo molte peripezie precipita in mare a causa di una tempesta, venendo ripescata proprio dal \"Bucaniere\"\". La donna, dopo questa ennesima disavventura, vorrebbe tornarsene a casa, ma quando Edmund le conferma l\u2019esistenza di Nim, Alexandra decide di proseguire e ruba una scialuppa, con la quale riesce finalmente ad arrivare sull'isola e ad incontrare Nim. La ragazzina, per\u00f2, rimane delusa nello scoprire la vera identit\u00e0 di \"Alex Rover\", e fugge via. Alexandra, spronata da Alex Rover \u2013 che in realt\u00e0 non \u00e8 altro che la manifestazione del desiderio della donna di superare le proprie paure \u2013 corre a cercarla e Nim, alla fine, accetta la sua presenza. Alexandra non pu\u00f2 fare nulla per aiutarla a trovare Jack, ma Nim capisce che ci\u00f2 di cui aveva davvero bisogno era qualcuno che le restasse accanto in quel momento difficile, e la ragazzina finisce per legarsi profondamente ad Alexandra. Quando ogni speranza sembra ormai svanita, Jack torna a casa sano e salvo e Nim pu\u00f2 finalmente riabbracciare il padre. Alla gioia della bambina si aggiunge anche l'incredulit\u00e0 di Alex, dato che Jack \u00e8 un autentico sosia del suo amico immaginario.\nIl film si chiude con un epilogo narrato da Nim che svela che Alexandra, dopo la grande avventura vissuta, ha scelto di stabilirsi sull'isola assieme a Jack e Nim; tra Alexandra e Jack \u00e8 nata una bella storia d\u2019amore e Nim \u00e8 diventata come una figlia per lei.\nProduzione.\nIl film \u00e8 stato girato su Hinchinbrook Island in Australia."}
{"id": "1524936", "revid": "5245", "url": "https://it.wikipedia.org/wiki?curid=1524936", "title": "Grandi Potenze", "text": ""}
{"id": "1524938", "revid": "767487", "url": "https://it.wikipedia.org/wiki?curid=1524938", "title": "Landolfo Cotta", "text": "Forse membro della famiglia nobile dei Cotta, era soprannominato \"dux verbi\" per la sua grande capacit\u00e0 oratoria. Fu attivo nell'opera di rinnovamento del clero insieme a Arialdo da Cucciago, Attone ed Anselmo da Baggio (il futuro papa Alessandro II). Lott\u00f2 contro la simonia e il matrimonio del clero, e ci\u00f2 lo rese uno dei pilastri della Pataria milanese, insieme con gli altri tre gi\u00e0 citati (i quattro erano stati proposti ad Enrico il Nero per la successione ad Ariberto da Intimiano) e a suo fratello Erlembaldo. \nQuando Guido da Velate, arcivescovo di Milano che pi\u00f9 volte egli aveva contestato, lo convoc\u00f2 insieme ad Arialdo al sinodo di Fontaneto d'Agogna (1057), i due si rifiutarono di presentarsi. Landolfo fu scomunicato da Guido ma, forte dell'aria di rinnovamento della Chiesa (testimoniata soprattutto dal papato di Leone IX), cerc\u00f2 di ottenere udienza da papa Stefano IX. Sulla strada per Roma fu intercettato dai sicari dell'arcivescovo. Si salv\u00f2 dall'agguato, ma mor\u00ec nel 1061 per le conseguenze di un altro attentato."}
{"id": "1524940", "revid": "15756", "url": "https://it.wikipedia.org/wiki?curid=1524940", "title": "Addome degli insetti", "text": "Laddome \u00e8 la terza regione morfologica del corpo degli Insetti, derivata dall'organizzazione degli ultimi somiti a partire dal 10\u00ba, dopo i somiti toracici. Questa regione contribuisce in larga parte alle ordinarie funzioni fisiologiche, ma in particolare \u00e8 deputata alla riproduzione in quanto sede esclusiva dell'apparato genitale sia interno sia esterno.\nMorfologia.\nL'addome primitivo degli Esapodi \u00e8 composto di 11 segmenti, detti uriti, convenzionalmente indicati con il numero romano corrispondente all'ordine di posizione in senso antero-posteriore. Il numero di 12 uriti si rinviene solo nei Protura (Hexapoda: Paraentoma), mentre nella classe degli Insetti non si hanno mai pi\u00f9 di 11 uriti. Nella maggior parte degli Insetti, tuttavia, il numero di uriti morfologici \u00e8 inferiore a 11 a causa dell'atrofia del XI urite o della sua riduzione ad una porzione atrofica che circonda l'ano. In generale il numero di uriti tende a ridursi per involuzione o fusione degli ultimi.\nIl livello di complicazione strutturale degli uriti \u00e8 molto pi\u00f9 basso rispetto ai somiti del capo e del torace e, nella generalit\u00e0 degli Insetti, l'addome mostra in modo evidente la struttura metamerica del corpo. La consistenza \u00e8 in generale meno robusta di quella del torace.\nOgni urite ha una forma riconducibile a quella di un anello in cui si distinguono quattro aree: una dorsale, detta \"urotergo\", una ventrale, detta \"urosterno\", e due aree laterali, che possono essere sclerificate o membranose. A differenza del torace, nell'addome non ci sono le pleure. L'eventuale sclerificazione laterale degli uriti \u00e8 infatti dovuta all'espansione laterale dell'urotergo o dell'urosterno. Questi scleriti sono perci\u00f2 detti \"laterotergiti\" o \"laterosterniti\" secondo la loro origine. Gli uriti sono articolati tra loro dalla \"membrana intersegmentale\". \nLa struttura del tegumento dell'addome \u00e8 dunque meno rigida di quella del capo o del torace, per la presenza di zone membranose che separano i singoli segmenti fra loro e, nell'ambito di ogni segmento, la zona dorsale da quella ventrale. Questo sviluppo discontinuo della cuticola rende il tegumento dell'addome elastico e flessibile, adatto a permettere la dilatazione della regione nelle femmine gravide (\"fisogastria\").\nSul lato di ogni urite pu\u00f2 aprirsi uno spiracolo \"tracheale\" o \"stigma\". Il numero degli stigmi addominali pu\u00f2 variare, secondo i gruppi sistematici, da un massimo di 7-8 paia ad un minimo di 1 paio, localizzati in questo caso sull'ultimo urite. Ci sono poi casi di insetti in cui gli spiracoli addominali mancano del tutto; in questo caso la respirazione ha luogo grazie alla presenza di un paio di stigmi toracici (insetti \"metapneusti\") oppure per mezzo del tegumento o di branchie (insetti \"apneusti\").\nLa forma pu\u00f2 variare notevolmente, da subcilindrica a ovoidale a globosa, da leggermente a marcatamente compressa ai lati oppure in senso dorso-ventrale, fino ad essere anche appiattito. In generale si raccorda pi\u00f9 o meno armonicamente al torace e la parte anteriore del I urite ha lo stesso diametro del torace. In questi casi l'addome si dice \"sessile\". \nIn diversi Coleotteri la porzione caudale dell'addome differenzia il \"pigidio\", alla cui estremit\u00e0 si apre l'ano: il X urotergo si presenta pi\u00f9 sclerificato rispetto agli altri tergiti, assume una forma allungata e sottile e sporge facilmente da dietro le elitre.\nLa maggior parte degli Imenotteri Apocriti porta un addome peduncolato (o \"peziolato\"), ossia nettamente distinto dal torace per l'interposizione di un sottile peduncolo. Questa forma \u00e8 dovuta ad una profonda modificazione morfo-strutturale dei primi uriti degli Imenotteri Apocriti. In questi insetti l'urite I \u00e8 spostato nella regione toracica e forma un quarto segmento morfologico detto \"propodeo\". Gli uriti successivi mostrano una notevole riduzione, formando una strozzatura, detta \"peziolo\", seguita da una regione pi\u00f9 espansa, corrispondente all'addome apparente, detta \"gastro\". Il peziolo \u00e8 costituito, secondo i gruppi sistematici, con due diverse organizzazioni strutturali:\nAppendici.\nNella generalit\u00e0 degli Insetti l'addome non porta appendici vistose come il torace o il capo, fatta eccezione per alcuni gruppi sistematici che possono mostrare un particolare sviluppo dei cerci o dell'ovopositore. Tuttavia anche l'addome presenta delle appendici di varia forma e funzione, non sempre presenti.\nGonapofisi.\nLe gonapofisi sono gli organi genitali esterni, presenti sia nel maschio sia nella femmina, con forma e funzioni differenti nei due sessi: le gonapofisi maschili formano l\"organo copulatore\", finalizzato all'accoppiamento, mentre quelle femminili formano l\"ovopositore\", generalmente finalizzato alla deposizione delle uova. Un particolare che differenzia marcatamente gli Insetti dai Vertebrati \u00e8 la separazione degli organi genitali femminili esterni nelle due funzioni, quella della copula e quella dell'ovideposizione: gli spermatozoi vengono infatti immessi in una cavit\u00e0, detta \"spermateca\", che comunica con la \"vagina\", mentre le uova sono in genere deposte attraverso uno sbocco della vagina nell'ovopositore.\nOrgano copulatore.\nL'organo copulatore, di varia forma e sviluppo, \u00e8 differenziato in tutti gli Insetti dal IX urosterno. Comprende una porzione basale, detta \"fallobase\", e una distale, detta \"pene\" o \"edeago\".\nLa fallobase pu\u00f2 presentare processi di varia natura, utilizzati per facilitare la copula. L'edeago presenta invece una porzione estroflettibile, detta \"endofallo\", in cui sbocca il condotto eiaculatore.\nOvopositore.\nL'ovopositore, anch'esso di varia forma e sviluppo, \u00e8 differenziato dal concorso del VIII e IX urosterni. La struttura fondamentale \u00e8 rappresentata da sei espansioni degli urosterni, tre per lato, dette \"valve\" o \"valvule\". Il primo paio di valve \u00e8 differenziato dal VIII urosterno, le successive due coppie dal IX. La nomenclatura attribuisce rispettivamente i nomi di \"prime valve\", \"seconde valve\" o \"valve mediane\", \"terze valve\" o \"valve laterali\".\nLa struttura primitiva pu\u00f2 presentare marcate differenziazioni, importanti ai fini sistematici. In genere l'ovopositore non raggiunge un particolare sviluppo e resta sotto l'addome. In alcuni gruppi sistematici (es. Ortotteri Ensiferi, Imenotteri Terebranti), l'ovopositore pu\u00f2 raggiungere una notevole lunghezza e sporgere da sotto l'addome. In particolare, negli Icneumonoidei pu\u00f2 essere molto pi\u00f9 lungo dell'intero corpo dell'insetto. \nNegli Imenotteri Apocriti (comprendente i Terebranti e gli Aculeati) l'ovopositore \u00e8 in grado di penetrare anche materiali di una certa consistenza come il legno e la corteccia degli alberi, la cuticola di altri insetti, la pelle dei Mammiferi. Questa propriet\u00e0 si deve alla sclerificazione delle prime e seconde valve. In particolare, le prime valve si fondono a formare una guaina al cui interno scorrono le seconde valve. Le terze valve, poco sclerificate, formano una sorta di astuccio che protegge le altre valve quando sono riposte. A questa struttura si aggiungono due coppie di processi degli urosterniti, detti \"valviferi\". La prima coppia \u00e8 originata dal VIII urite, la seconda dal IX.\nNei Terebranti, la struttura formata dalle prime e seconde valve \u00e8 detta \"terebra\" ed \u00e8 usata per tre funzioni strettamente associate nell'atto dell'ovideposizione: penetrazione, emissione di un secreto, deposizione dell'uovo. Il secreto emesso dalla terebra pu\u00f2 avere differenti scopi: nelle forme fitofaghe galligene induce una reazione dei tessuti vegetali, in conseguenza della quale si forma la galla; nelle forme entomofaghe (parassitoidi) \u00e8 un veleno che paralizza la vittima. Negli Aculeati si perde la primitiva funzione di ovideposizione della terebra, in quanto la vagina non \u00e8 pi\u00f9 connessa fisicamente all'ovopositore, e quest'ultimo si trasforma in un organo di offesa-difesa, detto \"aculeo\" o, pi\u00f9 comunemente, \"pungiglione\". L'aculeo, a differenza della terebra, \u00e8 retrattile e in posizione di riposo \u00e8 localizzato dentro l'addome, da cui viene estroflesso al momento dell'uso.\nOvopositore di sostituzione.\nIn alcuni insetti l'ovopositore vero e proprio scompare del tutto e la sua primitiva funzione \u00e8 svolta da un adattamento morfologico degli ultimi uriti: questi si avvolgono a vicenda formando un tubulo telescopico estroflettibile, come gli elementi di un cannocchiale. La struttura, detta \"ovopositore di sostituzione\", si localizza nella parte terminale dell'addome, in genere leggermente spostato sulla faccia ventrale. \nLa struttura conformata \"a telescopio\" \u00e8 un elemento morfologico tipico dei Ditteri. In molte specie l'ovopositore \u00e8 sclerificato, in modo che possa penetrare facilmente nel substrato in cui saranno deposte le uova. Ad esempio, nei Tefritidi, l'ovopositore di sostituzione \u00e8 in grado di perforare l'epidermide di frutti, foglie, steli praticando delle punture in cui saranno deposte una o pi\u00f9 uova.\nAnche le femmine dei Coleotteri non dispongono di un ovopositore vero e proprio. Lo sbocco dell'apparato genitale \u00e8 localizzato sul IX urite e in molte specie sono presenti particolari conformazioni che svolgono la stessa funzione di un ovopositore. Convenzionalmente si considera perci\u00f2 un ovopositore di sostituzione. Questo non va confuso con il pigidio, formato dal tergite del X urite, dove invece sbocca l'apertura anale, che per la sua posizione si pu\u00f2 erroneamente confondere con un ovopositore di sostituzione.\nNelle femmine dei Tisanotteri Tubuliferi, infine, il X urite \u00e8 conformato a tubulo e svolge la funzione di un ovopositore di sostituzione.\nCerci.\nI cerci sono appendici pari inserite ai lati dell'ultimo urite (XI o X urite secondo l'ordine). Possono variare in forma e sviluppo ed essere composti da uno o pi\u00f9 articoli. In genere sono sede di recettori sensoriali, ma in alcuni insetti possono svolgere anche altri scopi. Caratteristici cerci sono quelli conformati a forcipe nei Dermatteri oppure quelli lunghi e filiformi nei Tisanuri e negli Efemerotteri.\nLa presenza dei cerci \u00e8 un carattere prettamente primitivo: negli ordini pi\u00f9 evoluti queste appendici si riducono ad abbozzi rudimentali o, addirittura, scompaiono del tutto.\nPseudozampe.\nLe pseudozampe, o pseudopodi, sono processi ventrali di forma conico-cilindrica, spesso terminanti con uno o pi\u00f9 uncini, presenti in numero variabile ma sempre appaiati, nell'addome delle larve di tipo polipode. Sono usate per la locomozione e per aderire al supporto. La posizione delle pseudozampe \u00e8 un utile elemento morfologico per la determinazione tassonomica della larva:\nAltre appendici.\nL'elenco delle appendici addominali si completa con una variet\u00e0 di particolari formazioni, presenti in genere in specifici gruppi sistematici e che quindi non rientrano nella generalit\u00e0 degli insetti o, come nel caso delle larve polipode, di un tipo morfologico:\nAnatomia.\nNell'addome risiede in genere la parte pi\u00f9 significativa dei principali apparati, fatta eccezione per quello nervoso e quello muscolare. \nL'apparato nervoso localizzato nell'addome \u00e8 composto dal sistema nervoso centrale, rappresentato dalla porzione caudale della catena gangliare ventrale, dal sistema nervoso periferico, rappresentato dai nervi motori e dalle cellule sensoriali, e, infine, dal sistema nervoso viscerale. Quest'ultimo comprende due distinte sezioni: una parte del \"simpatico ventrale\" che, partendo dai gangli addominali, presiede al controllo del funzionamento dell'apparato respiratorio, e il \"simpatico caudale\" che, partendo dall'ultima coppia di gangli, innerva l'intestino e l'apparato genitale.\nL'apparato digerente comprende la totalit\u00e0 o buona parte dell'intestino medio (mesentero) e tutto l'intestino posteriore (proctodeo), dove si svolgono i processi fondamentali della digestione e dell'assorbimento e delle funzioni escretorie. In alcuni insetti entra nella cavit\u00e0 addominale anche una parte dell'ingluvie, che raggiunge dimensioni cospicue in alcune caste degli Insetti sociali. In particolare, nelle operaie di alcune formiche, deputate alla nutrizione delle larve, si pu\u00f2 verificare il fenomeno della fisogastria, ossia lo sviluppo abnorme dell'addome, proprio per l'eccezionale sviluppo dell'ingluvie (\"stomaco sociale\"). All'apparato digerente dell'addome si associa anche la parte principale dell'apparato escretore, i tubi malpighiani, in genere fluttuanti nel lacunoma o appressati al proctodeo. Questi organi, che svolgono la funzione di reni sboccano nel proctodeo, subito dopo la valvola pilorica.\nL'apparato respiratorio \u00e8 rappresentato dalla rete addominale di trachee e tracheole, ai quali si aggiunge, in genere, la presenza di 1-8 paia di stigmi. \nL'apparato circolatorio \u00e8 rappresentato dalla porzione addominale dell'emocele, suddiviso dai due diaframmi in tre cavit\u00e0 intercomunicanti, e dal cuore, disposto in posizione dorsale.\nL'apparato riproduttore \u00e8, infine, il sistema anatomico interamente localizzato nell'addome. Costituito, in entrambi i sessi, dalle gonadi (ovari e testicoli), dai gonodotti pari e impari, dalla vescicola seminale (nei maschi) e dalla vagina (nelle femmine) e, infine, dalle gonapofisi. Questo apparato raggiunge un notevole sviluppo nelle femmine, durante la fase riproduttiva, che pu\u00f2 protrarsi anche per anni come in alcuni Insetti sociali. In questi casi si pu\u00f2 verificare il fenomeno della fisogastria."}
{"id": "1524942", "revid": "106908", "url": "https://it.wikipedia.org/wiki?curid=1524942", "title": "Patarino", "text": ""}
{"id": "1524948", "revid": "1543377", "url": "https://it.wikipedia.org/wiki?curid=1524948", "title": "Val Sambuzza", "text": " \nLa Val Sambuzza \u00e8 una valle minore tributaria della Val Brembana, situata nel territorio amministrativo del comune di Carona, in provincia di Bergamo. \nComprende a nord, cio\u00e8 nella parte pi\u00f9 elevata, la conca delimitata dal Monte Chierico, dal Passo di Publino, dal Pizzo Zerna e a nord-est dal Monte Masoni, con al centro il Lago di Valle Sambuzza e i Laghi di Caldirolo, e si estende in direzione sud fino alla cascata visibile dal sentiero che da Carona conduce al Rifugio Fratelli Calvi.\nLa valle, dai colori sgargianti e molto apprezzata dagli escursionisti in tutte le stagioni, \u00e8 tristemente nota anche per incidenti mortali dovuti a frequenti cadute di slavine e valanghe.\nAccessi.\nDalla provincia di Bergamo la si raggiunge per la via pi\u00f9 breve partendo da Carona, in alta Val Brembana, da dove si prende il sentiero per il Rifugio Fratelli Calvi (strada carrabile parzialmente cementata in alcuni tratti). \nSi attraversa l'abitato di Pagliari e si prosegue lungo la carrabile. Si passa la cascata che fa confluire nel fiume Brembo le acque della Valle Sambuzza e poco pi\u00f9 avanti, passato un doppio tornante, si lascia la carrabile e, in prossimit\u00e0 della fontanella, si prende il sentiero a sinistra in direzione Val Sambuzza / Passo di Publino. Passata la prima pineta si \u00e8 gi\u00e0 in Val Sambuzza. Il sentiero principale prosegue in direzione nord verso il Passo di Publino.\nLa valle pu\u00f2 essere raggiunta anche salendo dalla Valle del Livrio e attraversando il Passo di Publino.\nCuriosit\u00e0.\nIl Passo di Publino, che mette in comunicazione la Val Sambuzza con la Valle del Livrio, veniva utilizzato in passato dai contrabbandieri per evitare la Dogana posta lungo la via Priula sul Passo di San Marco.\nCollegamenti esterni.\nhttp://www.valbrembanaweb.it/valbrembanaweb/gallery/6_laghetti/2009/laghi-val-sambuzza-caldirolo/laghi-val-sambuzza-caldirolo.html\nhttp://www.valbrembanaweb.it/cai_piazza/annuario/2002/sambuzza/sambuzza.html\nhttp://www.valbrembanaweb.com/valbrembanaweb/sitogino/monti/pubblino.html \nhttp://www.waltellina.com/orobie/pedrinelli/index.htm"}
{"id": "1524953", "revid": "87909", "url": "https://it.wikipedia.org/wiki?curid=1524953", "title": "Gruppo N (rally)", "text": ""}
{"id": "1524955", "revid": "110157", "url": "https://it.wikipedia.org/wiki?curid=1524955", "title": "Tova\u010dov", "text": "Tova\u010dov (in tedesco \"Tobitschau\") \u00e8 una citt\u00e0 della regione di Olomouc, nella zona orientale della Repubblica Ceca; \u00e8 situata nel distretto di P\u0159erov."}
{"id": "1524956", "revid": "339392", "url": "https://it.wikipedia.org/wiki?curid=1524956", "title": "Arialdo da Varese", "text": ""}
{"id": "1524957", "revid": "125159650", "url": "https://it.wikipedia.org/wiki?curid=1524957", "title": "Job for a Cowboy", "text": "I Job for a Cowboy sono una band death metal formatasi a Glendale (Arizona) nel 2003. Nati come una band deathcore, gi\u00e0 a partire dal primo album in studio Genesis hanno abbandonato tali sonorit\u00e0 virando verso il death metal, aumentando di disco in disco la componente tecnica all'interno del proprio sound.\nBiografia.\nI Job for a Cowboy si formano nel 2003 con Jonny Davy alla voce, Andrew Arcurio e Ravi Bhadriraju alla chitarra, Chad Staples al basso e Andy Rysdam alla batteria.\nDopo un demo del 2004 i JFAC hanno pubblicato il loro primo EP \"Doom\" nel 2005, che malgrado le recensioni contrastanti dei critici musicali, \u00e8 riuscito a ottenere un certo successo di pubblico. All'inizio fu pubblicato dall'etichetta King of the Monster ma dopo poco la band firm\u00f2 per la Metal Blade Records, loro attuale casa discografica, che ripubblic\u00f2 l'EP nel 2006 con una bonus track. Subito dopo il cambio di etichetta Andrew Arcurio lasci\u00f2 la band per essere sostituito da Bobby Thompson.\nElliot Sellers lasci\u00f2 il gruppo subito dopo aver finito di scrivere l'album di debutto per la Metal Blade, \"Genesis\", pubblicato il 15 maggio 2007, in cui la band passa definitivamente al death metal classico. Come sostituto di Sellers fu scelto Jon \"The Chran\" Rice.\nNel giugno 2007 il gruppo partecipa al \"Download 07\" a Donington, Uk. A luglio suonano al \"Sounds of the Underground 2007\" con Chimaira, Shadows Fall, GWAR, Amon Amarth, Darkest Hour, The Acacia Strain, The Devil Wears Prada, Goatwhore, Every Time I Die, Heavy Heavy Low Low, e The Number Twelve Looks Like You. Tra l'ottobre ed il novembre i JFAC sono co-headliner al \"Radio Rebellion Tour 2007\" insieme a Behemoth, Gojira, e Beneath the Massacre. Nel 2008 i JFAC partecipano al \"Gigantour\" in Nord-America insieme a Megadeth, Children of Bodom, In Flames e High on Fire. Lo stesso anno partecipano al \"Wacken Open Air\" e nuovamente al \"Download Festival\". Alla fine di quell'anno il chitarrista Ravi Bhadriraju lascia il gruppo per frequentare medicina e viene sostituito dall'ex chitarrista dei canadesi Despised Icon Al Glassman.\nIl 7 luglio 2009 viene pubblicato il secondo album del gruppo, \"Ruination\". Quell'anno i JFAC partecipano al \"Mayhem Festival\".\nNel 2011 la band inizia a lavorare su un nuovo EP. Appena prima di cominciare le registrazioni il bassista Brent Riggs ed il chitarrista Bobby Thompson lasciano il gruppo. I due vengono rimpiazzati da Nick Schendzielos dei Cephalic Carnage e Tony Sannicandro. L'EP dal titolo \"Gloom\" \u00e8 uscito il 7 giugno 2011.\nIl 10 aprile del 2012 esce il loro terzo album Demonocracy.\nIl 21 ottobre del 2013, la band ha annunciato l'inizio delle registrazioni del loro quarto album. Otto giorni dopo tale annuncio, il batterista del gruppo, Jon \"The Charn\" Rice, lascia la band. Il 5 febbraio 2014 annuncia di aver aderito alla rock band Scorpion Child.\nIl 22 gennaio 2016, \u00e8 stato annunciato che il batterista Jon \"The Charn\" Rice era rientrato nella band per uno spettacolo singolo. La stabilit\u00e0 o temporaneit\u00e0 della sua permanenza non \u00e8 ancora stata confermata."}
{"id": "1524961", "revid": "944090", "url": "https://it.wikipedia.org/wiki?curid=1524961", "title": "Santa Giustina (patrona di Arzano)", "text": "Santa Giustina vergine e martire \u00e8 una santa della Chiesa cattolica. Insieme a sant'Agrippino \u00e8 patrona della citt\u00e0 di Arzano. Il giorno a lei dedicato nel calendario \u00e8 il 13 luglio.\nAgiografia.\nSecondo la leggenda cristiana, Giustina sarebbe vissuta a Trieste al tempo di un non meglio precisato console Fabiano, e qui sarebbe stata giustiziata dalle autorit\u00e0 romane. Giustina, infatti, si era consacrata a Ges\u00f9 e per questo motivo opponeva un rifiuto a tutti coloro che la chiedevano in sposa; anche un collaboratore del console se ne invagh\u00ec, ma ottenuto l'ennesimo rifiuto la denunci\u00f2 alle autorit\u00e0. Furono fatti tentativi per convincerla ad abiurare, ma Giustina si oppose e fu condannata a morte. L'esecuzione non fu semplice: le frecce che le venivano lanciate addosso non la colpivano, mentre chi le lanciava sudava sangue. Fu cos\u00ec che si decise di decapitarla, tra le rivolte del popolo, costringendo il console al suicidio.\nCulto.\nSecondo le credenze popolari il corpo decapitato della santa si troverebbe ad Arzano, in una delle cappelle a lei dedicata nella chiesa di Sant'Agrippino. Infatti, durante il trasporto del carro con il corpo da Trieste alla Sicilia, dove doveva essere deposta, i buoi, giunti ad Arzano, si sarebbero rifiutati di proseguire; il fatto fu interpretato come espressione della volont\u00e0 della santa stessa. Da allora la santa viene considerata la protettrice di Arzano (insieme a Sant'Agrippino) e viene celebrata con una rappresentazione teatrale, la cosiddetta \"tragedia di santa Giustina\". \nA Torre d'Arese (PV), nella chiesa di San Martino esiste una teca di cristallo contenente il teschio della Santa. La leggenda narra che nel 1670 un vescovo pavese volesse trasportare la reliquia nel capoluogo. Il giorno prefissato, un sole splendente accompagnava la processione, ma appena il vescovo accenn\u00f2 a varcare i confini comunali, tuoni, lampi e pioggia scrosciante impedirono il proseguimento. Al terzo tentativo il vescovo e i presenti desistettero, la teca venne riposta in chiesa nell'altare di destra e il sole riprese a splendere. Era la terza domenica di settembre. Ancora oggi, in questa domenica, si ricorda la Santa con una processione per le vie del borgo. A Torre d'Arese, santa Giustina \u00e8 protettrice delle ragazze nubili."}
{"id": "1524967", "revid": "92719", "url": "https://it.wikipedia.org/wiki?curid=1524967", "title": "Gazzella montana", "text": ""}
{"id": "1524968", "revid": "289247", "url": "https://it.wikipedia.org/wiki?curid=1524968", "title": "Gazzella di Soemmerring", "text": ""}
{"id": "1524969", "revid": "92719", "url": "https://it.wikipedia.org/wiki?curid=1524969", "title": "Gazzella rhim", "text": ""}
{"id": "1524970", "revid": "92719", "url": "https://it.wikipedia.org/wiki?curid=1524970", "title": "Gazzella gozzuta", "text": ""}
{"id": "1524971", "revid": "66387", "url": "https://it.wikipedia.org/wiki?curid=1524971", "title": "Guerra Fredda (1953-1962)", "text": ""}
{"id": "1524973", "revid": "107619", "url": "https://it.wikipedia.org/wiki?curid=1524973", "title": "Uli John Roth", "text": ""}
{"id": "1524974", "revid": "66387", "url": "https://it.wikipedia.org/wiki?curid=1524974", "title": "Terzo Mondo", "text": ""}
{"id": "1524975", "revid": "2110845", "url": "https://it.wikipedia.org/wiki?curid=1524975", "title": "Marcella Olschki", "text": "Biografia.\nMarcella Olschki studi\u00f2 a Roma e a Firenze e si laure\u00f2 in giurisprudenza. Lavor\u00f2 in radio come redattrice e annunciatrice. Si trasfer\u00ec negli USA dal 1946 al 1948 per il suo matrimonio con uno statunitense. Collabor\u00f2 al giornale La Nazione e al Giornale di Brescia e, a Firenze, si dedic\u00f2 alla creazione di oggetti di bigiotteria.\nScrisse due libri autobiografici, \"Oh America\" e \"Terza liceo 1939\", per il quale ricevette il Premio Bagutta Opera Prima 1954 nel 1956. In questo secondo libro descrive la sua vita scolastica nella terza liceo che frequentava presso il Liceo Ginnasio Dante di Firenze, durante gli anni del fascismo. Piero Calamandrei scrisse la prefazione del libro."}
{"id": "1524978", "revid": "729019", "url": "https://it.wikipedia.org/wiki?curid=1524978", "title": "\u00c1lvar F\u00e1\u00f1ez", "text": "Origine.\nNacque a Burgos da nobile famiglia, molto probabilmente parente del Cid, ma non si conoscono i nomi dei genitori e degli avi.\nBiografia.\nCome luogotenente del Cid, \u00c1lvar F\u00e1\u00f1ez accompagn\u00f2 il re di Castiglia, Sancho II, nella guerra che combatt\u00e9 contro il regno di Navarra, detta \"guerra dei tre Sanchi\" (Sancho II contro il re di Navarra, Sancho IV, ed il suo alleato il re d'Aragona, il successore di Ramiro I, Sancho I). La guerra termin\u00f2 nel 1068 con la parziale riconquista dei territori castigliani ceduti da Ferdinando I al fratello Garc\u00eda III S\u00e1nchez di Navarra.\nPoi, sempre al fianco del Cid, \u00c1lvar F\u00e1\u00f1ez fu col re nella guerra che Sancho II fece contro i fratello Alfonso VI, re del Le\u00f3n, e Garc\u00eda, re di Galizia, scoppiata a causa della divisione dell'eredit\u00e0 del padre Fernando. Alfonso venne sconfitto nella battaglia di Llantada, una piana asturiana vicina al paese di Bimenes (1068); poi, trovato un accordo, Sancho ed Alfonso attaccarono Garcia e lo privarono del suo regno obbligandolo ad andare in esilio a Siviglia, presso il suo tributario al-Mutamid; ripresa la lotta con Alfonso, nella battaglia di Golpejera, nelle vicinanze di Golpejas (1072), lo sconfissero, catturarono ed imprigionarono a Burgos, da dove fugg\u00ec e ripar\u00f2, in esilio, nel regno moro di Toledo, suo tributario. Sancho II occup\u00f2 allora il Le\u00f3n, riunendo cos\u00ec nuovamente il regno che era stato di suo padre.\nDopo che il re di Castiglia, Sancho II, fu assassinato, il 6 ottobre del 1072, dal zamorano Bellido Dolfos, forse amante della signora di Zamora e sorella di Sancho, Do\u00f1a Urraca, e il re del Le\u00f3n, Alfonso VI, divenne anche re di Castiglia, \u00c1lvar F\u00e1\u00f1ez continu\u00f2 ad essere luogotenente del Cid, che nel frattempo aveva sposato una cugina del re Alfonso. Ma quando i rapporti tra il Cid ed il re si furono deteriorati ed il Cid fu esiliato \u00c1lvar, pur non essendo nella cerchia dei nobili della corte di Le\u00f3n, che, come Pedro Ans\u00farez e Garc\u00eda Ord\u00f3\u00f1ez, convinsero il re Alfonso a punire il Cid con l'esilio (1081), divenne uno dei comandanti che portarono avanti l'occupazione dei regni di Taifa, e poi la guerra conto gli Almoravidi e, nel contempo, fu governatore (\"tenente\") di molte citt\u00e0.\nNel periodo che combatt\u00e9 a fianco del Cid, conquist\u00f2 Castej\u00f3n, il castello di Jadraque e poi Hita, Guadalajara e Alcal\u00e1 de Henares e riconquist\u00f2 Medina del Campo.Dopo che il Cid fu esiliato, \u00c1lvar F\u00e1\u00f1ez fu governatore (1085-1086) di Valencia.Riconquist\u00f2 la citt\u00e0 di Horche il 23 giugno 1085 ed il giorno dopo Guadalajara.Nel 1086 sub\u00ec due sconfitte da parte degli Almoravidi di Y\u016bsuf Ibn T\u0101shf\u012bn, a Pe\u00f1afiel ed alla Battaglia di al-Zallaqa. Nel 1088 comand\u00f2 le forze que saccheggiarono la zona e presero la fortezza di Aledo in Murcia.Alla fine del secolo fu il ripopolatore della zona e fond\u00f2 le citt\u00e0 di \u00cdscar e Pedrajas.Nel 1108 fu il comandante dell'esercito nella sfortunata battaglia di Ucl\u00e9s, dove l'erede al trono Sancho Alfonso (di circa 10 anni), figlio del re Alfonso VI, perse la vita, nonostante l'eroico comportamento del comte Garc\u00eda Ord\u00f3\u00f1ez. Poi per\u00f2 riusc\u00ec ad evitare l'accerchiamento degli almoravidi nell'alto e medio corso del fiume Tago.Tra il 1108 ed il 1109 fu governatore e Capo Militare di Toledo, Pe\u00f1afiel y Zorita e dopo il 1112 govern\u00f2 Toledo (\"dux de Toledo\") il castello di Pe\u00f1afiel, Sotragero, Villafa\u00f1e e Zorita.In questo periodo, molto probabilmente ricevette il titolo di conte (la moglie, Mayor P\u00e9rez, in un documento per una donazione del 5 aprile 1129, al Monastero di San Zoilo di Carri\u00f3n de los Condes viene definita contessa)\n\u00c1lvar F\u00e1\u00f1ez mor\u00ec a Segovia, durante la ribellione dell'aprile 1114 contro la regina Urraca di Castiglia, per la difesa della regina. Fu tumulato vicino a Burgos, a Castrillo del Val, nel monastero di San Pedro di Carde\u00f1a.\nMatrimonio e Discendenza.\n\u00c1lvar F\u00e1\u00f1ez spos\u00f2 Mayor P\u00e9rez (?-dopo il 5 aprile 1129), figlia del conte di Salda\u00f1a e Carri\u00f3n, Pedro Ans\u00farez, fondatore di Valladolid, e di Do\u00f1a Eylo Alfonso (?-ca.1113) figlia del conte Alfonso Mu\u00f1oz.\n\u00c1lvar F\u00e1\u00f1ez e Mayor P\u00e9rez ebbero due figlie:\n\u00c1lvar F\u00e1\u00f1ez e \"Cantar de m\u00edo Cid\".\nNel Cantar de M\u00edo Cid, \u00c1lva F\u00e1\u00f1ez \u00e8 menzionato circa 30 volte come luogotenente e amico inseparabile del Cid Campeador, l'unico col quale si confidava nelle circostanze difficili. Nell'unica copia manoscritta del poema che \u00e8 stata conservata, scritta da un tal Per Abbat nel 1307, viene indicato indistintamente come Minaya Albarfanez, Albarfanez Minaya o semplicemente Minaya, con qualche variante ortografica. Le versioni posteriori, tra le quali quella canonica di Ram\u00f3n Men\u00e9ndez Pidal, hanno modernizzato la grafia del nome fissandola in quella attuale di \u00c1lvar F\u00e1\u00f1ez."}
{"id": "1524979", "revid": "729019", "url": "https://it.wikipedia.org/wiki?curid=1524979", "title": "James Price", "text": "Nato a Londra nel 1752 con il nome di \"James Higginbotham\", che cambi\u00f2 in \"Price\" per esaudire i desideri di un suo parente che mor\u00ec e gli lasci\u00f2 un'eredit\u00e0. Segu\u00ec l'universit\u00e0 di Oxford dove, anche se non esistono registrazioni della sua carriera scolastica precedente o delle sue ricerche all'universit\u00e0, ebbe una brillante carriera diventando \"Master of Arts\" a 25 anni e dottore in medicina nel 1778, dopo i suoi lavori nel campo della chimica. Nel 1781, a 29 anni, divenne un membro della Royal Society.\nNell'anno successivo si occup\u00f2 di studi alchemici, in particolare nella trasmutazione dei metalli di base in metalli preziosi. Il 6 maggio 1782, dopo aver rivelato le sue scoperte ad alcuni amici, inizi\u00f2 una serie di esperimenti pubblici nel suo laboratorio a Guildford. Dimostr\u00f2 che poteva produrre metalli preziosi mescolando borace, niter ed una misteriosa polvere rossa o bianca nota come \"polvere della produzione\" con una quantit\u00e0 di mercurio pari a 50 volte il proprio peso e mescolando il composto con una sbarra di ferro.\nL'uso della polvere rossa avrebbe trasmutato il materiale in oro, mentre con la polvere bianca in argento. Effettu\u00f2 sette dimostrazioni pubbliche (l'ultima delle quali il 25 maggio 1782) a cui assistevano anche preti, avvocati e chimici.\nParte dell'oro prodotto durante gli esperimenti fu presentato a Giorgio III e i resoconti degli esperimenti furono pubblicati riscuotendo un grande successo.\nI suoi colleghi della Royal Society furono meno convinti delle dimostrazioni e gli chiesero di ripetere gli esperimenti alla presenza di alcuni membri della Society. Price sembr\u00f2 poco felice di questo, e afferm\u00f2 che le polveri utilizzate erano terminate e la preparazione di nuovi campioni gli sarebbe costato tempo, denaro e la propria salute. Inoltre afferm\u00f2 che il costo nella preparazione di metalli preziosi non era economico, poich\u00e9 un'oncia d'oro sarebbe stata prodotta al prezzo di 17 sterline, mentre aveva un valore di mercato di 4 sterline. La Royal Society insistette nella ripetizione degli esperimenti, ricordando a Price che, come membro, egli stava chiamando in causa l'onore della Society. Price ribatt\u00e9 che la sua reputazione e la sua posizione alla Royal Society avrebbe dovuto allontanare qualunque dubbio sulla veridicit\u00e0 delle sue affermazioni, ma infine fu costretto a ripetere l'esperimento.\nNel gennaio 1783 Price torn\u00f2 al suo laboratorio a Guildford, per iniziare la produzione delle polveri misteriose. Di fatto, egli prepar\u00f2 la distillazione di un composto che conteneva acido prussico. Scrisse le sue volont\u00e0 ed invit\u00f2 i suoi colleghi per assistere all'esperimento il 3 agosto.\nNonostante il successo delle sue prime dimostrazioni, solo tre colleghi si presentarono nel giorno dell'esperimento. Anche se chiaramente dispiaciuto dello scarso seguito, Price accolse le tre persone e bevve il composto che aveva preparato. I suoi colleghi notarono immediatamente un cambiamento nel suo aspetto ma prima che potessero fare qualcosa Price era gi\u00e0 deceduto.\nI motivi per questo suicidio sono sconosciuti: era una persona in salute e rispettata, a cui erano stati gi\u00e0 riconosciuti meriti per le sue ricerche nel campo della chimica."}
{"id": "1524981", "revid": "433605", "url": "https://it.wikipedia.org/wiki?curid=1524981", "title": "Valley Forge", "text": "Valley Forge \u00e8 una localit\u00e0 della Pennsylvania, Stati Uniti d'America, rimasta celebre per aver ospitato, fra il 1777 e il 1778, gli accampamenti invernali dell'Esercito continentale guidato da George Washington durante la Guerra d'indipendenza americana.\nStoria.\nWashington vi condusse il suo esercito nel dicembre del 1777, per passarvi la stagione fredda. Il luogo fu scelto per la sua relativa vicinanza ai contingenti inglesi, e per la sua facile difendibilit\u00e0: situata a circa quaranta chilometri da Filadelfia, allora in mano britannica, la valle era cinta da un fiume (il fiume China) e da una collina (il Mount Joy) che ne costituivano delle difese naturali per l'esercito di 11.000 uomini assiepato al suo interno.\nI mesi invernali passati a Valley Forge furono tra i peggiori per le truppe continentali: gli uomini di Washington, male equipaggiati ed attrezzati, dovettero far fronte ai rigori di un rigido inverno. Il gelo, la fame e le malattie quali la difterite, il tifo, la dissenteria condussero a morte circa 2.000 soldati, e ne resero altrettanti incapaci di riprendere le armi.\nFrattanto, sempre a Valley Forge le truppe vennero sottoposte ad un duro addestramento in vista delle successive battaglie: questo venne affidato all'ufficiale prussiano Friedrich Wilhelm von Steuben, che insegn\u00f2 alle reclute inesperte di Washington i fondamenti della tattica, della strategia e delle abilit\u00e0 militari.\nAlla fine dell'inverno, le truppe cos\u00ec addestrate e temprate si congiunsero ai rinforzi provenienti dalla Francia e, il 19 giugno 1778 lasciarono per sempre Valley Forge, sei mesi dopo il loro arrivo.\nOggi.\nOggi l'area ospita un museo all'aperto, con alcune costruzioni originali dell'epoca, e moderne ricostruzioni degli accampamenti e delle baracche dove stanzi\u00f2 l'esercito di Washington. Realizzato nel 1893 come \"Valley Forge State Park\", il memoriale \u00e8 successivamente stato nominato Parco Nazionale nel 1976 con il nome di \"Valley Forge National Historical Park\". Nella sua porzione sud si trova anche un grande arco commemorativo, il \"National Memorial Arch\" eretto nel 1910 e dedicato \"agli ufficiali ed ai soldati dell'Esercito Continentale\".\nNell'arte e nella cultura.\nValley Forge, idealmente visto come luogo della sofferenza, dell'abnegazione e della preparazione alle successive vittorie dell'Esercito Continentale, \u00e8 rimasto uno dei simboli della guerra di indipendenza americana, fra i pi\u00f9 cari e significativi per il patriottismo statunitense. Di conseguenza, sono molte le opere artistiche o culturali nelle quali sono presenti riferimenti ad esso.\nNella letteratura, il pi\u00f9 celebre \u00e8 probabilmente la rappresentazione teatrale \"Valley Forge\", del drammaturgo Maxwell Anderson, che narra gli eventi dell'inverno 1777-78. Nella musica, invece, una canzone intitolata \"Valley Forge\" \u00e8 presente in \"The Glorious Burden\", l'ottavo disco della band heavy metal Iced Earth. Per quanto riguarda i fumetti, invece, il popolare bracchetto Snoopy, personaggio della striscia \"Peanuts\" immagina talvolta, nei suoi frequenti voli di fantasia, di essere un patriota statunitense di stanza a Valley Forge durante quel tragico inverno. Un altro riferimento si ha nel fumetto Marvel \"Il Punitore\", nella prima storia dedicata al personaggio della linea marvel MAX, dal titolo \"BORN\": in essa Garth Ennis crea una base militare americana nel Vietnam chiamata Valley Forge, dove il protagonista Frank Castle si avvicina lentamente a diventare il Punitore. Nel film di fantascienza \"\" (\"Silent Running\", 1972) \u00e8 il nome di un'astronave che trasporta le ultime specie di piante e foreste ormai estinte sulla terra e condannate alla distruzione.\nDal punto di vista istituzionale, sono molte le scuole, gli ospedali e le strutture pubbliche che portano nel nome il toponimo di Valley Forge. La marina militare degli Stati Uniti ha dedicato invece due diverse imbarcazioni al celebre evento: la portaerei \"USS Valley Forge (CV-45)\", varata nel 1944, e l'incrociatore \"USS Valley Forge (CG-50)\", varato nel 1984."}
{"id": "1524983", "revid": "94902", "url": "https://it.wikipedia.org/wiki?curid=1524983", "title": "Valley forge", "text": ""}
{"id": "1524984", "revid": "66387", "url": "https://it.wikipedia.org/wiki?curid=1524984", "title": "Guerra Fredda (1962-1991)", "text": ""}
{"id": "1524992", "revid": "339392", "url": "https://it.wikipedia.org/wiki?curid=1524992", "title": "Jodler", "text": ""}
{"id": "1524995", "revid": "767487", "url": "https://it.wikipedia.org/wiki?curid=1524995", "title": "The Libertines (album)", "text": "The Libertines \u00e8 il secondo album dell'omonima band. Realizzato il 30 agosto 2004, ha venduto 72.189 copie solo nella prima settimana. Viene considerato una sorta di autobiografia di Pete Doherty e Carl Bar\u00e2t.Nel 2006 NME lo ha piazzato al n\u00b0 47 dei migliori album inglesi di sempre. L'album \u00e8 stato inoltre incluso nel libro \"1001 Albums You Must Hear Before You Die\" ed \u00e8 stato prodotto dal chitarrista dei The Clash Mick Jones.\nSingoli.\n\"Can't Stand Me Now\" (9 agosto), (2004), numero 2\n\"What Became of the Likely Lads\" (25 ottobre), (2004), numero 8"}
{"id": "1524998", "revid": "110157", "url": "https://it.wikipedia.org/wiki?curid=1524998", "title": "1. Deild 2004", "text": "L'edizione 2004 della \"1. deild\" \u00e8 iniziata il 21 aprile 2004 e s'\u00e8 conclusa il 2 ottobre 2004."}
{"id": "1525005", "revid": "339392", "url": "https://it.wikipedia.org/wiki?curid=1525005", "title": "Berlin K\u00fcstriner Bahnhof", "text": ""}
{"id": "1525011", "revid": "486946", "url": "https://it.wikipedia.org/wiki?curid=1525011", "title": "Campionato di calcio delle Isole Far Oer 2004", "text": ""}
{"id": "1525012", "revid": "122456762", "url": "https://it.wikipedia.org/wiki?curid=1525012", "title": "Landolfo Iuniore", "text": "Biografia.\nLandolfo Iuniore nacque intorno al 1077 in una famiglia di umili origini, Fu costretto in giovane et\u00e0 a fuggire in Francia, coinvolto nel tumulto popolare contro lo zio Liprando. Ritornato e postosi sotto la protezione di due nobili, Anselmo della Pusterla e Olrico da Corte, nel 1106 si rec\u00f2 con il primo a Tours e a Parigi per frequentarvi le celebri scuole. A Parigi fu scolaro del filosofo Guglielmo di Champeaux. Gi\u00e0 chierico, nel 1099 entr\u00f2 come accolito nella chiesa di S. Paolo. Ma, seguendo il consiglio del primicerio, ebbe l'imprudenza di opporsi all'elezione dell'arcivescovo Giordano da Clivio (fine dell'anno 1111). Nominato ci\u00f2 nonostante diacono per la generosit\u00e0 di Giordano, non tard\u00f2 a trovarsi con questo in urto per colpa dello zio. Perduto ogni beneficio, fu costretto a vivere facendo il precettore e lo scriba. Cerc\u00f2 inutilmente di riottenere la primitiva condizione finch\u00e9, nel 1126, Anselmo, divenuto arcivescovo, gli affid\u00f2 un importante ufficio. Si ignora la data della sua morte.\nSpirito inquieto e turbolento, appoggi\u00f2 Corrado di Hohenstaufen, quando scese in Italia (1128) e fu acerrimo nemico di Bernardo di Chiaravalle. Fu autore di una \"Historia Mediolanensis\" (ed. in \"Monumenta Germaniae Historica\"., \"Script\"., XX, a cura di Philipp Jaff\u00e9) che va dal 1097 al 1137, e che egli cominci\u00f2 a scrivere nel 1136. In essa ci d\u00e0 interessanti notizie sull'origine del comune di Milano e sulla vita del comune cittadino milanese ai suoi tempi."}
{"id": "1525013", "revid": "5245", "url": "https://it.wikipedia.org/wiki?curid=1525013", "title": "Basilica dei Santi Apostoli di Costantinopoli", "text": ""}
{"id": "1525014", "revid": "187829", "url": "https://it.wikipedia.org/wiki?curid=1525014", "title": "DC United", "text": ""}
{"id": "1525020", "revid": "519091", "url": "https://it.wikipedia.org/wiki?curid=1525020", "title": "Gianluca Pagliuca", "text": "Spesso annoverato tra i migliori portieri di sempre, tra i primi al mondo nel corso degli anni '90, ha trascorso le annate pi\u00f9 brillanti della propria carriera con le maglie di e : con il club genovese ha conquistato tre Coppe Italia (1987-1988, 1988-1989 e 1993-1994), una Coppa delle Coppe (1989-1990), uno scudetto (1990-1991) e una Supercoppa italiana (1991), mentre coi milanesi ha vinto una Coppa UEFA (1997-1998). Successivamente si \u00e8 trasferito al Bologna, trascorrendovi sei stagioni in Serie A e una in B, per poi concludere l'attivit\u00e0 agonistica nel 2007, dopo una stagione nell', all'et\u00e0 di 40 anni.\nTra il 1989 e il 1998 ha fatto parte della nazionale italiana, con cui ha totalizzato 39 presenze, disputando due campionati del mondo da titolare ( e ) e uno da terzo portiere (); con l' ha partecipato a due edizioni dei Giochi (riserva a , titolare ad ), scendendo in campo in tre occasioni. Conta una presenza anche nell'.\nA livello individuale si \u00e8 aggiudicato le edizioni 1996-1997 e 2004-2005 del Guerin d'oro, in qualit\u00e0 di giocatore con la media voto pi\u00f9 alta della Serie A nelle pagelle della stampa specializzata. Nel 1991 \u00e8 giunto 21\u00ba nella corsa al Pallone d'oro, premio al quale \u00e8 stato candidato anche nel 1997 e nel 1998; l'IFFHS lo ha inoltre classificato tra i pi\u00f9 forti portieri europei del XX secolo e tra i migliori a livello mondiale del periodo 1987-2011, collocandolo rispettivamente in 34\u00aa e 16\u00aa posizione. Nell'edizione 2021 \u00e8 entrato a far parte della \"Hall of Fame\" dell'Inter.\nFino al 2020, prima di essere superato da Samir Handanovi\u010d, ha detenuto il record di rigori parati in Serie A (24). Tra il 2006 e il 2016, prima di essere scavalcato da Gianluigi Buffon, \u00e8 stato il portiere con pi\u00f9 presenze nella massima serie, avendo battuto il precedente primato di Dino Zoff. Considerando anche gli altri ruoli, figura al quinto posto con 592 apparizioni, dietro Buffon, Paolo Maldini, Francesco Totti e Javier Zanetti; al momento del suo ritiro era secondo, preceduto dal solo Maldini.\nBiografia.\n\u00c8 originario di Ceretolo, frazione di Casalecchio di Reno. Appassionato di basket, \u00e8 membro della Fondazione Virtus, che nel 2012 ha acquisito la Virtus Pallacanestro Bologna.\nIl figlio Mattia, centrocampista, ha esordito nella Primavera del nella stagione 2019-2020, e in Serie A in quella successiva.\nCaratteristiche tecniche.\nGiocatore.\nPortiere esplosivo ed atletico, robusto e tecnicamente completo, Pagliuca spiccava per l'abilit\u00e0 tra i pali, dove offriva il meglio di s\u00e9 in virt\u00f9 di doti acrobatiche, riflessi e senso della posizione. Tra i pi\u00f9 abili al mondo della sua epoca nel parare i rigori.\nTra gli altri suoi pregi si ricordano il buon controllo di palla, che gli permetteva di rischiare il dribbling in caso di necessit\u00e0, e il rinvio forte e preciso col piede sinistro \u2014 \u00abda portiere sudamericano\u00bb \u2014, che compensava qualche carenza nell'uso del destro. Tatticamente, nella di Vujadin Bo\u0161kov fece parte di una retroguardia imperniata sulla classica marcatura a uomo, per poi agire da \u00ablibero aggiunto\u00bb nella difesa a zona di Sven-G\u00f6ran Eriksson, con licenza di avventurarsi fuori area per anticipare l'attaccante avversario o per calciare le punizioni fischiate nella propria trequarti: tale moderna interpretazione del ruolo, frutto di una certa vocazione offensiva gi\u00e0 mostrata in precedenza, gli consent\u00ec di non patire le innovazioni tattiche e regolamentari dei primi anni 1990, agevolando peraltro la sua ascesa a \"numero uno\" della nazionale di Arrigo Sacchi. Ricopr\u00ec un ruolo simile anche nell', durante la gestione di Roy Hodgson, tornando a svolgere compiti pi\u00f9 tradizionali sotto la guida tecnica di Luigi Simoni.\nElegante negli interventi, ebbe come punto di riferimento Dino Zoff, ma le sue movenze furono accostate a quelle del pi\u00f9 spettacolare Enrico Albertosi: in giovane et\u00e0 tendeva infatti a concedersi \u00abqualche stravaganza\u00bb in campo, sconfinando talvolta nella platealit\u00e0; negli anni successivi mitig\u00f2 tale propensione, mostrandosi pi\u00f9 essenziale e sicuro. Per buona parte della carriera fu supportato da una notevole tenuta fisica, che gli permise di restare in campo fino a quarant'anni e di disputare interi campionati senza saltare nessun incontro: degna di nota \u00e8 la striscia di 247 partite consecutive giocate dal 2000 al 2007 tra Serie A e B. Era inoltre abile nell'opporsi ai calci di rigore: prima di essere superato da Samir Handanovi\u010d nel 2020, \u00e8 stato il \"recordman\" della Serie A per \"penalty\" neutralizzati (24 su 91).\nDotato di forte personalit\u00e0, aveva un rendimento costante e quasi sempre adeguato all'importanza della posta in palio \u2014 Bo\u0161kov lo considerava \u00abuna sicurezza, decisivo nelle partite cruciali\u00bb \u2014, al netto di occasionali periodi di flessione. Il tecnico Mircea Lucescu, che lo allen\u00f2 per alcuni mesi all'Inter, lo defin\u00ec \u00abil migliore al mondo\u00bb nell'uno contro uno con la punta avversaria: Pagliuca, al contrario, riteneva di non brillare in tale circostanza, respingendo invece le critiche in merito a una sua presunta reticenza alle uscite alte, nelle quali si faceva generalmente apprezzare, pur senza eccellere.\nAllenatore.\nDurante la sua esperienza da allenatore di squadre giovanili si \u00e8 detto attento alla serenit\u00e0 dei propri calciatori, chiamati a giocare con impegno ma senza \u00abl'assillo del risultato\u00bb. Come preparatore di giovani portieri considera prioritaria la bravura tra i pali, ritenendo utile ma non fondamentale l'abilit\u00e0 col pallone tra i piedi.\nCarriera.\nClub.\nGli esordi.\nMosse i primi passi da giocatore nella Polisportiva Ceretolese, giocando come centrocampista, attaccante e, occasionalmente, come portiere; intorno ai 13 anni inizi\u00f2 a giocare stabilmente in porta, e dopo un anno nel Casteldebole prosegu\u00ec la propria carriera giovanile nel , dove approd\u00f2 nel 1982 su segnalazione di Pietro Battara.\nSampdoria.\n1986-1991.\nNel 1986 pass\u00f2 in prestito alla , con la quale fu finalista del Torneo di Viareggio: le qualit\u00e0 messe in mostra durante la competizione convinsero il presidente Paolo Mantovani ad acquistarlo a titolo definitivo per circa 300 milioni di lire. Inizialmente destinato a un prestito in Serie C per la stagione 1987-1988, entr\u00f2 invece in prima squadra su indicazione di Battara \u2014 divenuto nel frattempo preparatore dei portieri della Sampdoria \u2014, facendo da riserva a Guido Bistazzoni. Dopo aver debuttato, il 6 settembre 1987, nel girone eliminatorio di Coppa Italia contro il , esord\u00ec in Serie A l'8 maggio 1988, nella partita Sampdoria- conclusasi 0-0. Fu poi preferito a Bistazzoni nella doppia finale di Coppa Italia contro il Torino, segnalandosi per un'ottima prova nella gara di ritorno che vide la Sampdoria prevalere ai supplementari. A fine stagione fu convocato come terzo portiere per i Giochi olimpici di .\nPromosso titolare da Vujadin Bo\u0161kov, suo estimatore, nel biennio successivo Pagliuca vinse un'altra Coppa Italia (1988-1989) e raggiunse per due volte di seguito la finale di Coppa delle Coppe: sconfitta per 2-0 dal nell'edizione 1989-1990, l'anno successivo la Sampdoria conquist\u00f2 il trofeo per la prima volta nella sua storia, battendo l' con lo stesso risultato. In virt\u00f9 delle due vittorie in Coppa Italia, la Sampdoria disput\u00f2 inoltre due finali di Supercoppa italiana (1988 e 1989), perse rispettivamente contro e . Affermatosi come uno dei pi\u00f9 promettenti portieri italiani, Pagliuca entr\u00f2 nel giro della nazionale maggiore, con la quale partecip\u00f2 da riserva al .\nNella stagione 1990-1991 la Sampdoria conquist\u00f2 da \u00ab\"outsider\"\u00bb uno storico scudetto, epilogo di un'annata che vide Pagliuca protagonista di numerosi interventi decisivi: su tutti, spicca il rigore parato a Lothar Matth\u00e4us nella vittoriosa trasferta contro l'Inter, in cui l'estremo difensore dei genovesi salv\u00f2 a pi\u00f9 riprese il risultato. La respinta sul \"penalty\" di Matth\u00e4us consolid\u00f2 la fama di \"para-rigori\" che Pagliuca aveva iniziato a costruirsi nei mesi precedenti, quando in Coppa Italia ne aveva parato uno alla a partita in corso e tre al Torino dopo i tempi supplementari; il trofeo sar\u00e0 poi vinto dalla , che negher\u00e0 il \"double\" alla Sampdoria sconfiggendola in finale. Tra gli altri episodi degni di nota, si ricorda il concitato finale della gara di andata contro il Torino in campionato, persa per 2-1: spintosi in avanti alla ricerca del pari, Pagliuca centr\u00f2 il palo con un colpo di testa, azione comunque viziata da un presunto fuorigioco che esacerb\u00f2 gli animi; al termine della partita, una veemente polemica del portiere nei confronti dell'arbitro fu punita con due giornate di squalifica. Il rendimento profuso nel corso della stagione valse a Pagliuca la 6\u00aa posizione nella classifica IFFHS dei migliori portieri del 1991, la candidatura al Pallone d'oro (21\u00ba posto) e l'esordio in nazionale.\n1991-1994.\nNella stagione 1991-1992, iniziata con la conquista della prima Supercoppa italiana della sua storia, la Sampdoria partecip\u00f2, sempre per la prima volta, alla Coppa dei Campioni, giunta alla sua ultima edizione prima della rinomina in UEFA Champions League: il debutto di Pagliuca e del club nella massima competizione europea avvenne il 18 settembre 1991 in occasione del 5-0 inflitto al . Le successive vittorie nelle gare di ritorno contro i belgi dell'Anderlecht e la garantirono comunque alla Sampdoria il primo posto che le valse la finale di Wembley contro il , persa per 1-0. L'incontro, a lungo in equilibrio grazie anche alle prodezze di un Pagliuca stavolta in grande spolvero, fu deciso ai supplementari da un calcio di punizione di Ronald Koeman: il gol sollev\u00f2 qualche interrogativo sulle effettive responsabilit\u00e0 dei giocatori in barriera e del portiere, trafitto sul proprio palo ma in parte discolpato dalla notevole potenza del tiro, che impresse al pallone una velocit\u00e0 di circa 112 km/h.\nPagliuca fu dunque chiamato, nella stagione 1992-1993, a misurarsi con il nuovo regolamento in cui venne introdotto il divieto per i portieri di raccogliere il pallone con le mani in caso di retropassaggio volontario di un compagno: un cambiamento, questo, che metter\u00e0 in difficolt\u00e0 gli estremi difensori meno avvezzi al gioco coi piedi. Pagliuca, che in estate si era detto pronto ad adeguarsi sia alle innovazioni regolamentari sia alla difesa a zona del nuovo allenatore Sven-G\u00f6ran Eriksson, torn\u00f2 a offrire alti livelli di rendimento, grazie anche a un'interpretazione pi\u00f9 moderna e spregiudicata del proprio ruolo, riaffermandosi tra i migliori \"numeri uno\" della Serie A e battendo la concorrenza di Luca Marchegiani per il posto da titolare in nazionale; tuttavia, la sua stagione termin\u00f2 anzitempo a causa di un serio incidente stradale occorsogli nel maggio 1993, che gli provoc\u00f2 la frattura di una clavicola e uno pneumotorace.\nRientrato in tempo per l'inizio dell'annata 1993-1994, chiuse il ciclo in maglia blucerchiata dopo aver contribuito in modo determinante alla vittoria di una terza Coppa Italia: decisivo ai tiri di rigore contro e , con cinque \"penalty\" respinti in totale, fu tra i migliori in campo nella semifinale contro il e nella finale d'andata contro l'. La sua ultima stagione nella Sampdoria, cui fece seguito il disputato da titolare con l'Italia, gli varr\u00e0 un altro 6\u00ba posto nella classifica dei migliori portieri dell'anno stilata dall'IFFHS.\nNelle file del club genovese conta 198 presenze in campionato \u2014 che lo rendono il portiere doriano con pi\u00f9 apparizioni in Serie A \u2014 e 286 complessive.\nInter.\n1994-1997.\nVoluto da Ottavio Bianchi ed Ernesto Pellegrini, Pagliuca pass\u00f2 all' per la stagione 1994-1995, inizialmente a malincuore e dopo una lunga trattativa: alla Sampdoria andarono 8 miliardi di lire pi\u00f9 i cartellini di Walter Zenga e Riccardo Ferri, per un totale di circa 12 miliardi. Esord\u00ec in maglia nerazzurra il 22 agosto 1994, nel 3-0 esterno sulla valido per i turni eliminatori di Coppa Italia. Chiamato a non far rimpiangere Zenga, il portiere si dimostr\u00f2 all'altezza del compito, offrendo ottime prestazioni, ma la stagione della squadra si rivel\u00f2 scialba: l'Inter fu eliminata dalla Coppa UEFA gi\u00e0 a settembre, battuta dall' ai rigori nonostante la parata di Pagliuca sul tiro di Guy Whittingham; complici i risultati deludenti, il presidente Pellegrini pass\u00f2 il testimone a Massimo Moratti. Il sesto posto in Serie A, conquistato all'ultima giornata, valse comunque la qualificazione alla successiva Coppa UEFA.\nNon convocato per il con la nazionale maggiore, il portiere fu in compenso selezionato come fuoriquota per i Giochi olimpici di Atlanta, dove fu titolare.\nNella stagione 1996-1997 i risultati furono pi\u00f9 brillanti: rafforzata nel reparto offensivo dagli arrivi di Youri Djorkaeff e Iv\u00e1n Zamorano, in Serie A l'Inter battagli\u00f2 con il per il secondo posto alle spalle della Juventus \u2014 un piazzamento che avrebbe garantito l'accesso alla Champions League 1997-1998 \u2014, dovendosi infine accontentare della terza piazza. Nuovamente semifinalista di Coppa Italia, l'Inter raggiunse inoltre la finale di Coppa UEFA, venendo sconfitta in entrambi i casi ai tiri di rigore, rispettivamente da e : in tali occasioni, tutti i rigoristi avversari riuscirono con freddezza a battere Pagliuca, che ai sedicesimi di Coppa UEFA era stato invece decisivo nella \"lotteria\" dal dischetto contro il , in cui aveva parato il tiro di Erwin Dampfhofer. Chiamato ad agire da \"sweeper-keeper\" alle spalle della difesa a zona di Hodgson, l'estremo difensore dell'Inter ebbe un rendimento molto elevato sia in Europa, dove fu il trascinatore della squadra insieme all'attaccante Maurizio Ganz, sia in Serie A, dove ebbe la pi\u00f9 alta media voto del campionato nelle pagelle della stampa specializzata \u2014 a pari merito con Angelo Peruzzi e Lilian Thuram \u2014, venendo quindi premiato col Guerin d'oro; l'ottimo stato di forma gli valse inoltre il ritorno in nazionale nonch\u00e9 le \"nomination\" per il titolo di Migliore portiere AIC e per il Pallone d'oro.\n1997-1999.\nAgli ordini del nuovo tecnico Luigi Simoni, l'Inter si present\u00f2 ai nastri di partenza dell'annata 1997-1998 forti dell'acquisto di Ronaldo e di una rosa rinnovata in tutti i reparti. All'infuori di un'eclatante eliminazione in Coppa Italia per mano del , l'Inter disput\u00f2 la sua migliore stagione degli anni 1990, ingaggiando un lungo duello con la per la vittoria dello scudetto, culminato nella partita di ritorno tra i due club: il 26 aprile 1998, nonostante un rigore parato da Pagliuca ad Alessandro Del Piero, l'Inter fu sconfitta per 1-0 in una gara caratterizzata dal celebre contrasto nell'area juventina tra Mark Iuliano e Ronaldo, giudicato regolare dall'arbitro Piero Ceccarini e fonte di accese polemiche. La sconfitta segn\u00f2 di fatto la fine delle ambizioni di vittoria dell'Inter, il cui secondo posto in classifica valse comunque l'accesso alla successiva edizione della Champions League. Membro della difesa meno battuta della Serie A, secondo le pagelle de \"La Gazzetta dello Sport\" Pagliuca fu il miglior portiere del campionato. Frattanto, con il proprio \"numero uno\" ancora sugli scudi, l'Inter raggiunse per il secondo anno consecutivo la finale di Coppa UEFA \u2014 eliminando tra le altre squadre lo campione in carica \u2014 e il 6 maggio vinse la competizione, battendo la per 3-0 al Parco dei Principi: nell'occasione, Pagliuca sollev\u00f2 da capitano l'unico trofeo conquistato nella sua esperienza milanese. A suggello di prestazioni eccellenti, e dopo aver nel frattempo disputato un ottimo con la nazionale, Pagliuca sar\u00e0 candidato per la seconda volta di fila al premio di Migliore portiere AIC e al Pallone d'oro, ottenendo inoltre il 5\u00ba posto nella classifica IFFHS dei migliori portieri dell'anno.\nNell'annata 1998-1999, Pagliuca esord\u00ec in Champions League, scendendo in campo nel 4-0 contro lo del 12 agosto 1998, partita valida per il secondo turno preliminare. Nonostante il prestigioso acquisto di Roberto Baggio, la stagione dell'Inter non fu per\u00f2 all'altezza delle aspettative: un avvio incerto in campionato e un gioco ritenuto poco convincente causarono l'esonero di Simoni dopo 11 giornate, sebbene l'Inter avesse ipotecato, pochi giorni prima, la qualificazione ai quarti di finale di Champions League con un'importante vittoria sul ; guidata, in successione, da altri tre allenatori (Lucescu, Castellini e Hodgson), la squadra piomb\u00f2 in una lunga crisi che si ripercosse sulla serenit\u00e0 del gruppo, finendo per condizionare anche il rendimento di Pagliuca, meno brillante rispetto alle stagioni precedenti. Il deludente ottavo posto in Serie A fu in parte compensato dal raggiungimento della semifinale di Coppa Italia, che permise all'Inter di restare in corsa per l'Europa, ma lo spareggio contro il valido per l'approdo in Coppa UEFA vide gli emiliani imporsi con un doppio 2-1: sulla sconfitta nerazzurra pes\u00f2 l'errore di Pagliuca in occasione del gol di Kennet Andersson nella gara di andata.\nNonostante le sue prestazioni fossero state comunque tra le migliori della squadra \u2014 \u00abPer come hanno reso, credo che l'Europa la meritino in tre: Pagliuca, Cauet e Simeone\u00bb, scrisse Gianni Mura su \"la Repubblica\" sul finire del campionato \u2014, l'ipotesi di una mancata riconferma del portiere, ventilata da mesi, fu confermata a fine stagione: nell'ottica di un profondo rinnovamento della rosa, affidata a Marcello Lippi, Pagliuca lasci\u00f2 malvolentieri il club dopo aver totalizzato 165 presenze in campionato (di cui 162 consecutive) e 234 fra tutte le competizioni, sostituito da Angelo Peruzzi tra i pali nerazzurri. In vista del suo congedo, fu definito da \"La Gazzetta dello Sport\" \u00abil miglior giocatore dell'Inter delle ultime cinque stagioni\u00bb. Di grande spessore furono le sue prestazioni nei derby di Milano: con lui in porta, l'Inter non perse nessuna delle 10 sfide di campionato disputate contro il Milan dal 1994 al 1999; la sua parata su un tiro ravvicinato di Oliver Bierhoff, nella stracittadina dell'8 novembre 1998, \u00e8 annoverata fra le pi\u00f9 belle nella storia del calcio italiano.\nBologna.\n1999-2003.\nPer la stagione 1999-2000 Pagliuca fece ritorno nella propria citt\u00e0, trasferendosi a titolo gratuito al , con cui esord\u00ec il 28 agosto 1999 nello 0-0 casalingo contro il . Al suo primo anno sotto le \"due torri\" disput\u00f2 la Coppa UEFA, cui il Bologna si era qualificato battendo l'Inter nel succitato spareggio del maggio 1999: in Europa i felsinei raggiunsero i sedicesimi di finale superando lo e l', grazie anche a un'ottima prova di Pagliuca nella gara di ritorno contro i belgi, per poi essere eliminati dal , futuro vincitore del trofeo. Il campionato, dopo un inizio negativo che comport\u00f2 l'avvicendamento in panchina tra Sergio Buso e Francesco Guidolin, fu concluso in 11\u00aa posizione, con Pagliuca che rimase imbattuto per 559 minuti consecutivi e mantenne la porta inviolata, insieme al suo vice Paolo Orlandoni, in 15 partite su 34. Il piazzamento finale fu lievemente migliorato nell'annata successiva, chiusa al 10\u00ba posto.\nNel primo biennio in maglia rossobl\u00f9, a suo giudizio, Pagliuca fu piuttosto costante nella stagione d'esordio, commettendo qualche errore in pi\u00f9 nella seconda, a fronte per\u00f2 di un maggior numero di interventi decisivi. In quest'arco di tempo fu vittima di due spiacevoli episodi: il primo avvenne durante la partita di Coppa Italia del 12 ottobre 1999 disputata a Marassi contro la , sua ex squadra, quando un gruppo di tifosi avversari tir\u00f2 dei rubinetti in prossimit\u00e0 della sua porta, costringendo gli arbitri Rosetti e Paparesta a sospendere l'incontro; il secondo risale alla partita del 1\u00ba aprile 2001 contro il al Tardini, quando alcuni sostenitori della squadra di casa bersagliarono il portiere di vermi. \nLa stagione 2001-2002 rappresent\u00f2 per il club un deciso miglioramento in termini di prestazioni e di classifica. Il 7\u00ba posto in campionato fu il miglior risultato ottenuto nell'era Gazzoni, nonostante un epilogo molto amaro, in cui il Bologna vide sfumare \"in extremis\" sia la qualificazione in Champions League sia quella in Coppa UEFA: la sconfitta per 3-0 patita contro il all'ultima giornata releg\u00f2 infatti gli emiliani in Coppa Intertoto; ininfluente fu, nell'occasione, la parata di Pagliuca \u2014 autore di un buon campionato \u2014 su un rigore di Roberto Baggio, il quale riusc\u00ec a ribattere in rete siglando il secondo gol dell'incontro.\nIn Intertoto, i rossobl\u00f9 furono sconfitti in finale dal , perdendo 3-1 in trasferta dopo aver pareggiato 2-2 in casa; tramontata quindi la possibilit\u00e0 di partecipare alla Coppa UEFA, il Bologna chiuse all'11\u00ba posto un'anonima stagione 2002-2003, e un Guidolin giunto alla fine del proprio ciclo fu sostituito in panchina da Carlo Mazzone appena prima dell'inizio del campionato successivo.\n2003-2006.\nLa prima stagione agli ordini del nuovo allenatore, la 2003-2004, fu piuttosto scialba per la squadra, 12\u00aa classificata, ma ottima per il portiere: reduce da un campionato non esaltante, con l'arrivo di Mazzone Pagliuca apparve infatti rigenerato, grazie anche a un cambio di preparazione fisica che, a dispetto dei 37 anni di et\u00e0, lo rese atleticamente pi\u00f9 brillante. Inoltre, il 21 settembre 2003, Pagliuca disput\u00f2 contro l' la sua 500\u00aa presenze in Serie A, diventando il decimo calciatore (terzo tra i portieri dopo Enrico Albertosi e Dino Zoff) a raggiungere tale traguardo.\nCon l'obiettivo di migliorare i risultati ottenuti l'anno passato, il Bologna disput\u00f2 una stagione 2004-2005 per lunghi tratti positiva, piazzandosi a ridosso della zona-UEFA a circa due mesi dal termine del torneo. Contestualmente, Pagliuca si conferm\u00f2 in grande spolvero e disput\u00f2 uno dei suoi migliori campionati, tanto da spingere Mazzone a elogiarne pubblicamente le prestazioni \u2014 \u00abPenso che Buffon e Dida non si offenderanno se dico che in questo momento Pagliuca \u00e8 il miglior portiere di Serie A\u00bb \u2014; tuttavia, un improvviso calo manifestatosi nel finale di stagione rese sempre pi\u00f9 deficitaria la classifica dei felsinei, che finirono invischiati nella lotta per non retrocedere. Il terzultimo posto finale costrinse il Bologna allo spareggio contro il : nonostante la vittoria per 1-0 nella gara d'andata, in cui Pagliuca salv\u00f2 pi\u00f9 volte il risultato, gli emiliani furono sconfitti 2-0 nella partita di ritorno al Dall'Ara, retrocedendo in Serie B. Malgrado l'inatteso epilogo \u2014 \u00ab[...] avevamo chiuso la stagione con la quarta miglior difesa della Serie A. Pazzesco\u00bb \u2014, Pagliuca risult\u00f2 il giocatore con la media pi\u00f9 alta del campionato nelle pagelle della stampa sportiva, venendo premiato con il Guerin d'oro come avvenuto 8 anni prima.\nPagliuca lasci\u00f2 il Bologna al termine dell'annata 2005-2006, dopo aver preso parte al suo unico torneo di Serie B, mancando all'ultima giornata l'accesso ai play-off. Con il club felsineo, di cui fu capitano nelle ultime due stagioni, arriv\u00f2 a disputare 226 partite di campionato consecutive (228 contando anche il suddetto spareggio contro il Parma), stabilendo un nuovo record per un giocatore rossobl\u00f9: il precedente primato apparteneva a un altro estremo difensore, Mario Gianni, che si ferm\u00f2 a quota 172. In totale disput\u00f2 270 incontri, di cui 206 in Serie A.\nAscoli.\nConclusa l'esperienza al Bologna, Pagliuca firm\u00f2 per l', ritrovando la massima serie alle soglie dei 40 anni. Debutt\u00f2 il 19 agosto 2006 nel 6-0 esterno sul , valido per il primo turno preliminare di Coppa Italia. Il 17 settembre, alla seconda giornata di campionato, tocc\u00f2 quota 571 presenze in Serie A scendendo in campo contro il : in tal modo super\u00f2 Dino Zoff e divenne il portiere con pi\u00f9 apparizioni nel massimo campionato italiano. In seguito allung\u00f2 fino a 247 incontri la sua striscia di partite disputate consecutivamente, prima di essere bloccato da problemi alla schiena; fu poi colpito da un virus influenzale prima della sfida contro il , valida per la 25\u00aa giornata, e una volta ristabilitosi non ritrov\u00f2 posto in squadra, poich\u00e9 di l\u00ec in avanti l'allenatore Nedo Sonetti, che nel frattempo aveva rilevato Attilio Tesser, gli prefer\u00ec D\u012bm\u012btrios Eleutheropoulos, portiere di riserva fino a quel momento. A fine campionato l'Ascoli si classific\u00f2 19\u00ba, retrocedendo in Serie B.\nScaduto il contratto con l'Ascoli, con cui disput\u00f2 23 incontri di campionato, Pagliuca concluse la propria carriera dopo aver totalizzato 592 presenze in Serie A, che al momento del suo ritiro lo ponevano al secondo posto della relativa classifica, dietro a Paolo Maldini; rimarr\u00e0 primo tra i portieri fino al 2016, quando verr\u00e0 superato da Gianluigi Buffon. Avendo giocato l'ultima partita il 18 febbraio 2007, Pagliuca rientra inoltre nella cerchia dei calciatori capaci di scendere in campo in Serie A a 40 anni compiuti.\nNazionale.\nNazionali giovanili.\nSul finire del 1987, in concomitanza con la sua prima stagione in Serie A, fu convocato nell'Under-21 di Cesare Maldini per due gare di qualificazione al campionato d'Europa 1988 (-Italia del 16 ottobre e Italia- del 12 novembre), senza scendere in campo. Il 14 novembre 1989 disput\u00f2, da fuoriquota, la sua unica partita con gli \"azzurrini\", un'amichevole contro l' conclusasi 1-1.\nCon l' prese parte a due edizioni dei Giochi: nel 1988 fu convocato da Francesco Rocca come rincalzo di Stefano Tacconi e Giuliano Giuliani, chiudendo il torneo al quarto posto; nel 1996, fuoriquota, fu convocato come titolare da Maldini, con il compito di favorire la crescita del suo giovane vice Gianluigi Buffon. Nonostante l'ottimo rendimento del portiere, tra i migliori elementi della spedizione azzurra, l'Italia non and\u00f2 oltre la fase a gironi, classificandosi ultima con due sconfitte e una vittoria.\nNazionale maggiore.\n1989-1994.\nEntr\u00f2 nel giro della nazionale maggiore nel 1989, quando il CT Azeglio Vicini lo convoc\u00f2 per l'amichevole del 20 settembre contro la , in sostituzione dell'infortunato Tacconi. In seguito fu chiamato come terzo portiere, dietro Walter Zenga e lo stesso Tacconi, per il , concluso al terzo posto. L'anno seguente scavalc\u00f2 Tacconi nel ruolo di vice di Zenga, debuttando il 16 giugno 1991 nell'ultimo atto del Torneo Scania 100, vinto ai tiri di rigore contro l' grazie anche alla sua parata sul tentativo di Vasilij Kul'kov.\nSul finire dello stesso anno, le gerarchie dei portieri furono scosse dalla mancata qualificazione al e dalla conseguente sostituzione di Vicini con Arrigo Sacchi: la prima uscita dell'Italia con Sacchi in panchina (13 novembre 1991, ininfluente 1-1 contro la ), vide Pagliuca \u2014 all'esordio da titolare \u2014 tra i pali, ma Zenga riusc\u00ec comunque a mantenere il posto fino all'anno successivo, quando fu congedato e sostituito dall'emergente Luca Marchegiani; una prestazione mediocre di quest'ultimo contro la , durante le qualificazioni al , determin\u00f2 infine la promozione di Pagliuca, che dal 18 novembre 1992 (-Italia 0-0) divenne il nuovo \"numero uno\" azzurro. Nel successivo impegno contro par\u00f2 un rigore a Kristian Laferla, contribuendo a una sofferta vittoria per 2-1.\nDopo aver concorso alla qualificazione dell'Italia con una serie di prove convincenti, nel corso del Mondiale Pagliuca offr\u00ec inizialmente prestazioni inferiori alle attese, oltre a essere coinvolto in diversi episodi sfortunati: colto fuori posizione da un tiro di Ray Houghton nel match inaugurale perso contro l' (1-0), nel successivo impegno con la Norvegia fu espulso per aver toccato il pallone con una mano fuori dall'area di rigore, divenendo cos\u00ec il primo portiere a ricevere un cartellino rosso durante la fase finale di un Mondiale. Nell'occasione, pass\u00f2 alla storia la polemica di Roberto Baggio nei confronti di Sacchi, che richiam\u00f2 in panchina il numero 10 azzurro per far posto al portiere di riserva Marchegiani. Squalificato per due turni, Pagliuca fu sostituito dallo stesso Marchegiani nell'ultimo incontro del girone contro il e nell'ottavo di finale contro la .\nL'ottimo rendimento offerto dal suo vice mise in discussione il rientro di Pagliuca al termine della squalifica: tuttavia, dopo qualche tentennamento, Sacchi opt\u00f2 per il reintegro del bolognese, che risult\u00f2 determinante nel 2-1 sulla ai quarti di finale, impedendo con un salvataggio di piede straordinario (per tempismo e senso della posizione) che Julio Salinas portasse in vantaggio la \"Roja\" a pochi minuti dalla fine. Quasi inoperoso nella semifinale vinta 2-1 contro la , incapp\u00f2 tuttavia in un altro episodio sfavorevole, provocando incolpevolmente il rigore con cui gli avversari accorciarono le distanze. L'altalena di emozioni e di rendimento ebbe il culmine nella finale contro il : poco dopo aver sventato un'occasione da gol con una pronta uscita su Rom\u00e1rio, Pagliuca commise un eclatante errore alla mezz'ora della ripresa, quando un tiro dalla lunga distanza di Mauro Silva gli sfugg\u00ec di mano e si infranse sul palo, al quale il portiere azzurro mand\u00f2 un iconico bacio per aver impedito che il pallone finisse in rete. Dopo 120 minuti senza gol, l'Italia si arrese ai rigori: Pagliuca rimedi\u00f2 all'errore di Franco Baresi respingendo il tiro di M\u00e1rcio Santos (dimostrando ancora una volta la sua fama di \"para-rigori\") ma i successivi sbagli di Daniele Massaro e Roberto Baggio determinarono la sconfitta degli \"azzurri\" (2-3).. Complessivamente il MOndiale Usa '94 fu positivo per Pagliuca che nelle ultime 3 partite dimostr\u00f2 senza dubbio di essere uno dei portieri migliori al mondo.\n1994-1998.\nSeppur reduce da un Mondiale \u00abnon esaltante\u00bb, Pagliuca continu\u00f2 a essere la prima scelta di Sacchi per tutto il 1994, indossando anche la fascia da capitano in un'amichevole di fine anno con la ; tuttavia, alcune insicurezze mostrate nelle prime gare di qualificazione al misero in discussione la sua titolarit\u00e0, tanto che la stampa specializzata ipotizz\u00f2 la promozione di Sebastiano Rossi, convocato due volte come riserva, a nuovo \"numero uno\" azzurro. L'ascesa di Rossi fu per\u00f2 frenata dalla prepotente affermazione di Angelo Peruzzi, che nei mesi seguenti divenne il principale candidato alla successione di Pagliuca: agevolato dall'appartenenza al reparto difensivo della , tatticamente pi\u00f9 affine all'idea di calcio di Sacchi rispetto a quello dell'Inter, nel marzo 1995 Peruzzi approfitt\u00f2 di un infortunio occorso al bolognese per sostituirlo nei due impegni con e , e il \u00abgran rientro\u00bb di Pagliuca contro la , con Peruzzi a sua volta infortunato, non imped\u00ec al contendente di scavalcarlo definitivamente a partire dal match di settembre con la . Non ritenendo opportuno che l'ex titolare facesse da secondo al pi\u00f9 giovane collega \u2014 \u00abPagliuca \u00e8 una prima scelta, non posso chiamarlo a far panchina\u00bb \u2014, Sacchi lo estromise dalle successive convocazioni, pur senza escludere un suo eventuale ritorno e smentendo seccamente le voci secondo cui la sua bocciatura fosse dovuta a un'intervista \u00aba luci rosse\u00bb pubblicata sul settimanale \"Epoca\"; ci\u00f2 nonostante, l'ultima apparizione di Pagliuca agli ordini del CT romagnolo rimarr\u00e0 l'amichevole contro la del 21 giugno 1995, dopo la quale il portiere rester\u00e0 lontano dal giro azzurro per due anni. \nNonostante l'esclusione dalla selezione azzurra, molti anni dopo il tecnico di Fusignano inser\u00ec Pagliuca nella sua top 11, ritenendolo il miglior portiere da lui allenato. \nReduce da un deludente , in cui le riserve di Peruzzi furono Francesco Toldo e Luca Bucci, nel dicembre dello stesso anno Sacchi fu sostituito sulla panchina azzurra dall'ex CT dell'Under-21 e dell' Cesare Maldini, il quale nel frattempo aveva convocato Pagliuca come fuoriquota per i Giochi di Atlanta. Sebbene nei primi mesi della sua gestione Maldini avesse confermato Peruzzi come titolare e Toldo come \"dodicesimo\", nel giugno 1997 decise di reintegrare Pagliuca in occasione del Torneo di Francia: il portiere, reduce da una stagione molto brillante, risult\u00f2 tra i migliori in campo nel 3-3 contro il , gara annoverata fra le pi\u00f9 belle amichevoli mai disputate dalla nazionale italiana. Da quel momento, a discapito di Toldo, Pagliuca divenne la prima riserva di Peruzzi, sostituendolo per infortunio nell'andata del decisivo spareggio con la , valido per le qualificazioni al : dovette per\u00f2 abbandonare il campo dopo 32' a causa di uno scontro di gioco con Andrej Kan\u010del'skis, lasciando spazio all'esordiente Gianluigi Buffon. Ottenuto il \"pass\" per il Mondiale, Pagliuca fu confermato come secondo portiere battendo la concorrenza di Buffon, e poi promosso titolare a causa dello stiramento occorso a Peruzzi pochi giorni prima dell'inizio della competizione.\nA differenza del Mondiale precedente, dove aveva avuto un rendimento altalenante, in Francia Pagliuca fu uno dei migliori elementi della spedizione azzurra e si distinse per ottimi interventi, in particolar modo nell'ottavo di finale contro la , vinto per 1-0: nei minuti finali dell'incontro ferm\u00f2 sulla linea di porta un colpo di testa da distanza ravvicinata di Tore Andr\u00e9 Flo, con una parata che richiam\u00f2 alla memoria quella compiuta da Dino Zoff contro il Brasile durante il . Il cammino dell'Italia si interruppe nel successivo quarto di finale contro i padroni di casa della : sul finire dei tempi supplementari Pagliuca mantenne lo 0-0 con una provvidenziale uscita su Youri Djorkaeff, mentre ai tiri di rigore par\u00f2 il \"penalty\" di Bixente Lizarazu; tuttavia, i successivi errori di Demetrio Albertini e Luigi Di Biagio comportarono per gli \"azzurri\" la terza eliminazione consecutiva dal dischetto. Pochi giorni prima della finale, la FIFA rese noto l'elenco dei 38 migliori giocatori del torneo, nel quale il bolognese risult\u00f2 uno dei quattro portieri inclusi, nonch\u00e9 l'unico italiano insieme a Christian Vieri.\nNon confermato dal nuovo commissario tecnico Zoff \u2014 un'esclusione mal digerita da Pagliuca, che non si aspettava un congedo repentino \u2014, il portiere concluse la propria carriera in nazionale con 39 presenze (2 delle quali da capitano) e 27 reti subite. Singolare sar\u00e0 la sua presenza nella formazione \"FIFA World Stars\" in un'amichevole disputata contro l'Italia nel dicembre 1998, per celebrare il centenario della FIGC.\nDopo il ritiro.\nRitiratosi, ha intrapreso una carriera da opinionista per le emittenti Sky e Mediaset Premium, e nel 2009 ha conseguito il patentino di allenatore. In seguito ha coordinato la preparazione dei portieri delle giovanili del Bologna, per poi allenare, nella stagione 2014-2015, i Giovanissimi Nazionali della compagine felsinea. Dal 2016 al 2020 \u00e8 stato il preparatore dei portieri della Primavera rossobl\u00f9.\nHa inoltre giocato, sempre come portiere, nella nazionale italiana di beach soccer.\nStatistiche.\nPresenze e reti nei club.\n\"Statistiche aggiornate al 27 maggio 2007.\""}
{"id": "1525029", "revid": "1498232", "url": "https://it.wikipedia.org/wiki?curid=1525029", "title": "SYM (azienda)", "text": "Sanyang Motor Co., Ltd, nota anche con l'acronimo SYM, \u00e8 un'azienda taiwanese che produce principalmente scooter, moto e ATV. Gli stabilimenti producono anche auto per conto delle case coreane Hyundai e, dal 2017, Kia Motors.\nGamma.\nScooter.\n\"Gamma Europa 2016/2017\":\nMoto\n- Wolf SB 125 Ni\nGli altri modelli: "}
{"id": "1525032", "revid": "298055", "url": "https://it.wikipedia.org/wiki?curid=1525032", "title": "Charles Gunn", "text": ""}
{"id": "1525034", "revid": "28592", "url": "https://it.wikipedia.org/wiki?curid=1525034", "title": "Vjazma", "text": ""}
{"id": "1525040", "revid": "110157", "url": "https://it.wikipedia.org/wiki?curid=1525040", "title": "Poroina Mare", "text": "Poroina Mare \u00e8 un comune della Romania di 1.320 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 4 villaggi: F\u00e2nt\u00e2nile Negre, Poroina Mare, Stigni\u021ba, \u0218ipotu."}
{"id": "1525041", "revid": "217591", "url": "https://it.wikipedia.org/wiki?curid=1525041", "title": "Amelia di Gerona", "text": "Agiografia.\nSi conosce pochissimo di questa santa. Apparterrebbe ad un gruppo di cristiani uccisi a Gerona in Spagna nel IV secolo sotto la persecuzione di Diocleziano. Il martirio \u00e8 riportato da un antico breviario di Gerona.\nTra tutti questi martiri viene ricordata anche una donna di nome Amelia.\nCulto.\nNel 1336 il vescovo di Gerona Arnau de Camprod\u00f3n avrebbe ritrovato le reliquie di tutti questi martiri.\nLa festa liturgica della santa \u00e8 celebrata dalla Chiesa cattolica al 5 gennaio."}
{"id": "1525042", "revid": "228587", "url": "https://it.wikipedia.org/wiki?curid=1525042", "title": "Open Media Framework", "text": "Open Media Framework (OMF) oppure Open Media Framework Interchange (OMFI) \u00e8 un formato di file multi piattaforma che permette l'interscambio di materiale digitale multimediale tra i diversi software ed applicazioni audio e video.\nI file OMF si dividono in OMF 1 e OMF 2. I file OMF 2, pi\u00f9 recenti, presentano maggiori affidabilit\u00e0 e sono pi\u00f9 diffusi. Il formato memorizza i vari eventi audio e video in un determinato progetto in modo che la maggior parte delle impostazioni degli elementi multimediali come la posizione sulla \"timeline\", i volumi e le automazioni possano essere ricreate su un altro software o su una piattaforma diversa.\nAd oggi molti software ed applicazioni prevedono l'importazione e l'esportazione di questo formato:"}
{"id": "1525043", "revid": "120024677", "url": "https://it.wikipedia.org/wiki?curid=1525043", "title": "Contra (videogioco)", "text": ", distribuito in Europa con i titoli Gryzor o Probotector sulla console NES, \u00e8 un videogioco arcade di tipo sparatutto, pubblicato nel 1987 dalla Konami. Venne convertito per diverse piattaforme domestiche dell'epoca, e seuccessivamente incluso in raccolte di versioni emulate, come \"Konami Classics Series\".\nTrama.\nLa trama differisce tra la versione giapponese e quella nordamericana:\nModalit\u00e0 di gioco.\nIl giocatore controlla uno dei membri di un commando che combatte contro ondate di nemici, inclusi umani, robot, mutanti e alieni per raggiungere il suo obiettivo finale. C'\u00e8 la possibilit\u00e0 di giocare in due contemporaneamente, in modalit\u00e0 cooperativa.\nSerie.\nDopo il successo nelle sale giochi, il titolo crebbe maggiormente con l'avvento delle versioni per i sistemi di intrattenimento domestico, tra cui il NES nel 1988. A causa della forte censura in Europa, la Konami fu costretta a modificare molto la trama e i personaggi del titolo, pubblicando la versione di \"Contra\" e i suoi seguiti con il titolo di \"Probotector\". In queste versioni i due personaggi principali e molti nemici furono sostituiti da robot.\n\"Mobile\"\nColonna sonora.\nMusiche ed effetti speciali si devono a Kazuki Jah."}
{"id": "1525044", "revid": "1124164", "url": "https://it.wikipedia.org/wiki?curid=1525044", "title": "Francesco Zucco", "text": "Biografia.\nLa sua nascita, avvenuta nella citt\u00e0 di Bergamo, non \u00e8 databile con precisione a causa della mancanza di documenti certi, ma \u00e8 comunque collocabile in un periodo compreso tra il 1570 ed il 1575. Fin dai primi anni della propria vita dimostr\u00f2 una spiccata propensione verso le arti pittoriche, tanto da convincere il padre ad inviarlo nella vicina citt\u00e0 di Cremona, dove ebbe modo di affinare le proprie abilit\u00e0 presso la scuola dei fratelli Campi.\nAl ritorno da Cremona cominci\u00f2 ad introdursi nel mondo artistico bergamasco, e se non poteva essere alunno del Moroni per la sua giovane et\u00e0, fu sicuramente studioso delle sue opere, stringendo un forte legame personale con Gian Paolo Cavagna ed Enea Salmeggia, entrambi residenti nello stesso quartiere, ovvero \"Borgo San Leonardo\", con i quali ebbe modo di confrontarsi pi\u00f9 volte anche in ambito professionale. Negli anni centrali della sua vita assunse un livello predominante nel contesto artistico bergamasco, dipingendo una grande quantit\u00e0 di opere in ambito religioso.\nSposatosi con Aurelia Chiesa, ebbe tre figli: Bartolomeo Carlo, nato nel 1617, Margherita e Giovanni Battista (nel 1623). Tuttavia non pot\u00e9 vederli crescere, dal momento che mor\u00ec nel 1627 nella sua casa di Bergamo \nStile e opere.\nL'inizio della sua attivit\u00e0 si ebbe nel 1592 con l'esecuzione de \"La circoncisione\" per la chiesa di Stezzano, opera che racchiudeva in s\u00e9 i segni degli insegnamenti carpiti dai fratelli Campi nella loro bottega cremonese. L'anno successivo dipinse \"Vergine con bambino e santi\" e \"L'adorazione dei Magi\" per la parrocchiale di Levate, con uno stile che si rifaceva a Giovan Battista Moroni. Il dipinto dei magi fu firmato \"Franciscus Zucchis F/1593\", indice di una gi\u00e0 affermata notoriet\u00e0 dell'artista, di un avvicinamento al Moroni mantenendo nel contempo il vigore nel disegno dei Campi\nLe numerose commissioni avute nella provincia di Bergamo gli permisero di perfezionare il suo stile, indirizzato tra il naturalismo ed il manierismo tipici della scuola lombarda.\nDatabili verso la fine del secolo sono i suoi dipinti per le chiese di Albino, Alzano Lombardo, Brembate, Camerata Cornello, Capriate San Gervasio, Entratico, Foresto Sparso, Orio al Serio (la \"Vergine con bambino\"), Scanzorosciate, Villa di Serio e Zandobbio.\nAl secolo successivo risalgono invece i dipinti di Ubiale, Peia e Suisio, ma soprattutto la raffigurazione della Madonna con San Felice da Cantalice a Predore, \"L'Annunciazione\" sita a Selvino, la \"Vergine con bambino\" di Carobbio degli Angeli, la \"Madonna in trono\" di Luzzana (databili attorno al 1608), nonch\u00e9 l\"'Adorazione dei Magi\" di Sorisole e \"San Diego e la Vergine\", eseguita per la chiesa cittadina di Santa Maria delle Grazie. \nNel capoluogo orobico ebbe modo di lavorare anche per la Basilica di Santa Maria Maggiore, la chiesa del Santo Sepolcro (nel Monastero di Astino) e la Basilica di Sant'Alessandro in Colonna, sua parrocchiale, per la quale esegu\u00ec un ciclo della vita di Sant'Alessandro ed anche il suo ultimo dipinto, \"Sant'Alessandro si presenta ad un Vescovo\", datato 1627.\nDel 1626 \u00e8 la tela presente come pala d'altare della chiesa della Nativit\u00e0 della Beata Vergine Maria \"Madonna con Bambino e santi\".\nIl successo che lo Zucco riscosse non fu soltanto riguardante le sue opere in ambito sacro: difatti i suoi ritratti lasciano concorde sia la critica del tempo che quella attuale, prendendo spunti sia dalla pittura del Moroni che da quella del Veronese.\nTra i suoi ritratti, ai quali \nmeritano menzione il \"Ritratto di gentildonna gravida\", il \"Ritratto di bambina con cagnolino\" ed il \"Ritratto di gentiluomo con spada, libri e clessidra\".\nMerita una citazione l'inedita Pala d'Altare con la \"Madonna con Bambino e san Giorgio o Vittore e san Sebastiano\", firmata e datata \"Francis Zuccus 1614\"."}
{"id": "1525045", "revid": "1305772", "url": "https://it.wikipedia.org/wiki?curid=1525045", "title": "Pristol", "text": "Pristol \u00e8 un comune della Romania di 1.600 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 2 villaggi: Cozia e Pristol."}
{"id": "1525047", "revid": "94902", "url": "https://it.wikipedia.org/wiki?curid=1525047", "title": "Epica etica etnica pathos", "text": ""}
{"id": "1525048", "revid": "709565", "url": "https://it.wikipedia.org/wiki?curid=1525048", "title": "Gli strani misteri di Archie", "text": "Gli strani misteri di Archie (\"Archie's Weird Mysteries\") \u00e8 una serie TV di disegni animati prodotta nel 1999 da DiC Entertainment. La serie \u00e8 composta da una stagione di 40 episodi.\nSinossi.\nQuesta serie si ispira alla omonima collana di fumetti di Archie Comics: \"Archie's Weird Mysteries\": Archie partecipa al giornalino del \"Riverdale High School\", ed inizia ad investigare sugli strani avvenimenti che accadono nei meandri della scuola."}
{"id": "1525049", "revid": "172866", "url": "https://it.wikipedia.org/wiki?curid=1525049", "title": "Archie's Weird Mysteries", "text": ""}
{"id": "1525053", "revid": "767487", "url": "https://it.wikipedia.org/wiki?curid=1525053", "title": "Living life", "text": "Living Life \u00e8 stata una formazione di jazz rock torinese attiva nella seconda met\u00e0 degli anni Settanta. Venne fondata dal batterista Johnny Betti (che sul disco \"Let\", 1975, appare sotto lo pseudonimo \"Nijo Tibet\"), il quale abbandon\u00f2 i Circus 2000 nel 1972, dopo la pubblicazione del primo LP. Anche l'ex chitarrista dei Circus 2000, Marcello \"Spooky\" Quartarone, faceva parte della prima formazione dei Living Life, cos\u00ec come l'ex tastierista de I Ragazzi del Sole, Piercarlo Bettini.\n\"Let\" fu recensito sulla rivista Musica Jazz, gennaio 1979, p.\u00a035, da Gian Carlo Roncaglia, che in quell'occasione forn\u00ec la seguente informazione: \"Dai Living Life sono nati poi \u2013 a quanto so \u2013 i Camarillo Brillo (\u2026)\".\nFormazioni.\n1975:\nMarcello Quartarone (chitarra, voce)\nWalter Negri (sax, flauto)\nPiercarlo Bettini (tastiere)\nRoberto Savarro (basso, voce)\nJohnny Betti (Nijo Tibet) (batteria, tastiere, voce)\nSandro Gianotti (percussioni)\n1981:\nJohnny Betti (batteria, tastiere, voce)\nDaniele Pintaldi (chitarra)\nFlavio Cappello (flauto)\nAldo Valente (synth, piano)\nRoberto Savarro (basso, voce)\nGianni Cinti (oboe)\nGianni Bianco (sintetizzatore)\nPiercarlo Bettini (Swami Zekuta) (tastiere)"}
{"id": "1525057", "revid": "767487", "url": "https://it.wikipedia.org/wiki?curid=1525057", "title": "Vere\u0219ti", "text": "Vere\u0219ti \u00e8 un comune della Romania di 7.262 abitanti, ubicato nel distretto di Suceava, nella regione storica della Moldavia."}
{"id": "1525058", "revid": "125153639", "url": "https://it.wikipedia.org/wiki?curid=1525058", "title": "Clelia Bernacchi", "text": "Biografia.\n\u00c8 stata molto attiva nella prosa radiofonica dell'EIAR e RAI dall'inizio degli anni '30, sia nelle commedie che nei radiodrammi.\nCome attrice \u00e8 comparsa in una ventina di film dal 1935 al 2001.\nFino alla morte \u00e8 stata una delle doppiatrici pi\u00f9 attive presso la SEFIT-CDC; tra le attrici a cui ha prestato pi\u00f9 spesso la voce si ricordano Patricia Neal, Lauren Bacall, Eve Arden ed Alexis Smith.\nHa doppiato anche Frou Frou nel film d'animazione Disney \"Gli Aristogatti\" (1970) e la nonna di Peter nella serie animata \"Heidi\" (1978).\n\u00c8 stata la seconda moglie dell'attore e doppiatore Cesare Polacco.\n\u00c8 morta il 24 febbraio 2006 all'et\u00e0 di 95 anni. Riposa presso il Cimitero del Verano."}
{"id": "1525059", "revid": "767487", "url": "https://it.wikipedia.org/wiki?curid=1525059", "title": "Pruni\u0219or", "text": "Pruni\u0219or (in ungherese \"Kertes\") \u00e8 un comune della Romania di 2.278 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 15 villaggi: Arv\u0103te\u0219ti, Balota, B\u00e2ltanele, Cerveni\u021ba, Dragote\u0219ti, F\u00e2nt\u00e2na Domneasc\u0103, Ghelmegioaia, G\u00e2rni\u021ba, Gutu, Igiroasa, Lumnic, Mijarca, Prunaru, Pruni\u0219or, Zegaia."}
{"id": "1525060", "revid": "287204", "url": "https://it.wikipedia.org/wiki?curid=1525060", "title": "Prunisor", "text": ""}
{"id": "1525061", "revid": "237256", "url": "https://it.wikipedia.org/wiki?curid=1525061", "title": "Zaporizhja", "text": ""}
{"id": "1525067", "revid": "110157", "url": "https://it.wikipedia.org/wiki?curid=1525067", "title": "Punghina", "text": "Punghina \u00e8 un comune della Romania di 3.298 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 6 villaggi: Cear\u00e2ngu, Drincea, M\u0103gurele, Punghina, Recea, Satu Nou."}
{"id": "1525071", "revid": "200568", "url": "https://it.wikipedia.org/wiki?curid=1525071", "title": "Argentometria", "text": "L'argentometria \u00e8 una tecnica analitica usata in chimica, in cui, per determinare la quantit\u00e0 di analita presente in un campione da analizzare, si sfrutta l'insolubilit\u00e0 dei sali di argento, che si formano titolando la soluzione dell'analita con nitrato d'argento (AgNO3). \nA seconda del metodo utilizzato per la determinazione del punto finale si possono avere tre tipologie di titolazioni argentometriche: \"metodo di Mohr\", \"metodo di Volhard\" e \"metodo di Fajans\".\nMetodo di Mohr.\nNel metodo di Karl Friedrich Mohr si usa cromato di potassio come indicatore che, reagendo con il AgNO3, forma cromato d'argento (di colore rosso). Essendo il cromato d'argento pi\u00f9 solubile dell'alogenuro d'argento formatosi, precipita al punto di equivalenza dando colorazione rossa alla soluzione. Durante la titolazione, per ragioni cinetiche, precipita per primo il cloruro d'argento, e successivamente il cromato d'argento; la titolazione viene condotta sempre in condizioni di vivace agitazione. La metodica deve essere effettuata a pH neutro o debolmente basico poich\u00e9 a pH troppo basici (pH\u00a0&gt;\u00a010,5) l'argento tende a precipitare come idrossido e a pH troppo acidi (pH\u00a0&lt;\u00a06,5) il cromato si trasforma in Bicromato, il quale \u00e8 pi\u00f9 solubile e precipiterebbe dopo il punto di equivalenza portando l'operatore a commettere un errore in eccesso.\nMetodo di Volhard.\nSi tratta di una retrotitolazione descritta da Jacob Volhard: al campione acidificato per acido nitrico viene aggiunto un eccesso di nitrato d'argento che precipita tutto l'analita. Il restante Ag+ viene titolato con tiocianato e il punto finale indicato con allume ferrico o nitrato ferrico. Gli ioni argento reagiscono con lo ione tiocianato precipitando come tiocianato d'argento, bianco\nfinch\u00e9 sono presenti ioni argento liberi. Quando tutti gli ioni argento sono precipitati, l'aggiunta di ulteriore tiocianato di potassio porta alla reazione con il Fe3+ a formare uno ione complesso\ndal caratteristico colore rosso sangue, immediatamente visibile. Poich\u00e9 il tiocianato di argento \u00e8 100 volte pi\u00f9 insolubile del cloruro di argento il punto di fine della titolazione non \u00e8 stabile (il primo eccesso di tiocianato scioglie il precipitato di AgCl). Si consiglia di ricoprire il precipitato di AgCl con un solvente inerte e immiscibile (ad esempio il nitrobenzene), prima della retrotitolazione, in modo da evitare la reazione:\nMetodo di Fajans.\nViene utilizzato un indicatore per adsorbimento, l'indicatore originale descritto da Kazimierz Fajans era la fluoresceina. \nIl meccanismo di azione dell'indicatore \u00e8 di comprensione meno immediata di un comune indicatore acido-base ma non complicato: occorre analizzare l'intorno chimico del precipitato nel corso della titolazione.\n(ClAg ClAg ClAg) Cl\u2212::Na+\n(AgCl AgCl AgCl) Ag+:: Fl\u2212\nNella titolazione secondo Fajans la soluzione deve essere neutra o debolmente basica perch\u00e9 la fluoresceina, che \u00e8 un acido debole, deve essere nella sua forma dissociata e va condotta in presenza di luce ridotta poich\u00e9 la fluoresceina \u00e8 fotosensibile e si decompone formando un composto nero che maschera il viraggio."}
{"id": "1525074", "revid": "1305772", "url": "https://it.wikipedia.org/wiki?curid=1525074", "title": "Rogova", "text": "Rogova \u00e8 un comune della Romania di 1.456 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 2 villaggi: Poroini\u021ba e Rogova."}
{"id": "1525075", "revid": "110157", "url": "https://it.wikipedia.org/wiki?curid=1525075", "title": "Salcia (Mehedin\u021bi)", "text": "Salcia \u00e8 un comune della Romania di 3.213 abitanti, ubicato nel distretto di Mehedin\u021bi, nella regione storica dell'Oltenia. "}
{"id": "1525077", "revid": "36426", "url": "https://it.wikipedia.org/wiki?curid=1525077", "title": "Madri degli abbandonati e di San Giuseppe della Montagna", "text": "Le Madri degli Abbandonati e di San Giuseppe della Montagna (in latino \"Institutum Sororum Matrum Derelictorum\", in spagnolo \"Madres de los Desamparados y de San Jos\u00e9 de la Monta\u00f1a\") sono un istituto religioso femminile di diritto pontificio: i membri di questa congregazione pospongono al loro nome la sigla M.D..\nStoria.\nL'istituto \u00e8 stato fondato dalla religiosa spagnola Petra P\u00e9rez Florido (1845-1906): gi\u00e0 novizia nelle Mercedarie della Carit\u00e0, nel 1879 lasci\u00f2 la congregazione con alcune consorelle per mettersi a disposizione del vescovo di Malaga perch\u00e9 le impiegasse nel servizio ai poveri. Ottenuta l'autorizzazione del vescovo (25 dicembre 1880), le prime cinque Madri degli Abbandonati presero l'abito religioso a V\u00e9lez, nei pressi di Malaga, il 2 febbraio 1881.\nLa congregazione si diffuse rapidamente in tutta la Spagna: collegi, orfanotrofi e case di riposo per i bisognosi vennero aperte a Malaga, Ronda, Gibilterra, And\u00fajar, Barcellona, Martos, Manresa, Valencia e Arriate; nel 1901 madre P\u00e9rez Florido fond\u00f2 a Barcellona anche un santuario dedicato a san Giuseppe (San Jos\u00e9 de la Monta\u00f1a), a cui venne intitolato tutto l'istituto.\nPapa Leone XIII concesse alla congregazione il decreto di lode il 17 luglio 1891; il 14 giugno 1958 papa Pio XII approv\u00f2 definitivamente le loro costituzioni.\nLa fondatrice \u00e8 stata beatificata nel 1994 da papa Giovanni Paolo II.\nAttivit\u00e0 e diffusione.\nLe religiose dell'istituto si dedicano prevalentemente all'assistenza ai bambini e agli anziani privi di mezzi di sussistenza, ma anche alla gestione di residenze universitarie.\nSono presenti in Argentina, Cile, Colombia, Guatemala, Italia, Messico, Porto Rico, Spagna e Stati Uniti d'America: la sede generalizia \u00e8 a Valencia.\nAl 31 dicembre 2008 la congregazione contava 366 religiose in 44 case."}
{"id": "1525081", "revid": "1904508", "url": "https://it.wikipedia.org/wiki?curid=1525081", "title": "Micha\u0142 Fryderyk Czartoryski", "text": "Biografia.\nInfanzia.\nNacque il 26 aprile 1696, a Varsavia, da Kazimierz Czartoryski e Izabel\u0105 El\u017cbiet\u0105 Morsztyn.\nCarriera.\nFu castellano di Vilnius dal 1722, Gran Cancelliere di Lituania dal 1752, Starost di Grodzki, \u0142ucki, U\u015bwiacki, Jurbolski, Homelski, Kupiski e Pienia\u0144ski.\nMatrimonio.\nSpos\u00f2 Elenora Monika Waldstein a Praga il 30 ottobre 1726.\nMorte.\nIl Principe mor\u00ec il 13 agosto 1775 a Varsavia ed \u00e8 sepolto nella Chiesa di Santa Croce, Varsavia.\nNon avendo avuto figli maschi, alla sua morte gli succedette nel Principato di Czartoryski il fratello minore August Aleksander.\nDiscendenza.\nDal matrimonio tra il Principe e Elenora Monika Waldstein nacquero:"}
{"id": "1525082", "revid": "287204", "url": "https://it.wikipedia.org/wiki?curid=1525082", "title": "Michal Fryderyk Czartoryski", "text": ""}
{"id": "1525084", "revid": "93556", "url": "https://it.wikipedia.org/wiki?curid=1525084", "title": "St\u00e2ng\u0103ceaua", "text": "St\u00e2ng\u0103ceaua \u00e8 un comune della Romania di 1.467 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 8 villaggi: B\u00e2rlogeni, Breznicioara, Cer\u00e2nganul, Fa\u021ba Motrului, Po\u0219ta Veche, Satu Mare, St\u00e2ng\u0103ceaua, T\u00e2rsa."}
{"id": "1525085", "revid": "149485", "url": "https://it.wikipedia.org/wiki?curid=1525085", "title": "Guerra Fredda", "text": ""}
{"id": "1525087", "revid": "287204", "url": "https://it.wikipedia.org/wiki?curid=1525087", "title": "Stangaceaua", "text": ""}
{"id": "1525088", "revid": "47767", "url": "https://it.wikipedia.org/wiki?curid=1525088", "title": "Clinto", "text": ""}
{"id": "1525092", "revid": "15756", "url": "https://it.wikipedia.org/wiki?curid=1525092", "title": "L'appello del marted\u00ec", "text": "L'appello del marted\u00ec \u00e8 un programma televisivo sportivo trasmesso da Italia 1 dal 1990 al 1995.\nFormat.\nNato come una \u00abtrasmissione-variet\u00e0 sul calcio, un programma disintossicante che fungesse da antidoto alla seriosit\u00e0 del \"Processo del lunedi\"\u00bb della concorrente Rai 3, \"L'appello del marted\u00ec\" si poneva l'obiettivo di discutere, come al bar, i motivi della giornata del campionato italiano appena trascorsa.\nIn onda settimanalmente nella seconda serata del marted\u00ec, fu condotto da Maurizio Mosca dall'11 settembre 1990 al 1992, e poi da Massimo De Luca dal 1992 al 1995.\nNell'edizione 1991-1992 la scenografia dello studio di registrazione ricalc\u00f2 una vera aula di tribunale, e Mosca indoss\u00f2 una toga da giudice, affiancato dalle mogli e fidanzate dei calciatori; in quella edizione ci furono molte liti e discussioni, che costarono a Mosca il posto alla Fininvest al termine della stagione.\nCon De Luca il programma assunse un taglio pi\u00f9 giornalistico, fino alla sospensione nel 1995."}
{"id": "1525097", "revid": "767487", "url": "https://it.wikipedia.org/wiki?curid=1525097", "title": "Confederazione di Radom", "text": "La Confederazione di Radom (in polacco: \"Konfederacja radomska\") fu una confederazione di nobili della Confederazione Polacco-Lituana formatasi a Radom il 23 giugno 1767 per impedire le riforme e conservare la libert\u00e0 dorata. Fu fondata come risposta della nobilt\u00e0 cattolica alle prime confederazioni protestanti di Slutzk e Toru\u0144; circa 74.000 nobili dichiararono il sostegno alla Confederazione di Radom.\nIl Maresciallo della confederazione fu Karol Stanis\u0142aw \"Panie Kochanku\" Radziwi\u0142\u0142, ma il capo reale fu l'ambasciatore russo Nikolaj Repnin, che fu anche responsabile della formazione delle confederazioni protestanti e ortodosse. Su sua insistenza, i confederati dovettero fare la pace con il Re di Polonia, il filorusso Stanislao II Augusto Poniatowski, e mandare un ambasciatore alla zarina russa Caterina la Grande, chiedendole di proteggere le libert\u00e0 della Rzeczpospolita (Polonia). Egli calm\u00f2 le rivolte interne in Polonia per aumentare il potere di controllo russo sul territorio. Dopo il Sejm di Repnin del 1767, dove Repnin dett\u00f2 \"de facto\" la legislazione al Sejm, il controllo russo sulla Polonia divenne molto pi\u00f9 forte."}
{"id": "1525098", "revid": "78480", "url": "https://it.wikipedia.org/wiki?curid=1525098", "title": "Agglomerato industriale Modica-Pozzallo", "text": "L'agglomerato industriale Modica-Pozzallo \u00e8 situato nella zona retroportuale di Pozzallo; si estende su oltre 5.000.000 di metri quadrati destinati ad insediamenti produttivi. L'agglomerato \u00e8 in forte espansione e rappresenta un importante volano per l'economia: in previsione dell'area di libero scambio del 2010, il porto di Pozzallo assume una funzione strategica per l'import-export nel Mediterraneo. L'Agglomerato \u00e8 gestito dal consorzio Asi di Ragusa e rappresenta il secondo polo industriale della Provincia. Presto sar\u00e0 attivata un'area satellite dell'Agglomerato su territorio di Ispica."}
{"id": "1525099", "revid": "27723", "url": "https://it.wikipedia.org/wiki?curid=1525099", "title": "La ricerca di una terra felice", "text": ""}
{"id": "1525101", "revid": "767487", "url": "https://it.wikipedia.org/wiki?curid=1525101", "title": "Svini\u021ba", "text": "Svini\u021ba (in serbo \"\u0421\u0432\u0438\u045a\u0438\u0446\u0430\" o \"Svinjica\", in ungherese \"Szinice\") \u00e8 un comune della Romania di 1.071 abitanti, ubicato nel distretto di Mehedin\u021bi, nella regione storica del Banato. \nLa maggioranza della popolazione (oltre l'85%) \u00e8 di etnia serba ed il comune \u00e8 ufficialmente bilingue: sia il romeno che il serbo vengono insegnati nelle scuole ed utilizzati per gli atti pubblici.\nNella localit\u00e0 chiamata \"Tricule\", lungo la riva del Danubio, si possono vedere i resti di una grande fortificazione costruita nell'XI secolo, utilizzata e soggetta a successivi ampliamenti fino al XVI secolo."}
{"id": "1525102", "revid": "287204", "url": "https://it.wikipedia.org/wiki?curid=1525102", "title": "Svinita", "text": ""}
{"id": "1525104", "revid": "101411", "url": "https://it.wikipedia.org/wiki?curid=1525104", "title": "Moenchengladbach", "text": ""}
{"id": "1525106", "revid": "112360032", "url": "https://it.wikipedia.org/wiki?curid=1525106", "title": "\u0218imian (Mehedin\u021bi)", "text": "\u0218imian (in ungherese \"\u00c9rsemj\u00e9n\") \u00e8 un comune della Romania di 9.863 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 8 villaggi: Cerne\u021bi, Dedovi\u021ba Nou\u0103, Dedovi\u021ba Veche, Duda\u0219u, Erghevi\u021ba, Poroina, \u0218imian, Valea Copcii."}
{"id": "1525108", "revid": "1987129", "url": "https://it.wikipedia.org/wiki?curid=1525108", "title": "Pilsner (bicchiere)", "text": "Il Pilsner glass \u00e8 un bicchiere usato per servire molti tipi di birre chiare. Generalmente \u00e8 pi\u00f9 piccolo del bicchiere della pinta, solitamente si trova nei formati da 25 cl e da 33 cl. La forma tende ad avere un collo corto nella parte inferiore, seguita da un cono arrotondato ed una zona un po' gonfiata che forma il bicchiere."}
{"id": "1525113", "revid": "1305772", "url": "https://it.wikipedia.org/wiki?curid=1525113", "title": "Sise\u0219ti", "text": "Sise\u0219ti \u00e8 un comune della Romania di 3.010 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 6 villaggi: C\u0103r\u0103midaru, Ciov\u00e2rn\u0103\u0219ani, Cocorova, Cr\u0103gue\u0219ti, Noapte\u0219a, Sise\u0219ti."}
{"id": "1525126", "revid": "830939", "url": "https://it.wikipedia.org/wiki?curid=1525126", "title": "Petra P\u00e9rez Florido", "text": "Memoria liturgica il 16 agosto."}
{"id": "1525127", "revid": "1305772", "url": "https://it.wikipedia.org/wiki?curid=1525127", "title": "\u0218ovarna", "text": "\u0218ovarna \u00e8 un comune della Romania di 1.371 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 3 villaggi: Ohaba, Studina, \u0218ovarna."}
{"id": "1525128", "revid": "287204", "url": "https://it.wikipedia.org/wiki?curid=1525128", "title": "Sovarna", "text": ""}
{"id": "1525129", "revid": "819238", "url": "https://it.wikipedia.org/wiki?curid=1525129", "title": "Stazione di Pontremoli", "text": "La stazione di Pontremoli \u00e8 la stazione ferroviaria della citt\u00e0 omonima. Oltre a Pontremoli serve anche i comuni dell'alta Lunigiana, come Zeri e Mulazzo.\nSi trova sulla linea Parma-La Spezia, chiamata anche \"Pontremolese\".\nStoria.\nNel 1907 la stazione fu oggetto di ampliamenti.\nL'impianto rest\u00f2 pressoch\u00e9 invariato fino ai primi anni duemila, quando fu oggetto di una ristrutturazione che comport\u00f2 la soppressione del marciapiede tra i binari 1 e 2, la conseguente demolizione dell'attraversamento a raso in cemento e la costruzione di nuove banchine tra i binari 2 e 3 ed i binari 4 e 5.\nTali banchine sono state dotate di sottopassaggi, equipaggiati con rampe ed ascensori per diversamente abili.\nStrutture e impianti.\nIl fabbricato viaggiatori \u00e8 costituito da un edificio a due piani: al livello inferiore trovano posto l'ufficio del dirigente movimento, alcuni locali di servizio, la sala d'aspetto e la biglietteria a sportello; in quello superiore si trova l'abitazione del capostazione. Le tre porte di accesso al fabbricato viaggiatori dal Piazzale Bruno Raschi sono protette da una pensilina in ferro battuto.\nLa stazione dispone di sette binari di cui cinque adibiti al servizio viaggiatori e due adibiti al trasporto merci e ricovero mezzi. Il binario 1 \u00e8 solitamente destinato ai treni diretti a Parma, il 2 ai treni destinati a La Spezia Centrale mentre i binari 3, 4 e 5 sono normalmente impiegati per le partenze dei convogli aventi come origine la stazione stessa. L'impianto dispone di pensiline per tutti e cinque i binari e recentemente \u00e8 stata dotata di sottopassaggio.\nAdiacente al fabbricato viaggiatori, in direzione Parma, si trova un edificio pi\u00f9 piccolo che ospita il bar.\nMovimento.\nIn questa localit\u00e0 fermano tutti i treni viaggiatori circolanti sulla linea. Ogni due ore, inoltre, \u00e8 previsto anche un collegamento per Firenze, passante per la stazione di Sarzana.\nServizi.\nLa stazione, che RFI classifica nella categoria \"silver\", dispone di:\nInterscambi.\nLa stazione permette i seguenti interscambi:"}
{"id": "1525135", "revid": "1305772", "url": "https://it.wikipedia.org/wiki?curid=1525135", "title": "T\u00e2mna", "text": "T\u00e2mna \u00e8 un comune della Romania di 3.400 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 11 villaggi: Aduna\u021bii Teiului, Boceni, Colare\u021b, Cremenea, Fa\u021ba Cremenii, Izvor\u0103lu, Manu, Pav\u0103\u021b, Plopi, T\u00e2mna, Valea Ursului."}
{"id": "1525137", "revid": "399", "url": "https://it.wikipedia.org/wiki?curid=1525137", "title": "Cartello di Medell\u00edn", "text": "Il cartello di Medell\u00edn fu una vasta organizzazione di narcotrafficanti, con base nella citt\u00e0 di Medell\u00edn, in Colombia, operante negli anni settanta e ottanta in Colombia, Bolivia, Per\u00f9, America Centrale, Stati Uniti, Canada ed Europa. Fu fondato e gestito da Pablo Escobar, dai fratelli Ochoa e da Jos\u00e9 Gonzalo Rodr\u00edguez Gacha, soprannominato El Mexicano. Nel 1993 il governo colombiano, coadiuvato dagli Stati Uniti e con la collaborazione del cartello di Cali, orientato su posizioni filo-governative e di destra e di gruppi paramilitari di destra, riusc\u00ec a smantellare definitivamente l'organizzazione con l'uccisione o la cattura di tutti i suoi membri.\nIl cartello finanzi\u00f2 le campagne elettorali dei politici della regione di Medell\u00edn, tra cui \u00c1lvaro Uribe, che divenne presidente del paese.\nStoria.\nLa nascita del cartello.\nSfruttando le rotte utilizzate qualche anno prima per la marijuana, il traffico di cocaina dalla Colombia conobbe un rapido sviluppo, trasformandosi nel corso di un decennio in un impero internazionale della droga. Basti pensare che nel 1982 l'esportazione di cocaina dalla Colombia aveva ormai superato quella del caff\u00e8, arrivando a rappresentare il 30% delle esportazioni totali del Paese. Numerosi criminali e uomini d'affari colombiani cominciarono a interessarsi al narcotraffico, attratti dagli elevatissimi profitti. Fu in questi anni che Pablo Escobar (allora dedito a furti di automobili) conobbe Jos\u00e9 Gonzalo Rodr\u00edguez Gacha (mercante di smeraldi) e i fratelli Ochoa (appartenenti a una famiglia della piccola borghesia di Medellin), e iniziarono a collaborare, scambiandosi informazioni logistiche. Significativo fu poi il contributo di Carlos Lehder, trafficante di marijuana che inizi\u00f2 a esportare cocaina in Florida tramite piccoli aerei privati che facevano scalo nella sua base alle Bahamas, l'isoletta di Norman Cay.\nL'industria della cocaina.\nLa grande impresa della cocaina gestita dal Cartello di Medellin era alquanto complessa e riproduceva uno schema di natura verticale, comprendente varie fasi:\nL'esperienza del MAS.\nCon il successo delle operazioni nel traffico di droga, alcuni tra i pi\u00f9 importanti narcotrafficanti cominciarono ad acquistare vasti appezzamenti di terra; se da un lato ci\u00f2 permetteva loro di riciclare i proventi dell'attivit\u00e0 illecita, dall'altro li inseriva pienamente nella societ\u00e0 colombiana dell'epoca, dotandoli di un potere politico enorme. Alla fine degli anni ottanta i trafficanti di droga erano ormai i maggiori proprietari terrieri in Colombia. Gran parte delle loro terre veniva utilizzata per l'allevamento del bestiame oppure veniva lasciata incolta. In questi anni i boss del narcotraffico cominciarono a munirsi di eserciti privati.\nTra la fine del 1981 e l'inizio del 1982, a Puerto Boyac\u00e1, ebbe luogo una serie di incontri tra membri del cartello di Medell\u00edn, militari colombiani, membri della societ\u00e0 statunitense Texas Petroleum, politici, piccoli industriali e ricchi allevatori. Da questi incontri nacque il MAS (acronimo di \"Muerte a Secuestradores, \"\"Morte ai rapitori\"), organizzazione paramilitare incaricata di difendere gli interessi economici dei fondatori, di reprimere i fenomeni di guerriglia e di fornire protezione per le \u00e9lite locali, minacciate da rapimenti ed estorsioni. Gi\u00e0 nel 1983 le statistiche del governo colombiano indicano 240 omicidi politici compiuti dal MAS; furono colpiti soprattutto leader locali, funzionari pubblici e fattori.\nL'anno seguente fu creata la ACDEGAM (\"Asociaci\u00f3n Campesina de Ganaderos y Agricultores del Magdalena Medio\", \"Associazione allevatori e fattori del Medio Magdalena\") per gestire l'organizzazione e le pubbliche relazioni del MAS, oltre che per fornire una facciata legale a vari gruppi paramilitari. L'ACDEGAM si impegn\u00f2 nel promuovere politiche anti-sindacali, minacciando chiunque fosse coinvolto in organizzazioni di supporto per i diritti dei lavoratori e dei contadini. Le minacce trovavano poi conferma negli attacchi e negli assassinii operati dal MAS contro coloro che venivano considerati \"sovversivi\". L'ACDEGAM costru\u00ec inoltre delle scuole il cui scopo dichiarato era la creazione di un ambiente educativo \"patriottico e anti-comunista\", costruendo inoltre strade, ponti e cliniche.\nL'ACDEGAM stessa si occupava della gestione del reclutamento per le organizzazioni paramilitari, del deposito delle armi, della propaganda e dei servizi medici.\nNella prima met\u00e0 degli anni 1980 l'ACDEGAM e il MAS conobbero una crescita significativa. Nel 1985 i narcotrafficanti Pablo Escobar, Jorge Luis Ochoa, Gonzalo Rodr\u00edguez Gacha, Carlos Lehder e Juan Matta-Ballesteros cominciarono a convogliare ingenti risorse verso l'organizzazione in modo da garantire l'acquisto di armi, equipaggiamento e l'addestramento delle truppe paramilitari. Il denaro investito dal MAS in progetti sociali venne cos\u00ec destinato al rafforzamento dell'organizzazione. Furono acquistate armi moderne dall'esercito e dall'armeria colombiana INDUMIL, oltre che tramite trattative private. L'organizzazione possedeva computer e gestiva un centro di comunicazioni che agiva coordinatamente all'ufficio statale di telecomunicazioni. \nIl MAS possedeva anche numerosi elicotteri e aerei, con trenta piloti a sua disposizione. Inoltre furono assunti istruttori militari statunitensi, israeliani e britannici. Famoso fu il caso dell'ex militare israeliano Yair Klein, che addestrava i paramilitari del Cartello in appositi campi allestiti nel Medio Magdalena da Gonzalo Rodr\u00edguez Gacha e che risult\u00f2 anche l'artefice di un traffico d'armi tra Israele e Colombia, che finirono in dotazione a Gacha e agli altri narcos di Medell\u00ecn.\nIl conflitto con il governo colombiano.\nQuando fu stipulato un trattato tra gli Stati Uniti e la Colombia che permetteva una facile estradizione dei boss di Medell\u00edn, molti di questi furono arrestati ed estradati negli USA. Tra i fautori di questo accordo vi furono il Ministro della Giustizia colombiano Rodrigo Lara Bonilla, l'ufficiale di polizia Jaime Ram\u00edrez e numerosi giudici di Corte Suprema. Questa politica port\u00f2 a numerosi conflitti tra la polizia colombiana e i trafficanti di Medell\u00edn. Molti di questi furono eliminati. Tra i morti vi fu anche lo stesso ministro Rodrigo Lara Bonilla, che fu ucciso nel 1984 nella sua auto durante l'ora di punta da un gruppo di motociclisti. Quest'omicidio fu l'atto finale che convinse il Presidente della Colombia, Belisario Betancur, a firmare l'estradizione di Carlos Lehder e di altri importanti boss del cartello.\nJaime Ram\u00edrez, ufficiale di polizia che aveva eseguito numerosi sequestri di droga provocando ingenti perdite al cartello, fu ucciso sull'autostrada, speronato da un'altra auto e poi finito a colpi di arma da fuoco. Sua moglie e i suoi due figli furono solo feriti.\nNuove alleanze del Cartello.\nLa paura delle ripercussioni a seguito dell'omicidio di Lara Bonilla caus\u00f2 un esodo di tutti i narcotrafficanti di Medell\u00edn, che si rifugiarono a Panama, il cui uomo al potere, il generale Noriega, aveva una lunga storia di collaborazione con i cartelli del narcotraffico.\nAttraverso alcuni elementi dell'M-19, il Cartello di Medell\u00edn ottenne di trasferire le proprie attivit\u00e0 anche in Nicaragua, dove il governo sandinista di Daniel Ortega accolse i suoi membri e li support\u00f2 nei loro traffici. Inoltre Escobar stabil\u00ec contatti con il generale cubano Arnaldo Ochoa S\u00e1nchez per esportare tonnellate di cocaina attraverso Cuba; nel 1989 il generale Ochoa verr\u00e0 arrestato e condannato a morte insieme ad altri tre ufficiali dell'esercito cubano con le accuse di traffico di droga, corruzione ed alto tradimento. Secondo la DEA, la condanna del generale Ochoa serviva ad occultare le complicit\u00e0 di Fidel Castro e del fratello Ra\u00fal con i narcotrafficanti di Medell\u00edn. \nNel novembre 1987, Escobar stinse un'alleanza con il generale Raoul C\u00e9dras, capo delle forze armate haitiane e futuro dittatore di quel Paese, per aprire una nuova rotta della cocaina attraverso Haiti.\nOperazioni statunitensi.\nGli agenti della DEA e della U.S. Customs operarono molti arresti e sequestri di cocaina utilizzando informatori sotto copertura. Il testimone pi\u00f9 importante fu Barry Seal, un aviatore statunitense, incaricato di trasportare illegalmente la droga negli Stati Uniti per conto del Cartello. Quando venne catturato, decise di aiutare il governo statunitense a sconfiggere il Cartello, fornendo molti nomi e dettagli sui percorsi della cocaina: in occasione della spedizione di un carico, Seal scatt\u00f2 delle fotografie a Escobar e Gacha mentre insieme a funzionari del Ministero dell'Interno sandinista caricavano cocaina su un aereo all'aeroporto di Managua, a dimostrazione della complicit\u00e0 di quel regime con i narcotrafficanti. Il Cartello si vendic\u00f2 facendolo assassinare. \nPaura dell'estradizione.\nProbabilmente il problema pi\u00f9 grande che il Cartello di Medell\u00edn e gli altri trafficanti dovevano affrontare fu il trattato di estradizione tra Stati Uniti e Colombia, che permetteva alla Colombia di estradare negli USA qualsiasi colombiano accusato di traffico di droga, per essere l\u00ec processato. Questo fu un grosso problema per il Cartello poich\u00e9 non aveva influenza negli Stati Uniti, pertanto i processi probabilmente avrebbero portato alla reclusione. Fu proprio la paura dell'estradizione a spingere Escobar e altri soci del Cartello a investire in 'violenza': la dura lotta per ottenere l'annullamento del trattato di estradizione, incluse omicidi di politici e magistrati, autobombe, e infine sequestri, tutte azioni che avevano l'obiettivo di incutere terrore e indurre il Governo alla resa.\nLa fine del cartello.\nIl Cartello perse molto del suo consolidato potere e della sua influenza dopo l'uccisione o la cattura di molti dei suoi individui di punta per mano della Polizia colombiana, in particolar modo del Bloque de b\u00fasqueda, un gruppo creato appositamente per arrestare i leader e collaboratori del cartello. Molti dei suoi associati rimasti in libert\u00e0 e dei vecchi membri sono per\u00f2 ancora attivi sulla scena internazionale della droga.\nCultura di massa.\nL'ascesa e la fine del Cartello di Medellin e di Pablo Escobar sono raccontate, seppur romanzate, nelle prime due stagioni di \"Narcos\", serie tv originale Netflix."}
{"id": "1525141", "revid": "110157", "url": "https://it.wikipedia.org/wiki?curid=1525141", "title": "V\u00e2n\u0103tori (Mehedin\u021bi)", "text": "V\u00e2n\u0103tori \u00e8 un comune della Romania di 2.252 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 2 villaggi: Ro\u0219iori e V\u00e2n\u0103tori."}
{"id": "1525143", "revid": "827882", "url": "https://it.wikipedia.org/wiki?curid=1525143", "title": "Kinks (album)", "text": "Kinks \u00e8 l'album d'esordio dei The Kinks, gruppo rock britannico, pubblicato per la prima volta il 2 ottobre 1964 per l'etichetta discografica Pye Records. L'album \u00e8 stato pubblicato negli Stati Uniti per un'etichetta diversa (la Reprise Records), con un titolo differente dalla pubblicazione britannica (\"You Really Got Me\"), e con meno tracce.\nL'album \u00e8 stato rimasterizzato in CD nel 2004 e ripubblicato quello stesso anno per l'etichetta Sanctuary Records, con incluse dodici tracce bonus.\nTracce.\nEdizione britannica.\nTutte le tracce sono state composte da Ray Davies, eccetto dove indicato:"}
{"id": "1525144", "revid": "1573940", "url": "https://it.wikipedia.org/wiki?curid=1525144", "title": "Chiesa di Sant'Ambrogio (Bargagli)", "text": "La chiesa di Sant'Ambrogio \u00e8 un luogo di culto cattolico situato nella frazione di Traso, in piazza XI Febbraio, nel comune di Bargagli nella citt\u00e0 metropolitana di Genova. La chiesa \u00e8 sede della parrocchia omonima del vicariato Medio-Alto Bisagno dell'arcidiocesi di Genova.\nStoria.\nSecondo un documento del registro arcivescovile genovese, redatto nel 1143, la fondazione della chiesa potrebbe essere risalente al 916, ma sulla sua ufficialit\u00e0 gli studiosi registrano diversi dubbi in merito. La chiesa, annessa all'arcipretura di Santa Maria Assunta di Bargagli fino al Quattrocento, fu edificata tra il 1500 e il 1541 e dedicata a sant'Ambrogio per i forti legami tra i vescovi di Milano con Genova; la struttura si presentava a tre navate e con sei altari laterali.\nLa comunit\u00e0 di Traso venne ufficialmente distaccata da Bargagli dal 5 maggio del 1506 e fu eletta prevostura il 10 settembre del 1825 dall'arcivescovo di Genova Luigi Lambruschini.\nDescrizione.\nUn secondo ampliamento, specie nella parte del coro, si attu\u00f2 tra il 1635 e il 1644, ma alcuni documenti del 1862 testimoniarono che il tetto e alcune parti del campanile si presentassero in stato di avanzato degrado e pericolo. Proprio per scongiurare un improvviso crollo si commissionarono nuovi lavori nei due anni successivi per il restauro della torre campanaria, edificata nel 1584 e rivista nel 1625.\nAncora un documento del 1912 attestava il grave stato della struttura che, a breve, sarebbe stata demolita per l'edificazione di un nuovo edificio di culto. In realt\u00e0, nel novembre dello stesso anno, la Commissione Arcivescovile d'arte di Genova deliber\u00f2 l'appalto di nuovi lavori di restauro della gi\u00e0 esistente struttura. Gli ultimi lavori conservativi sono stati eseguiti nel 1978 con il restauro della chiesa, della sagrestia e della torre campanaria.\nGli interni.\nAl suo interno sono conservate diverse opere pittoriche e scultoree quali le statue di \"sant'Ambrogio\" e di \"san Filippo\" dello scultore Giambattista Garaventa. Dall'oratorio di San Giovanni Battista all'Acquasola \u00e8 stato prelevato il crocifisso processionale dello scultore Gerolamo Del Canto, mentre di Anton Maria Maragliano \u00e8 la statua raffigurante la \"Madonna del Carmine\" del 1735, restaurata nel 1881 da Gaetano Graffigna e dorata da Giuseppe Massardo.\nL'altare maggiore \u00e8 risalente alla seconda met\u00e0 del XVII secolo."}
{"id": "1525145", "revid": "767487", "url": "https://it.wikipedia.org/wiki?curid=1525145", "title": "Al calare delle tenebre", "text": "Al calare delle tenebre () \u00e8 un film dell'orrore del 2003 di Jonathan Liebesman.\nTrama.\n1840.\nUna vedova di nome Matilda Dixon \u00e8 amata dai bambini della citt\u00e0: quando cade loro un dente, glielo portano e lei scambia il dente con una monetina d'oro, guadagnandosi in tal modo il soprannome di \"Fata dentina\".\nUna notte la sua casa prende fuoco e Matilda rimane sfigurata nell'incendio oltre a divenire fotosensibile: per tale ragione \u00e8 costretta a uscire solo di notte e con una maschera di porcellana.\nTale comportamento per\u00f2 le provoca sospetti di stregoneria.\nQuando due bambini, che si presume stessero recandosi alla sua abitazione, spariscono, la cittadinanza l'accusa della loro sparizione: le strappano la maschera e la impiccano, ma prima di morire Matilda dice: \u00abQuello che prima prendevo per bont\u00e0 e gentilezza, lo prender\u00f2 in eterno per vendetta\u00bb.\nIl giorno seguente i bambini sono ritrovati sani e salvi e il paese si rende conto dell'errore: il corpo di Matilda viene sepolto e la maledizione mantenuta segreta.\nNel successivo secolo e mezzo si sparge la leggenda della maledizione della Fata dentina: il suo fantasma visita nottetempo i bambini che stanno perdendo il loro ultimo dente da latte: quelli che la guarderanno in faccia dovranno affrontare la sua vendetta vita natural durante.\n1991.\nKyle Walsh ha perso l'ultimo dente. Caitlin Greene, entra nella sua camera per un paio di minuti e prima di andarsene dice: \"Ricorda, quando viene la Fata dentina, non guardare!\". Kyle, durante la notte, sente una presenza in camera sua e si mette sotto le coperte con una torcia elettrica. Il bambino esce da sotto le coperte e incrocia lo sguardo con la Fata dentina. Kyle fugge, per mettersi alla luce e non essere ucciso dalla Fata dentina, che non pu\u00f2 stare alla luce a causa delle ustioni. La madre di Kyle arriva dal figlio a tranquillizzarlo, dicendogli che oltre a loro due non c'\u00e8 nessuno in casa. Per provare la cosa al figlio, entra nella stanza, ma prima di uscire, vede qualcosa riflesso allo specchio, si gira e Matilda la uccide. Kyle, dopo aver sentito le urla della madre, accende la luce del bagno e si mette nella vasca ad aspettare che venga giorno.\nLa mattina seguente, Kyle viene affidato ai servizi sociali e viene portato via da Darkness Falls.\n2003.\nIl fratello di Caitlin, Michael non riesce a dormire per pi\u00f9 di dieci minuti filati. I dottori spiegano il tutto con il \"pavor nocturnus\", la paura del buio. Caitlin, tuttavia, non \u00e8 completamente soddisfatta dalla diagnosi dei medici, e decide di contattare Kyle.\nKyle va a trovare Michael in ospedale, per tranquillizzarlo. Non crede che Michael abbia visto la Fata dentina, ma dopo aver visto i disegni fatti dal bambino, identici a quelli che anche lui ha fatto, capisce che Michael e lui hanno lo stesso destino. Kyle viene portato da Larry, il fidanzato di Caitlin e un amico d'infanzia di Kyle, a bere una birra in un locale, dove gli altri abitanti di Darkness Falls lo riconoscono. Scoppia una rissa che porta Kyle e Ray fuori dal locale. \u00c8 scesa la notte, e mentre Kyle e Ray si battono, arriva Matilda che uccide Ray.\nIl giorno successivo, Kyle viene arrestato con l'accusa di aver ucciso Ray. Lui si difende sostenendo che non \u00e8 stato lui, ma non rivela che la colpevole \u00e8 Matilda, per evitare di essere creduto un pazzo. Larry lo tira fuori dalla prigione, prendendolo sotto la sua tutela, essendo un avvocato. Kyle chiede a Larry di riportarlo in ospedale dove, scopre, Michael sta per essere posto in una vasca di deprivazione sensoriale. Mentre i due discutono sull'utilit\u00e0 della camera, hanno un incidente e Larry viene preso e fatto a pezzi da Matilda.\nKyle riesce a fuggire e si dirige verso l'ospedale, fermano la macchina appena prima che Michael entrasse totalmente nella vasca. Kyle viene di nuovo arrestato e portato in centrale, dove spiega che la colpevole di tutto \u00e8 Matilda. La polizia non gli crede, e lo tiene in custodia. Mentre \u00e8 in cella, un violento temporale si abbatte su Darkness Falls, causando un black out. Matilda attacca la stazione di polizia, uccidendo quasi tutti i poliziotti. Matt Henry libera Kyle e lo scorta in ospedale.\nQui, Caitlin e Michael stanno fuggendo da Matilda, quando incontrano Kyle che li aiuta a fuggire. Con loro, riesce a fuggire dall'ospedale anche un medico. Matt arriva per portarli al faro, dove c'\u00e8 un generatore di emergenza che pu\u00f2 tenerli alla luce per un po'. Durante il viaggio, il medico viene ucciso da Matilda.\nArrivati al faro, tentano di far partire il generatore, ma una perdita dai tubi ne impedisce il funzionamento. Matt e Kyle tentano di farlo funzionare, ma Matt viene ucciso da Matilda. Il faro riparte e Kyle, Caitlin e Michael credono di essere in salvo quando vedono la Fata dentina sparire nella luce del faro. Poco dopo, per\u00f2, Matilda ritorna e prende Kyle, che, per salvarsi, d\u00e0 fuoco alla manica del suo maglione e distrugge lo spirito della Fata dentina, liberando finalmente la cittadina e i suoi abitanti dalla maledizione.\nAccoglienza.\nIl film ha ricevuto critiche abbastanza negative a causa dell'inesperienza degli attori che non riescono a suggerire le loro emozioni e anche a causa della trama, che, sebbene interessante, viene sviluppata in malo modo. Tuttavia, \u00e8 stato apprezzato dal pubblico, riuscendo a incassare 47,488,536$."}
{"id": "1525147", "revid": "1305772", "url": "https://it.wikipedia.org/wiki?curid=1525147", "title": "V\u00e2njule\u021b", "text": "V\u00e2njule\u021b \u00e8 un comune della Romania di 1.917 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 2 villaggi: Hot\u0103rani e V\u00e2njule\u021b."}
{"id": "1525148", "revid": "287204", "url": "https://it.wikipedia.org/wiki?curid=1525148", "title": "Vanjulet", "text": ""}
{"id": "1525149", "revid": "1833487", "url": "https://it.wikipedia.org/wiki?curid=1525149", "title": "Castelvieto", "text": "Castelvieto \u00e8 una frazione del comune di Corciano (PG).\nIl paese sorge ai piedi dell'antico castello che d\u00e0 il nome al paese, situato a 354 , in posizione dominante sulle valli dei torrenti Carpine (in direzione di Magione) e Caina (in direzione di Perugia).\nStoria.\nIl paese nasce in epoca romana con il nome di \"Pieve Tiviana\".\nIl nome attuale discende dal toponimo \"Castrum Vetus\", castello appartenente al contado della perugina Porta Santa Susanna.\nNel 1398 viene occupato da Braccio da Montone e l'anno successivo riconquistato dai popolani di Perugia; Braccio lo riconquister\u00e0 in seguito, tanto che poi dovr\u00e0 essere ricostruito.\nNel 1433 truppe da Perugia lo saccheggiano, per via della ospitalit\u00e0 offerta al condottiero Lizio Palagano.\nSubisce poi altre devastazioni nel 1509 dai pontifici (durante la guerra del sale contro Paolo III) e nel 1643 dai toscani in guerra col papa Barberini (Urbano VIII).\nIl paese nuovo \u00e8 stato fondato a valle, lungo la strada per Montemelino.\nDurante l'epoca Napoleonica appartenne al cantone rurale di Perugia, per poi tornare definitivamente a Corciano.\nEconomia e manifestazioni.\nDal 1920 esercita un frantoio che produce olio extravergine di oliva.\nAltre attivit\u00e0 sono: 2 allevamenti (di cui uno di chianina), aziende agricole, artigiani (falegnami, fabbri).\nInoltre, \u00e8 presente una aviosuperficie e relativo hangar di sosta, al confine con Montemelino.\nSi festeggiano il Carnevale Contadino e la \"Sagra del Bruschettone\", con la Festa dei Rioni \"Castello\", \"Stazione\", \"Torre\", \"Pantanella\", che si svolge nell'ultima settimana di agosto."}
{"id": "1525150", "revid": "258735", "url": "https://it.wikipedia.org/wiki?curid=1525150", "title": "De Tomaso Deauville", "text": "La De Tomaso Deauville \u00e8 un'automobile prodotta dalla De Tomaso tra il 1971 ed il 1988.\nIl contesto.\nAlla fine degli anni sessanta, con la Maserati Quattroporte I a fine carriera e priva di un'erede (che sarebbe arrivata, salvo la parentesi, nel 1976, della \"Quattroporte II\" prodotta in 15 esemplari, soltanto alla fine degli anni settanta) e la costosa Iso Rivolta Fidia condannata al ruolo di oggetto misterioso, il vulcanico Alejandro De Tomaso accarezz\u00f2 l'idea di divenire l'unico costruttore in Italia a produrre una berlina di lusso.\nDa queste premesse nel 1971 nacque la \"Deauville\", una berlina a 3 volumi e 4 porte disegnata da Tom Tjaarda (allora in forza alla Ghia), destinata, secondo i piani della casa, a sfidare Jaguar e Mercedes sul loro terreno.\nE proprio dalla Jaguar XJ la nuova De Tomaso traeva (in modo piuttosto evidente) la propria ispirazione stilistica.\nLa vettura.\nA livello tecnico, invece, adottava soluzioni consone al proprio \"censo\": trazione posteriore, motore V8 anteriore longitudinale, sospensioni a ruote indipendenti sia davanti che dietro e 4 freni a disco autoventilati.\nA spingere la nuova berlina di Modena ci pensava un V8 Ford monoalbero (nel basamento) di 5763 cm\u00b3 da 300 CV, alimentato da un carburatore quadricorpo Holley ed abbinato ad una trasmissione manuale ZF a 5 rapporti o, in alternativa, ad un cambio automatico a 3 rapporti. In entrambi i casi il differenziale era di tipo autobloccante.\nRiccamente rifinita (plancia rivestita in legno di noce, sedili in velluto pregiato) e dotata di prestazioni sportive (240 km/h), la \"Deauville\" non ottenne il successo che il costruttore italo-argentino s'attendeva.\nLe ragioni furono molteplici: la mancata omologazione negli Stati Uniti (florido mercato per questo tipo di automobili), la poco capillare rete di vendita in Europa, il venir meno dell'appoggio ufficiale della Ford ed il prezzo decisamente elevato.\nNel 1972, ad esempio, il prezzo di listino era di 6.500.000 lire e non comprendeva accessori \"obbligatori\" come i vetri elettrici, gli interni in pelle, il servosterzo, l'aria condizionata, il lunotto termico, i cerchi in lega leggera ed il cambio automatico, aggiungendo i quali il prezzo schizzava a 8.500.000 (contro i 5.575.000 della Mercedes 350 SE e i 5.870.000 della Jaguar XJ6 4.2 De Luxe Automatica).\nL'evoluzione.\nDurante la sua lunga carriera la \"Deauville\" sub\u00ec poche modifiche. La pi\u00f9 importante nel 1980 quando cambiarono i paraurti (pi\u00f9 grandi e con cantonali in plastica), i comandi e le finiture.\nNel 1984 venne allestita, in esemplare unico, una versione station wagon, che rimarr\u00e0 in uso alla famiglia De Tomaso (in particolare alla moglie di Alejandro).\nUn esemplare blindato \u00e8 stato in dotazione alla polizia di stato ha trasportato il Presidente Pertini ed ora \u00e8 conservato nel museo del corpo, un altro esemplare blindato era stato commissionato dall'ambasciatore del Belgio in Italia ed un terzo esemplare pesantemente blindato ritrovato solo di recente era appartenuto ad un imprenditore.\nNei 17 anni di produzione (cessata nel 1988), sono stati costruiti 244 esemplari di \"Deauville\"."}
{"id": "1525157", "revid": "287204", "url": "https://it.wikipedia.org/wiki?curid=1525157", "title": "Cemal Gursel", "text": ""}
{"id": "1525161", "revid": "101175", "url": "https://it.wikipedia.org/wiki?curid=1525161", "title": "MotoGP (videogioco)", "text": "MotoGP \u00e8 un videogioco sportivo per PlayStation 2, Microsoft Windows e Xbox sviluppato e pubblicato dalla Namco nel 2000. Primo capitolo della serie \"MotoGP\", \u00e8 basato sulla stagione 1999 della Classe 500 del motomondiale.\nNel gioco sono disponibili 32 motociclette (anche se alcune di queste devono essere sbloccate). I circuiti disponibili sono 5: Suzuka, Paul Ricard, Jerez, Donington, Motegi. In realt\u00e0 nel 1999 non si gareggi\u00f2 a Suzuka. Il gioco \u00e8 composto da 54 Sfide."}
{"id": "1525163", "revid": "196390", "url": "https://it.wikipedia.org/wiki?curid=1525163", "title": "Abd-ul-Mejid I", "text": ""}
{"id": "1525164", "revid": "1305772", "url": "https://it.wikipedia.org/wiki?curid=1525164", "title": "Vl\u0103daia", "text": "Vl\u0103daia \u00e8 un comune della Romania di 1.897 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 4 villaggi: Alm\u0103jel, Scorila, \u0218tircovi\u021ba, Vl\u0103daia."}
{"id": "1525165", "revid": "287204", "url": "https://it.wikipedia.org/wiki?curid=1525165", "title": "Vladaia", "text": ""}
{"id": "1525166", "revid": "842", "url": "https://it.wikipedia.org/wiki?curid=1525166", "title": "Chrysler Corporation", "text": ""}
{"id": "1525172", "revid": "767487", "url": "https://it.wikipedia.org/wiki?curid=1525172", "title": "Milt Dunnell", "text": "Biografia.\nNato in un piccolo centro dell'Ontario, inizi\u00f2 la carriera giornalistica nel 1920, presso lo \"Stratford Beacon Herald\", per poi passare nel 1942 al Toronto Star, il giornale canadese di maggior diffusione nel paese, di cui divenne direttore della redazione sportiva nel 1949.\nContinu\u00f2 a scrivere sino agli anni '90, quando, a 93 anni, ancora contribuiva al giornale con tre colonne al giorno.\nFu insignito di molti premi, e nel 2006 gli fu intitolato un campo da baseball nella cittadina nella quale viveva, Toronto, in una cerimonia alla quale partecip\u00f2, gi\u00e0 centenario.\n\u00c8 morto il 3 gennaio 2008, alcuni giorni dopo il suo 102\u00ba compleanno."}
{"id": "1525179", "revid": "1305772", "url": "https://it.wikipedia.org/wiki?curid=1525179", "title": "Voloiac", "text": "Voloiac \u00e8 un comune della Romania di 1.880 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 8 villaggi: Cotoroaia, Lac, Ruptura, Sperle\u0219ti, \u021ai\u021birigi, Valea Bun\u0103, Voloiac, Voloicel."}
{"id": "1525183", "revid": "1429175", "url": "https://it.wikipedia.org/wiki?curid=1525183", "title": "Franco Scaglia", "text": "Nella sua carriera ha vinto numerosi premi letterari, tra cui il Premio Campiello nel 2002 con il romanzo \"Il custode dell'acqua\".\nBiografia.\nFranco Scaglia si \u00e8 laureato in Lettere Moderne presso l'Universit\u00e0 di Genova. Era scrittore, giornalista professionista dal 1971. \u00c8 stato dirigente Rai per 40 anni. Vincitore di numerosi premi letterari tra cui il Premio Campiello con il romanzo \"Il custode dell'acqua\".\nFranco Scaglia ha svolto attivit\u00e0 di giornalista sia sulla carta stampata che alla RAI.Ha pubblicato migliaia di articoli e saggi su vari temi culturali (cinema, teatro, letteratura), sui seguenti quotidiani e periodici:\nIl Piccolo, Avanti!, Il Tempo, Il Messaggero, L'Unit\u00e0, Tempo Illustrato, Europeo, Radiocorriere TV, Opera Aperta, Mondo Operaio, Marcatr\u00e9, Nord e Sud, Il Caff\u00e8, Il Dramma, Sipario.\nHa svolto il praticantato presso il Radiocorriere TV dove ha lavorato fino al 1982 in qualit\u00e0 di Capo Servizio della redazione Cultura e Spettacoli. \nNel 1982 \u00e8 stato trasferito al Giornale Radio Uno dove \u00e8 rimasto sino al 1992 in qualit\u00e0 di Capo Redattore della Redazione Cultura e Spettacoli.\nNell'ottobre 1992 \u00e8 stato nominato Capo della Linea di Programmazione \"Informazioni Culturali, Approfondimenti e Rubriche\" del DSE.\nNel dicembre del 1994 \u00e8 stato nominato Vice Direttore di Videosapere.\nNel maggio del 1995 \u00e8 stato nominato Capo della Linea di Programmazione \"Ambiente e Ragazzi\" di Raidue.\nNel dicembre del 1996 \u00e8 stato nominato Capo dell'Area Tematica \"Musica Classica\" di Radio Rai.\nNel giugno del 1998 \u00e8 stato nominato Vice Direttore di Radio Rai.\nNel gennaio 1999 \u00e8 stato nominato Vice Direttore Vicario di Rai International.\nNel marzo 2000 \u00e8 stato nominato Condirettore di Rai International.\nNel novembre 2000 \u00e8 stato nominato Vice Presidente di RAI SAT.\nNel settembre 2003 \u00e8 stato nominato Presidente di New.Co Rai International.\nNel maggio 2004 \u00e8 stato nominato Presidente di Rai Cinema, incarico ricoperto fino alla primavera 2013.\n\u00c8 stato autore e conduttore della rubrica culturale del GR1 (musica, teatro, cinema, letteratura, arte), \"Il Circolo Pickwick \". \u00c8 stato coautore della rubrica culturale \"Effetto notte\" in onda su Rai Uno.\n\u00c8 stato coautore e coconduttore delle rubriche di libri \"Casablanca\" in onda su Rai Due, e de \"La biblioteca ideale\" e \" Il giardino di Oz\" in onda su Rai Tre. \u00c8 stato coautore e conduttore di \"Questa \u00e8 la mia vita\" in onda su Rai Tre nel 2012.\nEra sposato con l'attrice Mascia Musy che nel 2017 dona i 7000 volumi della biblioteca privata del marito all'isola di Alicudi, terra dove Scaglia ha spesso soggiornato e lavorato ai suoi romanzi. Nasce cos\u00ec la biblioteca Tra Cielo e Mare Franco Scaglia.\nOpere.\nAutore di numerosi romanzi e saggi tradotti in vari paesi europei. \u00c8 stato consulente delle Case Editrici Rusconi e Marsilio e per quest'ultima ha diretto con Antonio Debenedetti e Cesare De Michelis la collana di letteratura \"900.\" Autore delle favole raccolte nel volume \"Dai racconta\" (Edizione ERI, 1979). Ha curato con Gabriele La Porta l'antologia \"Misteri, quasi un manifesto della letteratura del mistero e del segreto\" (Camunia, 1992).\nTeatro.\nHa tradotto e adattato:\nProgrammi radiofonici e televisivi.\nHa diretto i periodici: \"Il Nuovo Osservatore\", \"Achab\" e \"Il viaggio in treno\".\nHa firmato centinaia di programmi, inchieste radiofoniche, televisive e documentari tra cui ricordiamo: \nPer Rai cinema, ha curato la pubblicazione dei seguenti cofanetti dvd:\nCon Franco Quadri ha diretto la collana in DVD \"Il grande teatro del mondo\".\nL'attivit\u00e0 nelle istituzioni.\nDal marzo 1999 al gennaio 2004 \u00e8 stato componente della Commissione Consultiva per il Teatro presso il Ministero per i Beni e le Attivit\u00e0 Culturali. Nel 2003 ha fatto parte della Commissione di Studio Interministeriale per la Riforma dell'Accademia d'Arte Drammatica Silvio D'Amico. Nel 2004 ha fatto parte del gruppo di lavoro tecnico per la riforma del FUS presso il Ministero per i Beni e le Attivit\u00e0 Culturali. Nel dicembre 2010 \u00e8 stato nominato Presidente dell'Associazione Teatro di Roma. Nell'ottobre 2011 \u00e8 stato nominato consigliere di Amministrazione di Roma Europa Festival.\nL'attivit\u00e0 come docente.\nFranco Scaglia ha insegnato:"}
{"id": "1525184", "revid": "31789", "url": "https://it.wikipedia.org/wiki?curid=1525184", "title": "Vrata (Romania)", "text": "Vrata \u00e8 un comune della Romania di 2.169 abitanti, ubicato nel distretto di Mehedin\u021bi, nella regione storica dell'Oltenia. \nIl comune \u00e8 formato dall'unione di 8 villaggi: Cotoroaia, Lac, Ruptura, Sperle\u0219ti, \u021ai\u021birigi, Valea Bun\u0103, Voloiac, Voloicel."}
{"id": "1525186", "revid": "767487", "url": "https://it.wikipedia.org/wiki?curid=1525186", "title": "Wulfingas", "text": "I Wulfingas, Wylfingas o Ylfingar (plurale di \"Wulfing/Wylfing/Ylfing\", nome che significa \"clan del lupo\") erano un potente clan nominato nel \"Beowulf\", nel \"Widsith\" e nelle saghe norrene. Mentre l'autore del \"Beowulf\" non si preoccupa mai di collegare i Wulfing ad un luogo (era probabilmente noto e risaputo all'epoca), le fonti scandinave dicono gli Ylfingar (dei tre nomi la forma in norreno) clan dominante dei Geati Orientali.\nI Wulfingas giocano un ruolo importante nel \"Beowulf\" poich\u00e9 il padre di Beowulf, Ecg\u00feeow del clan W\u00e6gmunding, aveva ucciso un Wulfing ed era stato bandito per non aver pagato il guidrigildo. Il re danese Hro\u00f0gar, marito di Wealh\u00feeow, che era una Wulfing, generosamente pag\u00f2 il guidrigildo, e quando Beowulf giunse alla corte dei Daner per uccidere Grendel Hro\u00f0gar interpret\u00f2 il gesto come un segno della gratitudine del figlio.\nNelle fonti norrene, il clan compare prominentemente nell\"'Heimskringla\" e nel \"S\u00f6gubrot\", nei quali Hj\u00f6rvald e suo figlio Hj\u00f6rmund vi appartengono. \u00c8 anche citato nell'opera \"Hyndluli\u00f3\u00f0\" e nello \"Sk\u00e1ldskaparm\u00e1l\" nei quali Eir\u00edkr il Saggio era un Ylfing. Tuttavia, il suo membro pi\u00f9 famoso era Helgi Hundingsbane, a cui sono dedicati due poemi (\"Helgakvi\u00f0a Hundingsbana I\" e \"Helgakvi\u00f0a Hundingsbana II\") in quella che si chiama \"Edda poetica\", e la cui storia \u00e8 ripetuta anche nella \"Saga dei V\u00f6lsungar\".\nNella \u00dei\u00f0rekssaga af Bern, Hildibrandr, maestro d'armi del re \u00dei\u00f0rekr, e suo figlio Alibrandr sono detti appartenere alla stirpe degli Ylfingar.\nNewton (1993) sugger\u00ec che il clan Wuffing dell\"'Anglia orientale\" deriv\u00f2 dai Wulfingas, e che alla loro corte fu composto per la prima volta il \"Beowulf\".\nLuogo in cui vivevano.\nSecondo le saghe norrene, i Wulfingas governarono il regno dei Geati di \u00d6sterg\u00f6tland.\nNel primo poema (\"Helgakvi\u00f0a Hundingsbana I\"), Sinfj\u00f6tli abita nel Br\u00e1vellir (vedi Battaglia del Br\u00e1vellir).\nHelgi Hundingsbane risiede a Hringsta\u00f0ir (probabilmente la moderna Ringstad, antica residenza reale sulla stessa piana).\nNell\"'Heimskringla\" H\u00f6gni governava \u00d6sterg\u00f6tland. Le leggende su Helgi Hundingsbane raccontano che H\u00f6gne perse il trono che and\u00f2 a Helgi. D'altra parte, il \"S\u00f6gubrot\" dice che Ivar Vidfamne diede il trono dei Geati Orientali a Hj\u00f6rmund figlio di Hj\u00f6rvard dopo la morte di Ingjald, poich\u00e9 era stato il regno di Hj\u00f6rvard.\nTuttavia, ci\u00f2 contraddice sia le leggende su Helgi che l\"'Heimskringla\", nelle quali la famiglia non perse mai \u00d6sterg\u00f6tland, mentre qui si dice che Ivar uccise H\u00f6gne o Helgi prima di dare il trono al loro parente Hj\u00f6rmund."}
{"id": "1525192", "revid": "1346217", "url": "https://it.wikipedia.org/wiki?curid=1525192", "title": "Chiesa di Sant'Ambrogio", "text": ""}
{"id": "1525197", "revid": "114325", "url": "https://it.wikipedia.org/wiki?curid=1525197", "title": "Wulfing", "text": ""}
{"id": "1525198", "revid": "114325", "url": "https://it.wikipedia.org/wiki?curid=1525198", "title": "Ylfing", "text": ""}
{"id": "1525199", "revid": "114325", "url": "https://it.wikipedia.org/wiki?curid=1525199", "title": "Wylfing", "text": ""}
{"id": "1525200", "revid": "114325", "url": "https://it.wikipedia.org/wiki?curid=1525200", "title": "Wylfingas", "text": ""}
{"id": "1525201", "revid": "114325", "url": "https://it.wikipedia.org/wiki?curid=1525201", "title": "Ylfingar", "text": ""}
{"id": "1525203", "revid": "123168770", "url": "https://it.wikipedia.org/wiki?curid=1525203", "title": "Stanislao Nievo", "text": "Biografia.\nEra il secondo dei quattro figli di Antonio, proprietario di una fabbrica di bottoni, e della nobile Xavierine Nasalli Rocca. Da entrambi i genitori poteva vantare un parentado illustre in ambito culturale: per parte di padre discendeva da Erasmo di Valvasone, Ciro di Pers, Ermes di Colloredo e Ippolito Nievo, per parte di madre da Joseph e Xavier de Maistre.\nA causa della grande depressione del 1929 l'impresa familiare entr\u00f2 in crisi sicch\u00e9 i Nievo si trasferirono a Borgo Montello, nell'agro Pontino. Vi rimasero sino al 1946, inframmezzandovi per\u00f2 alcuni soggiorni a Roma e nel castello di Colloredo di Monte Albano, di cui erano proprietari.\nDopo il liceo classico, a partire dal periodo degli studi non conclusi, prima in Scienze naturali (Facolt\u00e0 di Agraria) all'Universit\u00e0 degli Studi di Perugia, poi in Biologia alla Sapienza - Universit\u00e0 di Roma, Stanislao fece diversi viaggi all'estero, dall'Europa centrale al profondo Nord, svolgendo svariati mestieri: scaricatore portuale, mozzo su una nave, raccoglitore di frutta, operaio metallurgico e insegnante d'italiano.\nVerso la met\u00e0 degli anni cinquanta inizi\u00f2 l'attivit\u00e0 giornalistica. Collabor\u00f2 come inviato del \u00abGiornale d'Italia\u00bb, un'attivit\u00e0 che poi lo port\u00f2 a collaborare per diversi quotidiani, tra cui \u00abla Repubblica\u00bb (1976), \u00abLa Stampa\u00bb (1978), \u00abIl Tempo\u00bb (dal 1987 al 1990), \u00abL'Indipendente\u00bb (1994) e \u00abIl Giornale\u00bb.\nDurante questo periodo scrisse diversi romanzi, racconti e poesie, e con i romanzi \"Il prato in fondo al mare\" e \"Le isole del Paradiso\" si aggiudic\u00f2 rispettivamente, il Premio Campiello nel 1975 e il Premio Strega nel 1987. Molto espressive sono le sue raccolte di poesie tratte da brani letterari: \"Viaggio verde\" (1976), \"Canto di pietra\" (1989), e l'ultima \"Barca solare\" (2001).\nLo scrittore si ciment\u00f2 anche nelle traduzioni di Kipling e Defoe; fu il curatore di \"E Dio cre\u00f2 le grandi balene\", un'antologia di poesie e racconti sulle balene scritti in ogni tempo e paese e tradotti in italiano. Ha lavorato anche nella radio, come conduttore di rubriche radiofoniche per la Rai dal 1979 al 1985.\nFu anche regista di due lungometraggi: \"Mal d'Africa\" (1967) e \"Germania, sette donne a testa\" ( 1972). Fu inoltre responsabile dell'organizzazione nel controverso ma apprezzatissimo successo mondiale \"Mondo cane\" (1962) di Jacopetti, Cavara e Prosperi, oltre che di \"Africa addio\" (1966) di Jacopetti e Prosperi.\nNievo, amante della natura, verso la quale nutriva un grande rispetto, con un'innata propensione a confrontarsi giorno per giorno, \u00e8 stato uno dei soci fondatori del WWF e della \"Foresta Ideale\".\n\u00c8 pronipote dello scrittore Ippolito Nievo, autore di \"Le confessioni di un italiano\". Inoltre ha presieduto per molti anni la \"Fondazione Ippolito Nievo\". Ha ideato il progetto dei \"Parchi Letterari\".\nNel 2003 gli \u00e8 stato conferito il Premio Eugenio Montale per il giornalismo di viaggio."}
{"id": "1525204", "revid": "767487", "url": "https://it.wikipedia.org/wiki?curid=1525204", "title": "Torture Tactics", "text": "Torture Tactics \u00e8 un EP del gruppo thrash metal Vio-lence, pubblicato nel 1991 dalla Megaforce Records, contiene una song esclusa dal precedente disco per il testo definito oltraggioso, \"Torture Tactics\", un live del classico \"Officer Nice\", e due altre canzoni registrate ed intitolate \"Gutterslut\" e \"Dicks Of Death\" (con chiari riferimenti sessuali il testo di quest'ultima).\nVenne pubblicato questo EP, a quanto pare, per chiudere il contratto che l'etichetta aveva in atto con i Vio-lence, visti i contrasti dovuti ad alcuni testi e visti gli introiti che non soddisfacevano i dirigenti della Megaforce.\nIn tempi recenti il mini cd \u00e8 stato ristampato insieme all'album Oppressing the Masses."}
{"id": "1525206", "revid": "716642", "url": "https://it.wikipedia.org/wiki?curid=1525206", "title": "J\u00f6rgen Pettersson (calciatore)", "text": "Carriera.\nCrebbe in Svezia nel D\u00f6sjebro IF, per poi trasferirsi al K\u00e4vlinge GIF. Successivamente venne acquistato dal , squadra da dove attir\u00f2 l'attenzione del Borussia M\u00f6nchengladbach, che lo compr\u00f2 nel 1995. Con la retrocessione della squadra nel 1999, si trasfer\u00ec al , compagine con cui rimase fino al 2002. Gioc\u00f2 fino al 2004 con il Copenaghen per poi essere ceduto al Landskrona BoIS, dove chiuse la propria carriera da calciatore al termine del campionato 2008.\nHa partecipato con la al . Conta 27 presenze e 8 reti con la sua selezione."}
{"id": "1525207", "revid": "767487", "url": "https://it.wikipedia.org/wiki?curid=1525207", "title": "Siamo circondati", "text": "Siamo circondati (1995) \u00e8 il secondo album del gruppo Ska Italiano Persiana Jones."}
{"id": "1525209", "revid": "38120", "url": "https://it.wikipedia.org/wiki?curid=1525209", "title": "Sonic the Hedgehog (Mega Drive)", "text": ""}
{"id": "1525210", "revid": "767487", "url": "https://it.wikipedia.org/wiki?curid=1525210", "title": "Provincia violenta", "text": "Provincia violenta \u00e8 un film poliziottesco del 1978 diretto da Mario Bianchi.\nTrama.\nIl capitano dell'Arma dei Carabinieri Franco Sereni - spesso rimproverato per i suoi metodi troppo violenti - dopo aver ricevuto il consiglio da un suo superiore di mettersi in aspettativa, decide di dare le sue dimissioni. Poco dopo, contattato dalla sua amica Nadia, che si rivolge a lui per uscire da un torbido giro di malaffare, si trover\u00e0 ad indagare su un losco giro di ricatti ai danni di facoltose clienti di un centro di bellezza, che vengono drogate e poi fotografate in posizioni compromettenti, a scopo ricattatorio.\nLe indagini di Sereni verranno per\u00f2 ostacolate da Righi, il commissario locale, che \u00e8 corrotto ed al servizio di un boss del luogo. Sereni verr\u00e0 catturato dal boss, ma riuscir\u00e0 a salvarsi grazie all'intervento della polizia, chiamata all'ultimo momento da una delle ragazze ricattate."}
{"id": "1525212", "revid": "88519", "url": "https://it.wikipedia.org/wiki?curid=1525212", "title": "Don Gelmini", "text": ""}
{"id": "1525213", "revid": "14475", "url": "https://it.wikipedia.org/wiki?curid=1525213", "title": "Lugalzaggesi", "text": ""}
{"id": "1525220", "revid": "1452073", "url": "https://it.wikipedia.org/wiki?curid=1525220", "title": "Sant'Onofrio", "text": ""}
{"id": "1525227", "revid": "287204", "url": "https://it.wikipedia.org/wiki?curid=1525227", "title": "Jorgen Pettersson", "text": ""}
{"id": "1525228", "revid": "69275", "url": "https://it.wikipedia.org/wiki?curid=1525228", "title": "Joergen Pettersson", "text": ""}
{"id": "1525229", "revid": "1222408", "url": "https://it.wikipedia.org/wiki?curid=1525229", "title": "Abd\u00fclmecid II", "text": "Biografia.\nIl 29 maggio 1868 nacque nel Palazzo Dolmabah\u00e7e di Istanbul (altrimenti detta Costantinopoli) dal sultano regnante Abdul Aziz. Fu educato privatamente. Il 4 luglio 1918 il suo cugino di primo grado Mehmed VI divenne sultano e Abdul Megid fu nominato Principe ereditario. A seguito della deposizione del cugino il 1\u00ba novembre 1922 il Sultanato fu abolito. Ma il 19 novembre 1922 il Principe ereditario fu eletto Califfo dall'Assemblea Nazionale Turca ad Ankara. Si stabil\u00ec definitivamente a Istanbul il 24 novembre 1922.\nIl 3 marzo 1924 fu deposto ed espulso dai confini turchi col resto della sua famiglia. Gli fu attribuito il grado di Generale dell'Esercito ottomano e serv\u00ec come Presidente della Societ\u00e0 Ottomana degli Artisti. \u00c8 considerato uno dei pi\u00f9 importanti pittori dell'ultimo periodo dell'arte ottomana e suoi quadri furono esposti alla mostra di pittura ottomana tenutasi a Vienna nel 1918. Un suo autoritratto si trova al Museo dell'Istanbul moderna.\nIl 23 dicembre 1896 si spos\u00f2 una prima volta nel Palazzo Ortak\u00f6y con \u015eehsuvar Ba\u015fkad\u0131nefendi (Istanbul 2 maggio 1881 \u2013 Parigi 1945). Ebbero un figlio, il Principe Shehzade \u00d6mer Faruk Effendi (27 febbraio 1898 \u2013 29 marzo 1969). Il 18 giugno 1902 si spos\u00f2 una seconda volta nel Palazzo Ortak\u00f6y con Hayr\u00fcnnisa Kad\u0131nefendi (Panderma, 2 marzo 1876 \u2013 Nizza, 3 settembre 1936). Ebbero una figlia, la Principessa Hatice Hayriye Ay\u015fe D\u00fcrr\u00fch\u015fehvar (26 gennaio 1914 \u2013 7 febbraio 2006) che si spos\u00f2 poi con Azam Jah, figlio di Osman Ali Khan, Asif Jah VII, ultimo Nizam di Hyderabad.\nIl 16 aprile 1912 si spos\u00f2 una terza volta nel Palazzo \u00c7aml\u0131ca con Atiye Mehisti Kad\u0131nefendi (Adapazar\u0131, 27 gennaio 1892 \u2013 Londra, 1964), sorella di Kamil Bey. Il 21 marzo 1921 si spos\u00f2 una quarta volta nel Palazzo \u00c7aml\u0131ca con Bihruz Kad\u0131nefendi (\u0130zmir, 24 maggio 1903). Il 23 agosto 1944 Abdul Megid II mor\u00ec nella sua abitazione in Boulevard Suchet, a Parigi (Paris XVIe), Francia. Fu sepolto a Medina, in Arabia Saudita."}
{"id": "1525230", "revid": "1305772", "url": "https://it.wikipedia.org/wiki?curid=1525230", "title": "Puerto Hurraco", "text": "Puerto Hurraco (1999), \u00e8 il terzo album studio del gruppo ska italiano Persiana Jones, composto da 15 canzoni pi\u00f9 una ghost track.\nIl titolo dell'album \u00e8 ispirato dal nome di un locale \"non autorizzato\" della zona del porto di Barcellona, dove la band era solita recarsi.\nNel disco \u00e8 presente la nota canzone \"Tremarella\", cover dell'omonimo singolo del 1964 di Edoardo Vianello, che gi\u00e0 faceva parte del repertorio dei Persiana Jones, e che era stata inclusa nel loro album live del 1993 Show."}
{"id": "1525231", "revid": "13261", "url": "https://it.wikipedia.org/wiki?curid=1525231", "title": "Agenzia per le erogazioni in agricoltura", "text": "L'Agenzia per le erogazioni in agricoltura (AgEA) \u00e8 un ente statale italiano che ha compiti di svolgimento delle funzioni di Organismo di Coordinamento e di Organismo pagatore nell'ambito dell'erogazione dei fondi dell'Unione europea ai produttori agricoli.\n\u00c8 stata istituita con il decreto legislativo 27 maggio 1999 n. 165, come agenzia sostitutiva della precedente AIMA. Dal 30 luglio 2014 l'Agenzia per il 2015 ha un bilancio preventivo di 178,6 milioni di euro.\nL'Agenzia gestisce oltre 8 miliardi di euro del finanziamento FEASR all'Italia ed i quasi 5 miliardi di euro di finanziamento FEAGA (gi\u00e0 FEOGA), oltre ai fondi nazionali ed alle altre gestioni attribuite ad AGEA.\nNel caso pi\u00f9 frequente \u00e8 l'AGEA , quale organismo pagatore, che ha la disponibilit\u00e0 valutaria per effettuare le erogazioni, che vengono effettivamente contabilizzate nel suo bilancio, e non in quello dello Stato e delle Regioni. Tuttavia accade, per le quote di competenza, che le erogazioni siano disposte anche da altri organismi pagatori operanti in Italia e quindi contabilizzate nei rispettivi bilanci, ad es. L'ARPEA, l'ARFEA, L'ente Risi ecc. Solo la Regione Lombardia e la Provincia autonoma di Bolzano esercitano in proprio la funzione di organismo pagatore [1].\nL'Unione Europea esegue i trasferimenti di valuta necessari all'attuazione delle politiche finanziate da FEASR e FEAGA attraverso rimborsi diretti agli organismi pagatori (e non allo Stato italiano)[1].\nCoerentemente (per quanto riguarda la politica di sviluppo rurale e il FEASR) avviene che le Regioni emanano i programmi di sviluppo rurale, emanano i bandi di attuazione degli stessi programmi di sviluppo rurale, eseguono i procedimenti amministrativi con cui selezionano le domande di sostegno economico implicate dagli stessi bandi, ma non possono disporre i pagamenti necessari all'attuazione economica degli stessi programmi e delle stesse selezioni (eccetto che nei suddetti casi della Regione Lombardia e della Provincia autonoma di Bolzano).\nDa luglio 2016 l'Agenza \u00e8 guidata da un Commissario straordinario, \"Gabriele Papa Pagliardini\".\nStrumenti operativi.\nIl principale strumento di gestione dell'AGEA \u00e8 la SIN SpA - Sistema informativo nazionale per lo sviluppo dell'agricoltura, costituita nel 2005 e della quale AGEA \u00e8 azionista di maggioranza, con alcuni soci privati: AlmavivA, Agriconsulting, Agrifuturo, Green Aus, Cooprogetti, IBM, Telespazio e Sofiter. SIN gestisce il SIAN - Sistema informativo agricolo nazionale in virt\u00f9 di un contratto di servizio che stabilisce attivit\u00e0, livelli di servizio e corrispettivi.\nAGEA si avvale inoltre di Agecontrol SpA, soggetto incaricato di effettuare i controlli in agricoltura in relazione ai prodotti ortofrutticoli freschi e controlli di diversa natura sulla gestione e sui soggetti incaricati di gestire contributi pubblici nazionali e europei in favore dell'agricoltura.\nInfine, AGEA utilizza TELAER Srl per svolgere alcune funzioni operative di controllo di SIN e Agecontrol, nonch\u00e9 il Consorzio Anagrafi Animali (CO.An.An) per censire gli animali di interesse zootecnico e tracciare le carni."}
{"id": "1525240", "revid": "201394", "url": "https://it.wikipedia.org/wiki?curid=1525240", "title": "Agarra la onda", "text": "Agarra la onda, pubblicato nel 2001, \u00e8 il quinto album del gruppo ska italiano Persiana Jones."}
{"id": "1525241", "revid": "767487", "url": "https://it.wikipedia.org/wiki?curid=1525241", "title": "Nothing to Gain", "text": "Nothing to Gain \u00e8 il terzo album in studio del gruppo thrash metal Vio-lence pubblicato nel 1993 dalla Bleeding Hearts, e ripubblicato nel 1999 con una diversa copertina.\nIl disco presenta brani nettamente pi\u00f9 lenti e cupi del passato, quasi anticipando il Groove metal, ma anche alcune sfuriate degne del passato (tra cui la conclusiva Colour of Life). Fu registrato precedentemente al 1993, ma per via del cambiamento d'etichetta, venne posticipata l'uscita. Sean Killian, ad anni e anni di distanza, dichiar\u00f2 che di questo disco \"avrebbe cambiato le linee vocali da lui impostate, perch\u00e9 meno ispirate rispetto al passato\"(fonte a fine pagina)."}
{"id": "1525251", "revid": "367445", "url": "https://it.wikipedia.org/wiki?curid=1525251", "title": "Filtro a coseno rialzato", "text": "Il filtro a coseno rialzato \u00e8 un particolare tipo di filtro elettronico usato per sagomare l'impulso dati nei sistemi di modulazione digitale. La sua risposta impulsiva \u00e8 nulla negli istanti multipli del tempo di simbolo, pertanto appartiene alla famiglia dei filtri di Nyquist, i quali riducono l'interferenza intersimbolica (\"ISI\").\nIl nome discende dal fatto che la porzione non nulla del suo spettro, almeno nella versione pi\u00f9 semplice, \u00e8 una funzione coseno rialzata sopra l'asse delle frequenze (si veda la figura in basso).\nDescrizione matematica.\nIl filtro a coseno rialzato realizza il filtro di Nyquist passa-basso, con la propriet\u00e0 della simmetria vestigiale. Pertanto, il suo spettro possiede una simmetria dispari attorno a formula_1, ove formula_2 \u00e8 il tempo di simbolo del sistema di comunicazioni.\nLa sua descrizione nel dominio della frequenza \u00e8 fornita da una funzione a tratti data da:\ne caratterizzata da due parametri: formula_5, il \"fattore di rotolamento\" (\"roll-off\"), e formula_2, il tempo di simbolo (reciproco della frequenza di simbolo).\nLa risposta impulsiva di tale filtro \u00e8 data da:\nin termini della funzione sinc normalizzata.\nFattore di roll-off.\nIl fattore di roll-off, formula_5, rappresenta una misura dell'eccesso di banda del filtro, cio\u00e8 la banda occupata al di l\u00e0 della banda di Nyquist formula_1. Denotando con formula_10 l'eccesso di banda, allora:\nove formula_12 \u00e8 la frequenza di simbolo.\nIl grafico mostra la risposta in ampiezza quando formula_5 viene fatto variare tra 0 e 1, e l'effetto corrispondente sulla risposta impulsiva. Come si pu\u00f2 notare, il livello di ondulazione nel dominio del tempo cresce al diminuire di formula_5. Ci\u00f2 dimostra come sia possibile ridurre l'eccesso di banda del filtro alle spese di un allungamento della risposta impulsiva.\nformula_15.\nQuando formula_5 tende a 0, la zona di roll-off diventa sempre pi\u00f9 stretta, quindi:\ndove formula_18 \u00e8 la funzione rettangolare, e la risposta impulsiva tende al formula_19 ideale. Pertanto, converge ad un filtro passa-banda ideale.\nformula_20.\nQuando formula_20, la parte non nulla dello spettro \u00e8 un coseno rialzato puro, che conduce alla semplificazione:\nLarghezza di banda.\nLa banda di un filtro a coseno rialzato \u00e8 comunemente definita come la larghezza di banda della porzione non nulla del suo spettro, cio\u00e8:\nApplicazioni.\nQuando viene utilizzato per filtrare un flusso di simboli, un filtro di Nyquist ha la propriet\u00e0 di eliminare l'ISI, dato che la sua risposta impulsiva \u00e8 nulla ad ogni formula_24 (dove formula_25 \u00e8 un numero intero), eccetto che per formula_26.\nDi conseguenza, se la forma d'onda trasmessa \u00e8 correttamente campionata al ricevitore, i valori originali dei simboli possono essere completamente recuperati.\nComunque, nella maggior parte dei sistemi di comunicazione utilizzati nella pratica, un filtro adattato deve essere usato al ricevitore, a causa degli effetti del rumore bianco.\nQuesta condizione richiede il seguente vincolo, in presenza di canale ideale:\ncio\u00e8:\nPer soddisfare questo vincolo pur continuando a fornire ISI nulla, un filtro a radice di coseno rialzato \u00e8 usato, tipicamente, ad entrambi gli estremi del sistema di telecomunicazioni. In questo modo la risposta totale del sistema \u00e8 a coseno rialzato.\nInfatti, in presenza di canale attivo con risposta impulsiva formula_29, si ha:\ned anche con:\ncon formula_33 impulso di Nyquist a Coseno Rialzato, quindi:\ned anche:\nNel caso particolare di un sistema P.A.M. binario si ha:\nformula_36, con formula_37 l'Energia per bit."}
{"id": "1525253", "revid": "17654", "url": "https://it.wikipedia.org/wiki?curid=1525253", "title": "Melodramma semiserio", "text": ""}
{"id": "1525255", "revid": "1869172", "url": "https://it.wikipedia.org/wiki?curid=1525255", "title": "Acqua futura", "text": "Acqua futura \u00e8 l'album di esordio della cantante e showgirl Luisa Corna.\nPubblicato nella primavera del 2006, contiene 11 tracce, tra cui una cover di Joan Osborne e dei brani scritti Gatto Panceri e dalla stessa Luisa Corna eccetto il brano \"L'ultima luna\", scritto da Renato Zero.\nTra i musicisti che suonano nell'album \u00e8 da ricordare l'ex componente dei New Dada Gilberto Ziglioli alle chitarre.\nPromozione.\nCome promozione \u00e8 stato estratto un singolo, \"Colpa mia\", cantata in duetto con Gatto Panceri."}
{"id": "1525256", "revid": "17654", "url": "https://it.wikipedia.org/wiki?curid=1525256", "title": "Melodramma serio", "text": ""}
{"id": "1525257", "revid": "17654", "url": "https://it.wikipedia.org/wiki?curid=1525257", "title": "Melodramma buffo", "text": ""}
{"id": "1525261", "revid": "767487", "url": "https://it.wikipedia.org/wiki?curid=1525261", "title": "Superammasso di Perseo-Pesci", "text": "Il superammasso di Perseo-Pesci (SCl 40) (in inglese Perseus-Pisces Supercluster) (o catalogato anche come [EET94] SCG 20) \u00e8 un superammasso di galassie ed una delle pi\u00f9 grandi strutture dell'Universo osservabile.\nSi trova ad una distanza di 250 milioni di anni luce dalla Terra e si estende per circa 40\u00b0 nel cielo invernale.\nIl superammasso di Perseo-Pesci \u00e8 una delle due dominanti concentrazioni di galassie nell'Universo intorno alla nostra galassia (nel raggio di 300 milioni di anni luce). Il superammasso \u00e8 posizionato dal lato opposto del Superammasso della Vergine e lungo il piano galattico della Via Lattea. Confina con il Vuoto del Toro, una grande regione di spazio pressoch\u00e9 vuota in cui sono presenti pochissime e isolate galassie, del diametro di circa 100 milioni di anni luce.\nI principali ammassi di galassie del superammasso di Perseo-Pesci sono: Abell 262, Abell 347 e Abell 426."}
{"id": "1525270", "revid": "228587", "url": "https://it.wikipedia.org/wiki?curid=1525270", "title": "Ludus", "text": ""}
{"id": "1525273", "revid": "287204", "url": "https://it.wikipedia.org/wiki?curid=1525273", "title": "Sangeorgiu", "text": ""}
{"id": "1525276", "revid": "133248", "url": "https://it.wikipedia.org/wiki?curid=1525276", "title": "S\u00e2ngeorgiu", "text": "Il toponimo S\u00e2ngeorgiu (in romeno \"San Giorgio\") pu\u00f2 riferirsi a diverse localit\u00e0 della Romania:"}
{"id": "1525284", "revid": "28592", "url": "https://it.wikipedia.org/wiki?curid=1525284", "title": "Citt\u00e0 Reale", "text": ""}
{"id": "1525285", "revid": "124911991", "url": "https://it.wikipedia.org/wiki?curid=1525285", "title": "Daisuke Matsui", "text": "Carriera.\nClub.\nKyoto Purple Sanga.\nNel 2000, inizia a giocare a calcio professionistico in J2 League, la seconda divisione del calcio giapponese, con il Kyoto Sanga, ha segnato la sua prima rete contro il Kawasaki Frontale, la squadra purtroppo perder\u00e0 la partita per 2-1. Vincer\u00e0 l'edizione 2001 dove Matsui segner\u00e0 sette gol, tra i quali la rete del 3-1 vincendo contro il Ventforet Kofu, segner\u00e0 un altro gol nella vittoria per 2-1 contro lo Yokohama FC, con una doppietta decider\u00e0 su 2-0 la vittoria contro l'Oita Trinita, segner\u00e0 il gol del 1-0 battendo l'Omiya Ardija e un altro contro il Kawasaki Frontale dove la squadra vincer\u00e0 per 3-2. Il Kyoto Purple Sanga ottiene a promozione in prima divisione, la J1 League, Matsui segner\u00e0 il suo primo gol in campionato nella vittoria per 5-1 ai danni del Tokyo Verdy, inoltre la squadra nel 2002 conquister\u00e0 la storica Coppa dell'Imperatore dove Matsui segner\u00e0 il gol del 1-0 battendo il Nagoya Grampus.\nLe Mans e Saint-\u00c9tienne.\nNel 2004, \u00e8 passato al Le Mans, nella Ligue 2 francese. Matsui ha scelto Le Mans, preferendolo alla , perch\u00e9 a suo dire nella Serie A si gioca un calcio troppo difensivo. In Giappone, veniva criticato perch\u00e9 era troppo piccolo fisicamente e troppo debole psicologicamente, ma riusc\u00ec ad adattarsi alla perfezione ai meccanisimi francesi, aiutando prima la sua squadra a raggiungere la promozione con il secondo posto nell'edizione 2004-2005 con le sue reti ha permesso di vincere di misura per 1-0 contro il Stade de Reims e il Cr\u00e9teil. In Ligue 1 segner\u00e0 una doppietta che permetter\u00e0 di ottenere la vittoria per 2-0 contro il Troyes, segner\u00e0 un'altra doppietta vincendo per 3-2 ai danni del Lens, segner\u00e0 la rete del 2-0 nella vittoria contro il Nice, e con un gol di tacco al volo contro il Monaco otterr\u00e0 la vittoria per 1-0, inoltre per mezzo di un suo assist Isma\u00ebl Bangoura segner\u00e0 la rete che permetter\u00e0 di battere per 1-0 il Bordeaux. Nel febbraio 2006, \u00e8 stato nominato \"Giocatore del mese\", un premio relativo al mese appena trascorso. Segner\u00e0 il suo primo gol nella Coupe de la Ligue con la rete del 1-0 che permetter\u00e0 di battere l'Olympique Lione e accedere alla semifinale contro il Lens in una partita molto combattuta dove Matsui ha segnato un gol, ma la squadra perder\u00e0 per 5-4 ai tempi supplementari.\nNel 2008, passa al Saint-\u00c9tiennel, la sua permanenza durer\u00e0 una sola stagione segnando un solo gol, la rete del temporaneo vantaggio contro il Monaco nel pareggio per 2-2.\nGrenoble e Tom' Tomsk.\nViene ceduto al Grenoble e segner\u00e0 il suo primo gol per a squadra nel pareggio per 2-2 contro il Lorient, metter\u00e0 invece a segno deu reti nella vittoria per 5-0 contro il Auxerre. Nella Coppa di Francia segner\u00e0 un gol nella partita vinta contro il Montpellier per 3-2. A met\u00e0 stagione viene ceduto il prestito al clun russo del Tom' Tomsk giocando solo sette partite. Torner\u00e0 a giocare con il Groneble per un'ultima stagione, segnando la sua ultima rete per la squadra nella partita contro il Vannes che si concluder\u00e0 per 1-1.\nDigione e Slavia Sofia.\nSi lega per un anno al Digione, club neopromosso in Ligue 1. A fine stagione la squadra retrocede in seconda divisione, e Matsui si svincola grazie alla clausola apposita del suo contratto. L'11 settembre 2012 passa allo Slavia Sofia, in Bulgaria dove giocher\u00e0 in sole dodici partite.\nLechia Danzica e J\u00fabilo Iwata.\nNel 2013 vestir\u00e0 la maglia del club polacco del Lechia Danzica, segnando per due volte una doppietta, prima nel pareggio per 2-2 contro il Podbeskidzie e poi contro il Legia Warszawa vincedo per 2-0. Dopo aver giocato in Polonia per una sola stagione, torner\u00e0 in Giappone, militando per il J\u00fabilo Iwata nella seconda divisione, segnando delle reti nelle varie vittorie come quella contro il Roasso Kumamoto per 3-1, o contro lo Kataller Toyama per 2-1 o quella per 3-0 ai danni del Zweigen Kanazawa.\nOdra Opole e Yokohama FC.\nDopo una breve esperienza nel 2017 di sole quattro partite con l'Odra Opole, Matsui giocher\u00e0 con lo Yokohama FC, segnando la sua prima rete con la squadra nella Coppa dell'Imperatore vincendo per 2-1 contro il l'Universit\u00e0 di Sendai. Nella J2 League segner\u00e0 una doppietta battendo per 3-1 il JEF United Chiba.\nS\u00e0i G\u00f2n.\nA partite dal 2021 giocher\u00e0 per il S\u00e0i G\u00f2n in Vietnam nella V League 1.\nNazionale.\nNel 2002 \u00e8 stato convocato per partecipare con la Nazionale del Giappone Under-23 ai Giochi asiatici ottenendo l'argento, Matsui ha segnato una rete nella vittoria per 5-2 contro il Bahrein.\nMatsui ha fatto l'esordio nella Nazionale giapponese il 22 giugno 2003, nella Confederations Cup 2003, contro la Nazionale colombiana perdendo per 1-0 sostituendo Mitsuo Ogasawara. Ha segnato il suo unico gol con la nazionale contro l'Angola l'11 ottobre 2005 permettendo al Giappone di vincere per 1-0. Non \u00e8 stato chiamato da Zico per i Mondiali di Calcio 2006, decisione che ha suscitato non poche polemiche.\nIl C.T. della Nazionale Giapponese Takeshi Okada lo include nella selezione per i Mondiali di Calcio 2010. Matsui \u00e8 titolare in tutte le gare dei nipponici, fornendo anche a Keisuke Honda l'assist vincente contro il Camerun vincendo per 1-0. Prender\u00e0 parte alla Coppa d'Asia vincendola, giocando la sua ultima partia in nazionale il 13 gennaio 2011 fornendo a Makoto Hasebe l'assist vincente con cui quest'ultimo ha aperto le marcature nella vittoria per 2-1 battendo la Siria."}
{"id": "1525291", "revid": "47767", "url": "https://it.wikipedia.org/wiki?curid=1525291", "title": "Cairne Bloodhoof", "text": ""}
{"id": "1525302", "revid": "203575", "url": "https://it.wikipedia.org/wiki?curid=1525302", "title": "Mica (disambigua)", "text": ""}
{"id": "1525303", "revid": "345405", "url": "https://it.wikipedia.org/wiki?curid=1525303", "title": "S\u00e2npaul", "text": "Il toponimo S\u00e2npaul (in romeno \"San Paolo\") pu\u00f2 riferirsi a diverse localit\u00e0 della Romania:"}
{"id": "1525307", "revid": "125221607", "url": "https://it.wikipedia.org/wiki?curid=1525307", "title": "Roggero Musmeci Ferrari Bravo", "text": "Scultore, poeta e drammaturgo, Musmeci fu impegnato nel risveglio culturale e religioso della Tradizione Classica.\nBiografia.\nNacque in una famiglia benestante, unico figlio di Niccol\u00f2, giurista e uomo politico originario di Acireale (fu anche deputato), e di Clotilde Ferrari Bravo, nobildonna rodigina direttrice del Collegio femminile di Palermo. Alla morte del padre, avvenuta nel 1872, la famiglia si trasfer\u00ec a Roma. Laureatosi in Medicina e in Giurisprudenza, non esercit\u00f2 mai alcuna professione ma prefer\u00ec coltivare le proprie inclinazioni artistiche.\nIl 1914 fu l'anno di massima attivit\u00e0: a Trieste e a Roma, al Teatro Argentina, fu rappresentato il suo testo teatrale \"Quando le colonne rovinano\" e ad aprile termin\u00f2 di scrivere la tragedia \"Rumon\". Il 15 agosto dello stesso anno complet\u00f2 il \"Carme a Roma\", poema con la struttura di un \"carmen solutum\" che si presenta come una vera e propria preghiera pagana romana, invocante il risveglio della dea Roma e la vittoria nella Grande Guerra appena scoppiata.\nDal 1927 al 1931, Musmeci si dedic\u00f2 alle sue opere scultoree nel tentativo di mettere in pratica quello che riteneva di aver scoperto sulla divina proporzione, come sostiene negli \"Appunti sulla scoperta della divina proporzione\" pubblicati nel 1931. In quegli anni realizz\u00f2 due busti intitolati \"Capo di Romo\" e \"Venere delle perle\" che secondo Musmeci avrebbero costituito la dimostrazione pratica delle sue scoperte, ricevendone apprezzamenti da molti studiosi e intellettuali dell'epoca, nonch\u00e9 la visita dello stesso re. Musmeci sostiene negli \"Appunti\" di aver scritto un trattato nel quale espone la dimostrazione delle sue scoperte e la storia degli studi sulla divina proporzione, ma questo trattato non risulta essere mai stato stampato e tutti i suoi studi sembrano essere ormai perduti.\nNella vita di Musmeci si trovano connessioni con molti personaggi dell'ambiente esoterico-pagano italiano di quegli anni: fu amico del kremmerziano Alberto Russo Frattasi, editore della rivista \"Commentarium\" (sulla quale scriveva il personaggio pagano noto come \"Ottaviano\" e dai pi\u00f9 identificato con Leone Caetani); fu in contatto epistolare con Evelino Leonardi, esponente della corrente pitagorica della Via Romana agli D\u00e8i, il quale scrisse un articolo su \"La Tribuna\" paragonando Musmeci a Pitagora e Leonardo da Vinci; ebbe la collaborazione di Giacomo Boni per la preparazione di \"Rumon\" (ne realizz\u00f2 i caratteri arcaici da utilizzare per i manifesti e per la pubblicazione del testo); la realizzazione di \"Rumon\" fu entusiasticamente sostenuta da Ardengo Soffici, che era gi\u00e0 stato un frequentatore di Arturo Reghini e Amedeo Rocco Armentano a Firenze; alla rappresentazione di \"Rumon\" partecip\u00f2, insieme a Mussolini, Giovanni Antonio Colonna di Cesar\u00f2, altro esponente del Gruppo di Ur, di cui fece parte.\nDopo il 1931 non si hanno pi\u00f9 notizie dell'attivit\u00e0 di Musmeci e da un appunto scritto da un conoscente, datato 14 aprile 1937, sappiamo che in quel periodo Musmeci viveva nella pi\u00f9 completa miseria e dimenticato da tutti; mor\u00ec poco dopo.\nRumon.\nA differenza di \"Quando le colonne rovinano\", un normale dramma che raccontava le vicende di una famiglia della media borghesia di quei tempi, \"Rumon\" narra la storia della fondazione di Roma, iniziando con il ritorno di Romolo dalla spedizione contro Amulio per finire con la sua apoteosi. L'opera denota una profonda conoscenza della religione romana arcaica in un periodo in cui, al contrario, prevaleva nell'ambiente degli studiosi un radicale scetticismo verso la tradizione della Roma antica, mentre certi passaggi, come quello sui nomi segreti di Roma, fanno intendere che l'autore fosse partecipe di conoscenze iniziatiche dell'ambiente della Via romana. Nelle intenzioni dell'autore, la tragedia non doveva essere una semplice rappresentazione teatrale, bens\u00ec la riattualizzazione della fondazione rituale di Roma.\n\"Rumon\" per\u00f2 non pot\u00e9 essere subito rappresentata per l'entrata in guerra dell'Italia nel maggio 1915 e l'arruolamento di Musmeci come ufficiale. Dopo la guerra se ne interess\u00f2 Ardengo Soffici che scrisse a Benito Mussolini per sostenere la rappresentazione di \"Rumon\" sul Palatino, paragonando la tragedia al \"Giulio Cesare\" di William Shakespeare e lo stesso Mussolini appoggi\u00f2 decisamente la sua realizzazione. La tragedia fu effettivamente rappresentata nel 1923 sul Palatino, alla presenza di Mussolini, ma solo per il terzo atto, quello che mette in scena la fondazione rituale dell'Urbe. Gli attori principali furono: Giuseppe Sterni (Romolo), Elisa Severi (Ilia), Raimondo Van Riel (Augure), Giulia Cassini Rizzotto (Larenzia), Achille Vitti (Aucno), Gino Dattino (Numitore), Gino Saltamerenda (Faustolo), Loris Gizzi (Remo).\nLa tragedia ebbe una vasta eco sulla stampa italiana: ci furono articoli sui giornali \"L'Idea Nazionale\" (8 maggio 1914), \"Il Messaggero\" (22 aprile 1914), \"La Tribuna\" (22 aprile 1916), \"Nuovo Paese\" (21 aprile 1923), \"L'Impero\" (8 maggio 1923), \"Il Piccolo di Roma\" (8 maggio 1923).\nL'opera \u00e8 stata recentemente riproposta, in un solo carme, a cura dell'ARSI. Le rappresentazioni hanno avuto luogo, tra gli altri, presso il Foro 753 ed il Templum Minervae.\nLe foto della rappresentazione del 6 maggio 1923 sul Palatino sono ora disponibili online.\nIl caso giudiziario.\nImplicato in numerosi duelli, nel 1914 fu protagonista di una lite che fin\u00ec per avere risonanza nazionale per il numero e l'importanza dei personaggi coinvolti. Originata da una battuta di un amico di Musmeci sulla riuscita dell'anteprima di \"Rumon\", la lite fu un susseguirsi di ingiurie e mancati duelli che portarono in tribunale tutti i personaggi della vicenda, tra i quali vi furono Giuseppe (\"Geppi\") Ciuffelli, figlio dell'allora ministro dei Lavori Pubblici Augusto Ciuffelli, lo scultore Maurizio Rava, l'onorevole Francesco Fazi, l'avvocato Gustavo Fabbri e tra i testimoni Nino Martoglio, Jacopo Gelli e Vittorio Emanuele Orlando; al processo intervennero famosi avvocati dell'epoca come Cesare D'Angelantonio, Vincenzo Morello, Salvatore Barzilai, Alfredo Fabrizi, Giovanni Albano, Giuseppe Gregoraci, Francesco Di Benedetto. Il processo si concluse con la condanna di Ignis per ingiurie, condanna annullata poi da una successiva amnistia."}
{"id": "1525309", "revid": "122860542", "url": "https://it.wikipedia.org/wiki?curid=1525309", "title": "Agata (minerale)", "text": "Lagata () \u00e8 una variet\u00e0 di calcedonio, nome generico che viene dato al quarzo, quando questo si presenta in masse compatte di silice microcristallina con tessitura fibroso-orientata. L'agata presenta una tipica struttura zonata e visibile anche a occhio nudo, grazie alla diversit\u00e0 di colore. \nL'agata si forma per deposizione ritmica di silice, normalmente entro cavit\u00e0 amigdalari di rocce basaltiche, o legni pietrificati (agatizzati).\nTipologie.\nEsistono diverse variet\u00e0 di agata, come ad esempio:\nOnice.\nQuando l'agata si presenta in bande piane e parallele, di colore contrastante (chiare/scure), prende il nome di \"onice\" (dal greco \u1f44\u03bd\u03c5\u03be, \"\u00f3nyx\", unghia, per l'aspetto traslucido). Sfruttando gli strati di colore contrastante (generalmente due ma, eccezionalmente, fino a cinque), l'onice viene utilizzata nella glittica per realizzare cammei.\nA seconda dei colori delle bande, si hanno diverse denominazioni:\nGiacimenti.\nUno dei giacimenti pi\u00f9 famosi \u00e8 quello dell'Idar-Oberstein, in Renania-Palatinato, dove l'agata viene raccolta fin dal 1548. Altri vasti giacimenti sono presenti in Uruguay e Brasile.\nTagli.\nI tipi di taglio pi\u00f9 frequenti sono il cammeo e il cabochon, anche se in molti casi sezioni di questa pietra vengono lucidate con notevoli effetti estetici.\nImpieghi.\nL'agata viene utilizzata in gioielleria per anelli, spille, bracciali, pendenti, collane, ma anche per la creazione di cammei e di oggetti tra i quali, molto apprezzato, il primo anello guida lenza delle canne per la pesca a mosca.\nTrova inoltre impiego nell'industria, a causa della sua durezza, nella produzione di malte o filiere tessili.\nBibliografia.\nGavin Linsell, \"Die Welt der Edelsteine\" (voce \"Calcedonio\", p. 110); Juwelo Deutschland GmbH, Berlin, 2014."}
{"id": "1525310", "revid": "726373", "url": "https://it.wikipedia.org/wiki?curid=1525310", "title": "Timeline - Ai confini del tempo (romanzo)", "text": "Timeline \u00e8 un romanzo di fantascienza di Michael Crichton, pubblicato nel 1999. Narra la storia di alcuni archeologi in un viaggio indietro nel tempo nel Medioevo grazie al lavoro di una agenzia che ha inventato una macchina del tempo.\nDal romanzo nel 2003 \u00e8 stato tratto un film omonimo.\nTrama.\n1999, Francia, nella regione della Dordogna. Il dottor Edward Johnston \u00e8 a capo di una missione di ricerca archeologica vicino alla Dordogna, il fiume situato nell'omonima regione, dove un tempo sorgevano i castelli di Castelgard, La Roque ed il monastero della Sainte-M\u00e8re. Queste ricerche erano finanziate da una fabbrica di meccanica quantistica, la ITC, il cui presidente, Robert Doniger, invita Johnston nella sua sede e gli mostra le nuove apparecchiature tecnologiche inventate dalla sua azienda: macchine per viaggiare da un multiverso all'altro. Tecnicamente non \u00e8 possibile viaggiare indietro nel tempo, ma i multiversi (universi paralleli al nostro), che sono apparentemente uguali, possono appartenere ad epoche diverse dalla nostra, sia passate che future.\nVenuto a conoscenza di questa possibilit\u00e0, il professor Johnston si precipita nel XIV secolo, alla ricerca di notizie che avrebbero aiutato lui e i suoi compagni nella ricostruzione del sito al quale stavano lavorando ormai da due anni. Si verifica per\u00f2 un inconveniente: a causa di quanto accaduto nell'altro multiverso, rispetto alle due ore previste originariamente, sono ormai trascorsi tre giorni senza che il professore abbia fatto ritorno alla base. Per questo motivo, alcuni membri dell'ITC, incaricati dal loro presidente, prelevano dal sito degli scavi quattro ricercatori (Chris Hughes, Kate Erickson, Andr\u00e9 Marek e David Stern), collaboratori del professor Johnston, con il preciso intento di inviarli nel passato per salvarlo.\nChris, Kate ed Andr\u00e9 vengono quindi inviati in un multiverso risalente al XIV secolo, insieme a due dipendenti dell'ITC, Gomez e Baretto, che avevano gi\u00e0 provato ed avevano una certa preparazione, mentre David Stern si rifiuta di seguirli ed offre la sua collaborazione per far tornare a casa i compagni. Imparata la lingua antica grazie ad un registratore di cui ascoltano il contenuto durante il sonno e forniti di particolari auricolari con funzioni sia di traduttore simultaneo che di ricetrasmittente, i cinque prescelti hanno a loro disposizione solo 37 ore di tempo per recuperare il professore.\nAppena arrivati nei boschi della Dordogna del 1357, non tutto si svolge come previsto: i due membri dell'ITC vengono subito uccisi con brutalit\u00e0, senza alcuna ragione, da alcuni cavalieri capitanati da sir Guy de Malegant. Poco prima di morire, uno dei due, che aveva contravvenuto al divieto di portare con s\u00e9 armi oppure oggetti appartenenti al presente, nel momento stesso in cui riesce a tornare alla base di partenza, fa esplodere una granata che aveva azionato nel passato, distruggendo il laboratorio e condannando i suoi ex-compagni di avventura a non poter pi\u00f9 tornare indietro.\nI tre ricercatori, invece, si salvano grazie ad alcune circostanze fortuite: infatti, mentre Marek viene fatto allontanare da un ragazzino (rivelatosi solo in seguito lady Claire, una nobildonna del regno che lo accompagna sino a Castelgard), Chris e Kate si allontanano per poter recuperare un prezioso \"chip\" elettronico, indispensabile per il loro ritorno a casa. Giunti all'interno di Castelgard, Marek e Chris si trovano ben presto coinvolti in una giostra medievale: Chris, impreparato, si salva miracolosamente seguendo i consigli del suo amico Marek, il quale, da sempre allenato per questo tipo di gare, riesce a sconfiggere sir Guy, che per\u00f2 si vendica, ordinando l'uccisione dei due amici che l'avevano disonorato. Kate li aiuta a fuggire, ma i tre, da quel momento in poi, saranno costantemente minacciati dai soldati di sir Oliver, sir Guy e sir Robert de Kere.\nSir Oliver, avendo capito che il professor Johnston aveva scoperto l'ubicazione del passaggio segreto che permetteva di entrare, non visti, nell'impenetrabile fortezza di La Roque, lo aveva imprigionato nelle sue segrete. Il professore fu costretto ad insegnare a sir Oliver nuove e pi\u00f9 efficaci tattiche di attacco e di difesa, nonch\u00e9 a costruire nuove armi. Nel frattempo, grazie a ci\u00f2 che il professore aveva loro insegnato, i tre ricercatori riescono a trovare il passaggio segreto che li avrebbe condotti all'interno dell'inespugnabile castello di La Roque.\nScoprono inoltre che sir Robert de Kere altri non era che un ex marine, Robert Deckard, inviato in precedenza dall'ITC nello stesso universo parallelo, il quale era impazzito in seguito ad errori di \"trascrizione\" (problemi nel \"caricamento\" delle informazione relative ad un oggetto o ad un essere vivente). In seguito a questi errori, le cose tornano indietro, nel presente, \"sbagliate\". I primi problemi si presentano dapprima a livello psichico mentre in seguito si manifestano anche a livello fisico, deformando gradualmente la persona, al punto che Robert Deckard era arrivato addirittura ad uccidere una persona. Inseguito dalla polizia, aveva chiesto di effettuare il suo ultimo viaggio nel tempo\u2026 dal quale non aveva pi\u00f9 fatto ritorno. Deckard, ora, voleva che i tre archeologi, cos\u00ec come lui, che non poteva pi\u00f9 farlo se non rischiando la propria vita, non facessero pi\u00f9 ritorno nel presente.\nEra ormai scoppiata l'ennesima battaglia fra Arnaut e sir Oliver; il primo era francese, mentre il secondo, inglese, si era impadronito con la forza di quelle terre, uno dei tanti scontri che si susseguirono durante la guerra dei cent'anni. Kate, Chris e Marek riescono quindi ad entrare a La Roque (Marek spacciandosi per assistente di Johnston, mentre gli altri due utilizzando il passaggio segreto, ma non senza prima essersi battuti contro molti uomini di Arnaut ed aver ucciso sir Guy).\nNel frattempo, i membri della ITC e Stern erano riusciti, pur con molte difficolt\u00e0 e non senza pi\u00f9 di una incognita, a ricostruire la \"macchina del tempo\", anche se Doniger vuole far rimanere il gruppo nel passato, poich\u00e9 c'\u00e8 la probabilit\u00e0 che tornino deformati.\nArnaut e Andr\u00e9, intanto, scoprono sir Oliver nell'atto di torturare Johnston e lo uccidono, liberando il loro professore, mentre Chris uccide sir Robert de Kere.\nIl gruppo, finalmente ricostituitosi, riesce a sfuggire al caos del conflitto e a far ritorno al luogo dove si trovava nascosta la macchina che avrebbe assicurato loro il ritorno al 1999. Mentre Chris, Kate ed il professore iniziano il viaggio di ritorno, Andr\u00e9, che aveva sempre sognato di poter vivere nel Medioevo, all'ultimo momento decide di rimanere nel passato e di sposare Lady Claire. Finalmente il gruppo fa ritorno al presente e, \"per punizione\", spedisce Robert Doniger nel passato a Castelgard durante l'epidemia di peste nera nel 1348.\nTrasposizione cinematografica.\nDal romanzo \u00e8 stato tratto il film \"Timeline - Ai confini del tempo\" (\"Timeline\") del 2003 per la regia di Richard Donner."}
{"id": "1525312", "revid": "1354930", "url": "https://it.wikipedia.org/wiki?curid=1525312", "title": "Beura-Cardezza", "text": "Beura-Cardezza (\"B\u00e8ura e Cardescia\" in dialetto ossolano) \u00e8 un comune italiano di abitanti della provincia del Verbano-Cusio-Ossola in Piemonte. Parte del suo territorio \u00e8 compresa nel Parco Nazionale della Val Grande.\nBeura e Cardezza, gi\u00e0 comuni autonomi, furono riuniti in un unico comune a seguito del R. D. 6 settembre 1928, n. 2131.\nEconomia.\nTurismo.\nEscursionismo alpino.\nA Beura-Cardezza si trovano tre capanne alpine, tutte comprese nel territorio del parco nazionale della Val Grande, per un totale di 38 posti letto:\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nAltre informazioni amministrative.\nFa parte dell'Unione dei comuni montani Media Ossola."}
{"id": "1525314", "revid": "287204", "url": "https://it.wikipedia.org/wiki?curid=1525314", "title": "Punkcore Records", "text": "Punkcore Records \u00e8 un'etichetta indipendente hardcore punk fondata nel 1989 da Dave \"Punk Core\" Amcher a Long Island, New York.\nStoria.\nLa Punkcore esord\u00ec come fanzine e piccolo distributore di dischi rari del genere punk rock; in realt\u00e0 venne pubblicato solo un unico numero della fanzine poich\u00e9 si scelse di concentrare gli sforzi sull'aspetto della distribuzione dei dischi. Nel 1997 vennero prodotti i primi album, ed inizi\u00f2 cos\u00ec la vera e propria attivit\u00e0 come etichetta indipendente, lavorando anche con diverse punk band piuttosto conosciute, in particolare hardcore/street punk. Il catologo viene distribuito in Europa dalla Rude Records."}
{"id": "1525315", "revid": "118745428", "url": "https://it.wikipedia.org/wiki?curid=1525315", "title": "Samuel Colt", "text": "\u00c8 stato il fondatore della Colt's Patent Fire-Arms Manufacturing Company, l'azienda che commercializz\u00f2 il modello di rivoltella che porta il suo nome.\nBiografia.\nOrigini e formazione.\nFiglio di Christopher Colt, agricoltore del Connecticut trasferitosi per affari ad Hartford, Colt rimase orfano della madre Sarah Caldwell quando aveva appena due anni. Aveva tre fratelli e tre sorelle; due di esse morirono durante l'infanzia e la terza sarebbe poi morta anni dopo suicida. Il padre si rispos\u00f2 con Olive Sargeant la madre adottiva quando Samuel aveva quattro anni.\nL'interesse per le armi.\nSi appassion\u00f2 all'uso delle armi quando era ancora molto giovane e svilupp\u00f2 un proprio modello quando lavorava nell'azienda di Ely Whitney, imprenditore di New Haven, che aveva impiantato nella cittadina del Connecticut una fabbrica di pistole. I moderni metodi di lavoro di Whitney furono imitati da altri che svilupparono nel resto dello Stato le industrie di armi da fuoco.\nL'attivit\u00e0 imprenditoriale.\nFu nella fabbrica di Whitney, nel 1835, che Colt svilupp\u00f2 la pistola che da lui ha preso il nome sebbene l'idea gli fosse venuta 4 anni prima, all'et\u00e0 di 17 anni, mentre osservava il funzionamento della ruota del timone sul brigantino Corvo, dove si era imbarcato.\nIl 25 febbraio 1836 fece brevettare il nuovo modello di rivoltella ad avancarica del tamburo, la cui caratteristica principale (rispetto ai precedenti modelli a rotazione detti \"pepperbox\") era costituita dal fatto che il fascio di canne era ridotto ad un corto cilindro (il tamburo, appunto) il quale, ruotando intorno al suo asse, presentava la camera contenente la carica da sparare di fronte ad una sola canna.\nGrazie al denaro che era riuscito a guadagnare, intanto, con varie attivit\u00e0 (tra le quali alcune conferenze sull'uso del \"gas esilarante\"), Colt apr\u00ec nello stesso anno una sua officina a Paterson da cui usc\u00ec il modello che portava questo nome, appunto mod. \"Paterson\".\nGli ultimi anni e la morte.\nLa prima fornitura al governo degli Stati Uniti sarebbe avvenuta per\u00f2 solo dieci anni dopo, il 4 gennaio 1847 con il modello \"Walker\", arma di grandi dimensioni ed in calibro .44. Mor\u00ec nel 1862 e fu sepolto nel Cimitero di Cedar Hill ad Hartford, Connecticut.\nL'opera.\nIl suo contributo all'evoluzione dell'industria delle armi \u00e8 stato definito dallo storico James E. Serven come \"un evento che ha indirizzato lo sviluppo dell'industria delle armi da fuoco negli Stati Uniti\".\nDotato di particolare ingegno nella meccanica e di notevoli capacit\u00e0 imprenditoriali, Samuel Colt fu il primo a riuscire nel tentativo di produrre armi in serie e con parti tra loro facilmente intercambiabili. Le sue armi hanno avuto un'enorme popolarit\u00e0, soprattutto negli USA, insieme alle carabine e fucili Winchester a ripetizione manuale (\"a leva\") che, dal 1866 in poi, divennero i protagonisti della colonizzazione dell'ovest americano. La Colt's Manufacturing Company \u00e8 azienda ancora oggi leader nella produzione mondiale di armi leggere e in passato ha orientato in maniera determinante la ricerca e la produzione nel settore dei proiettili leggeri.\nProdotti famosi.\nAd eccezione della \"Sidehammer\" (una piccola pistola da tasca a telaio chiuso, generalmente in calibro .31, dal cui schema furono derivati anche vari fucili e carabine), tutti i modelli di rivoltelle prodotte mentre l'inventore era ancora in vita ebbero il telaio aperto (sprovvisto cio\u00e8 della bindella superiore). Esempi tipici, oltre alla gi\u00e0 citata \"Walker\", sono la mod. \"Dragoon\" (anch'essa di grandi dimensioni, solo di poco inferiori a quelle della Walker, ed in calibro .44), la \"Pocket\" (arma da tasca in calibro .31) e la \"Navy\", tutte ad avancarica del tamburo e con struttura simile. Solo successivamente, dopo la morte di Colt e con la diffusione della cartuccia metallica, la fabbrica mise in produzione modelli a telaio chiuso assai pi\u00f9 robusti, sull'esempio delle concorrenti Remington Arms e Adams.\nFra i modelli pi\u00f9 importanti prodotti dalla Colt figura la rivoltella Single Action Army del 1873, che fu insieme alla carabina Winchester una delle armi tipiche del Far west, e tra quelli pi\u00f9 recenti la pistola Colt M1911, arma semiautomatica d'ordinanza dell'Esercito americano dal 1911 al 1985, quando venne sostituita dalla italiana Beretta M9.\nEntrambi questi modelli risultano i pi\u00f9 copiati e clonati a livello mondiale da altre ditte e artigiani, pistole derivate o clonate dal modello 1911 sono ad oggi tra le pi\u00f9 vincenti nelle competizioni mondiali di tiro combat e preferite con allestimenti speciali da reparti speciali sia militari che di polizia. Mentre i cloni dei revolver Navy, 1873 e Bisley sono i pi\u00f9 utilizzati in gare in stile film western e rievocazioni storiche.- Tra le altre pistole pi\u00f9 note del marchio Colt figurano le rivoltelle Colt Detective Special (calibro 38 Special) di piccole dimensioni e del pi\u00f9 massiccio Colt Python (calibro 357 magnum) considerato a oltre 50 anni dalla nascita una delle armi da fuoco pi\u00f9 potenti al mondo.\nIl coinvolgimento nella spedizione dei Mille in Italia.\nIn occasione dell'impresa dei Mille, Samuel Colt invi\u00f2 in dono a Giuseppe Garibaldi 100 armi da fuoco che comprendevano rivoltelle e carabine. Garibaldi, soddisfatto delle armi ricevute, acquist\u00f2 23.500 moschetti al costo di circa 160.000 dollari. Una delle rivoltelle fornite, assegnata al colonnello Giuseppe Missori, salv\u00f2 la vita all'eroe dei due mondi, durante la battaglia di Milazzo.\nNella cultura di massa.\nSamuel Colt gioca un ruolo importante nella serie televisiva \"Supernatural\" in quanto \u00e8 l'inventore di una pistola in grado di uccidere ogni essere sovrannaturale; viene inoltre indicato come uno dei primissimi e migliori cacciatori di esseri malvagi.\nCome descritto dalla citazione nell'incipit e dall'immagine di Wikimedia Commons in copertina, fu iniziato al massimo grado della Massoneria."}
{"id": "1525318", "revid": "1100311", "url": "https://it.wikipedia.org/wiki?curid=1525318", "title": "Al-Arabi Sports Club", "text": "L'Al-Arabi Sports Club (arabo: \u0627\u0644\u0646\u0627\u062f\u064a \u0627\u0644\u0639\u0631\u0628\u064a \u0627\u0644\u0631\u064a\u0627\u0636\u064a) \u00e8 una societ\u00e0 polisportiva qatariota di Doha, nota soprattutto per la sua squadra di calcio, militante nella Qatar Stars League, la massima divisione del campionato qatariota di calcio.\nFondato nel 1952, ha vinto 7 titoli nazionali ed \u00e8 la compagine pi\u00f9 sostenuta del paese in termini di tifosi. Il club colse il primo successo nel 1978, vincendo la Coppa dell'Emiro del Qatar. Ha mietuto vari successi negli anni '80 e negli anni '90 del XX secolo. L'epoca d'oro della squadra coincide proprio con questi due decenni, in cui vinse 17 trofei.\nDisputa le partite interne allo Stadio Grand Hamad di Doha e vive un'accesa rivalit\u00e0 con l'.\nL'Al-Arabi ha annoverato negli anni giocatori di fama internazionale a fine carriera. Tra i pi\u00f9 celebri Gabriel Batistuta, Stefan Effenberg, Karim Ziani e Taribo West.\nLa formazione di pallavolo, l'omonima Al-Arabi Sports Club, ha partecipato nel 2009 alla Coppa del Mondo per club FIVB."}
{"id": "1525320", "revid": "124505625", "url": "https://it.wikipedia.org/wiki?curid=1525320", "title": "Personaggi di Streghe", "text": "Questa voce contiene un elenco dei personaggi presenti nella serie televisiva \"Streghe\".\nPersonaggi principali.\nPrue Halliwell.\nPrudence \"Prue\" Halliwell (stagioni 1-3), interpretata da Shannen Doherty, doppiata da Barbara Berengo Gardin.\u00c8 la sorella maggiore (28 ottobre 1970), figlia di Patty Halliwell e Victor Bennett. Ha un carattere molto forte: \u00e8 determinata, iperprotettiva, responsabile e qualche volta troppo orgogliosa. Lavora dapprima in un museo che lascer\u00e0 nel primo episodio, in seguito alla casa d'aste Buckland, poi come fotografa. I suoi poteri sono la telecinesi (considerato il potere pi\u00f9 forte fino a quando Piper assume il potere dell'accelerazione del flusso molecolare), con la quale pu\u00f2 spostare gli oggetti, e la proiezione astrale che le permette di sdoppiarsi. Assume inoltre il potere dell'empatia, che inizialmente non sar\u00e0 in grado di controllare, ma poi riuscir\u00e0 a dominarlo fino a quando se ne liberer\u00e0 spontaneamente. Ha un talento per le arti marziali, superato dopo la sua morte da Phoebe (poich\u00e9 ella riesce a combinarlo con la levitazione). Nel corso della serie, Prue avr\u00e0 una relazione amorosa prima con Andy Trudeau, l'amore della sua vita, e poi, dopo la morte di quest'ultimo, con il collega Jack Sheridan. Muore nell'ultimo episodio della terza stagione, uccisa dal demone Shax, l'assassino personale della Sorgente.\nNella 9\u00aa stagione a fumetti si incarner\u00e0 nel corpo di una giovane strega di nome Patience. Dopo essersi riunita con le sorelle e aver conosciuto Paige e i suoi nipoti, diventer\u00e0 la protettrice del Tutto.\nPiper Halliwell.\nPiper Halliwell (stagioni 1-8), interpretata da Holly Marie Combs, doppiata da Barbara De Bortoli.\u00c8 la secondogenita (7 agosto 1973), figlia di Patty Halliwell e Victor Bennett. Quando Prue \u00e8 ancora in vita, Piper si caratterizza per il suo comportamento timido, mite e insicuro; dopo la morte della sorella maggiore, Piper rafforza il proprio carattere e diventa pi\u00f9 sicura e spesso irascibile. I suoi poteri sono la stasi e l'accelerazione molecolare che le permettono di bloccare e/o far esplodere corpi animati e inanimati; assume il potere dell'accelerazione molecolare alla fine della terza stagione, con il quale riesce a prendere il posto di Prue come sorella maggiore e strega pi\u00f9 forte del Trio, poich\u00e9 in grado di eliminare demoni di livello inizialmente basso e in seguito anche superiore, senza dover pronunciare un incantesimo o creare una pozione. Come strega si rivela molto dotata nell'arte di creare pozioni, probabilmente perch\u00e9 somiglianti a ricette di cucina per le quali \u00e8 molto portata. Sposa l'angelo bianco Leo Wyatt, da cui ha tre figli: Wyatt Matthew Halliwell, Christopher Halliwell e Melinda Halliwell (quest'ultima si intravede nell'episodio finale della serie, quando Piper racconta ci\u00f2 che \u00e8 stato della sua vita dopo la sconfitta del Potere Supremo). Nell'ambito lavorativo dapprima ottiene lavoro come gestrice di un ristorante, in seguito apre un locale: il P3, che terr\u00e0 per pi\u00f9 stagioni, fino a quando decide di aprire un ristorante tutto suo e di fare la chef. Nell'ultima parte dell'episodio finale Piper che ormai \u00e8 anziana e matriarca della famiglia Halliwell, legge alla nipotina la storia delle streghe del Trio scritta sul Libro delle Ombre. Piper \u00e8 l'unico personaggio ad essere apparso in tutti gli episodi, compreso quello pilota.\nNella serie a fumetti pubblicata nel 2010 da Zenescope Entertainment viene confermato che Piper e Leo avranno una terza figlia, Melinda; viene inoltre rivelato che tutti e tre i figli di Piper erediteranno il potere della zia Prue, la Telecinesi.\nPhoebe Halliwell.\nPhoebe Halliwell (stagioni 1-8), interpretata da Alyssa Milano, doppiata da Maura Cenciarelli.\u00c8 la terza sorella (2 novembre 1975), figlia di Patty Halliwell e Victor Bennett. Ha un carattere estroverso e molto aperto. \u00c8 comunque la sorella pi\u00f9 sensibile e passionale. La morte della sorella maggiore Prue la cambia molto: Phoebe diventa pi\u00f9 matura e, trovandosi ad essere la sorella mediana, sviluppa un forte senso di equilibrio. Phoebe ha il potere della premonizione (pu\u00f2 quindi vedere il futuro), di vedere il passato, di entrare fisicamente in una sua premonizione (premonizione astrale), della levitazione (che impara a combinare con le arti marziali kick-box) e dell'empatia. Per un breve periodo, offuscata dal male che porta in grembo, diviene regina degli Inferi regnando accanto a Cole e usufruendo del potere del fuoco, che poi perde non appena il feto viene assorbito dalla Veggente, eliminata assieme ad esso dalle sorelle prima che potesse diventare la nuova Sorgente. Inizialmente Phoebe lavorava a New York, ma dopo essere stata licenziata si trasferisce a San Francisco dalle sorelle Prue e Piper dove dapprima lavora come chiromante e in seguito prova diverse altre occupazioni. Comprende poi che la sua pi\u00f9 grande passione \u00e8 la psicologia e si riscrive all'universit\u00e0 ottenendo la laurea. L'occasione della sua vita si presenta quando trova impiego al giornale The Bay Mirror, dove si occupa della rubrica di consigli \"Chiedi a Phoebe\", nella quale risponde alle domande di cuore dei lettori e, contemporaneamente, decisa ad aumentare la sua abilit\u00e0 nel dare consigli ottiene la specializzazione in Psicologia riscrivendosi nuovamente all'universit\u00e0.\nDopo la lunga e tormentata relazione con Cole ed altre meno importanti storie finite male, sposa Coop (un Cupido) con il quale avr\u00e0 tre figlie: PJ, Parker e Peyton (presenti nell'episodio conclusivo della serie).\nNella serie a fumetti le figlie di Phoebe acquisteranno i poteri della madre, infatti oltre ai poteri da cupido PJ avr\u00e0 il potere della premonizione, Parker dell'empatia e Peyton della levitazione.\nPaige Matthews.\nPaige Matthews (stagioni 4-8), interpretata da Rose McGowan, doppiata da Emanuela D'Amico.\u00c8 la sorella pi\u00f9 giovane delle Halliwell (2 agosto 1977), figlia illegittima di Patty Halliwell che segretamente aveva una relazione con il suo angelo bianco Sam Wilder. Paige cresce lontana dalla madre, dalla nonna e dalle sorelle maggiori, poich\u00e9 adottata da una coppia di mortali fino a quando, dopo la morte di Prue, viene a conoscenza della sua natura di strega e si unisce a Piper e a Phoebe nella lotta contro il male. Inizialmente non riesce ad adattarsi a questa nuova vita, abituata fino ad allora a essere indipendente, e spesso pensa di non poter reggere il confronto con Prue, ma dopo poco tempo inizia ad amare la sua vita da strega e a sentirsi ben accolta dalle nuove sorelle. Paige ha un carattere indipendente, espansivo e qualche volta avventato. Tuttavia \u00e8 molto leale e altruista. \u00c8 anche piuttosto testarda, come Piper. Decide di mantenere il cognome dei suoi genitori adottivi per amore e rispetto. I poteri conosciuti di Paige sono: la telecinesi orbitante (una variante alla telecinesi di Prue in quanto \u00e8 per met\u00e0 angelo bianco), la percezione del male nelle persone e negli oggetti e l'orbitazione. Col tempo impara anche a modificare il proprio aspetto e, dall'ottava stagione, a guarire le ferite e a sentire il richiamo dei protetti come tutti gli angeli bianchi. Quando conosce le sorelle lavora come assistente sociale, poi si licenzia per essere una strega a tempo pieno; in seguito inizia a lavorare in un negozio alimentare, successivamente abbandona il lavoro e diviene preside della Scuola di Magia, ruolo che decide di lasciare al cognato Leo. Paige sposa Henry Mitchell, dal quale ha due gemelle, Tam e Kat, e un terzo figlio adottato, Henry Jr. (tutti presentati nell'ultimo episodio della serie).\nNella serie a fumetti le figlie di Paige avranno poteri simili a quelli della zia Piper: Tam avr\u00e0 il potere della combustione molecolare e dell'accelerazione molecolare, mentre Kat quello dell'immobilizzazione molecolare. In seguito ad eventi straordinari anche Henry Jr, nato umano, acquister\u00e0 il potere della Criocinesi, come la vita passata di Prue.\nComprimari.\nAndy Trudeau.\nAndrew \"Andy\" Trudeau (stagione 1), interpretato da Ted King, doppiato da Vittorio Guerrieri.\u00c8 un ispettore della polizia di San Francisco e partner di Darryl. Amico di famiglia fin dall'infanzia come si vede nella puntata; Viaggio nel tempo. Al liceo era stato il ragazzo di Prudence Halliwell. Si rincontrarono nel corso della prima serie, durante la quale rivela di non aver mai dimenticato Prue. Verso la fine della prima stagione scopre il segreto delle sorelle. Muore nel tentativo di salvarle dall'ispettore Rodriguez che gli lancia una sfera di energia nell'ultimo episodio della prima stagione.\nDarryl Morris.\nDarryl Morris (stagioni 1-7), interpretato da Dorian Gregory, doppiato da Christian Iansante.\u00c8 un ispettore ed in seguito tenente della polizia di San Francisco e partner dell'ispettore Trudeau ed in seguito dell'ispettore Sheridan. Ha una moglie e due figli. Da quando conosce il segreto delle sorelle, \u00e8 stato di grande aiuto per loro coprendole nei casi irrisolti relativi all'attivit\u00e0 magica delle sorelle. Figlio di Luther Morris, apparso nella puntata Witchstock.\nAd un certo punto la sua amicizia con le sorelle Halliwell inizia ad incrinarsi a causa dei rischi che corre per aiutarle. Nell'episodio 6x19, Streghe sotto processo, Darryl uccide un killer che era posseduto da un fantasma, ma viene visto dalla detective Sheridan posseduta anche lei da uno spettro. Per evitare che la magia venga esposta, i Pulitori fanno credere ad altre persone che Darryl abbia ucciso intenzionalmente, e riescono a farlo incarcerare nel braccio della morte. Nel momento in cui Darryl sta per essere condannato a morte, le sorelle fanno un accordo con il tribunale magico e cos\u00ec i Pulitori interrompono tutto e viene salvato. Darryl tuttavia rimane traumatizzato da ci\u00f2 che \u00e8 successo e da allora in poi si rifiuta di collaborare con le Prescelte e di coprirle. Successivamente arresta Chris per aver rubato un'auto mentre provava a catturare un demone nell'episodio Nell'arco di una giornata.\nNella Stagione 8 \u00e8 stato escluso dal cast di \"Streghe\" a causa del taglio di budget; cos\u00ec nella serie il tenente Morris viene trasferito per motivi non specificati alla polizia di New York.\nLeo Wyatt.\nLeonardo \"Leo\" Wyatt (stagioni 1-8), interpretato da Brian Krause, doppiato da Massimiliano Alto.\u00c8 l'angelo bianco delle sorelle ed ha il compito di proteggerle. Nella sua precedente vita da mortale si era sposato con Lillian ed era un medico caduto durante la Seconda guerra mondiale (a Guadalcanal) mentre prestava soccorso ad altri soldati; questo fu uno dei motivi per cui fu nominato Angelo Bianco dagli Anziani.\nLeo si innamora di Piper e la sposa (al terzo tentativo) (episodio 3.15, Finalmente sposi), anche se non sarebbe permesso agli angeli bianchi sposare le streghe. Avranno due bambini, Wyatt e Chris. Nell'episodio Viaggio nel futuro sembra che Leo e Piper abbiano invece una figlia femmina, Melinda; in realt\u00e0 si tratta solo di una realt\u00e0 alternativa, quindi nella realt\u00e0 questa terza figlia non esiste. Alla fine della quinta serie diventa un Anziano, mentre nell'episodio della settima stagione Gli angeli custodi diventa un'Incarnazione tradendo gli Anziani. Dopo la sconfitta delle Incarnazioni, gli Anziani lo sottopongono ad una prova per stabilire se farlo ritornare un Anziano oppure se farlo ritornare umano e rimandarlo dalla sua famiglia: lo mandano sulla terra privo di memoria e poteri e osservano come agisce. Alla fine Leo sceglie Piper, cos\u00ec diventa di nuovo un essere umano senza poteri.\nAll'inizio dell'ottava stagione Piper viene a sapere dall'Angelo della Morte che Leo sta per morire. Le tre sorelle fanno di tutto per salvargli la vita, invocano un Anziano e un'Incarnazione per convincerli a salvarlo, ma senza successo. Alla fine ci riescono facendo un patto con l'Angelo del Destino: Leo viene ibernato e portato via dall'angelo del destino che lo riporter\u00e0 indietro solo se riusciranno a sconfiggere un potentissimo nemico. Alla fine le streghe sconfiggendo Christy e la Triade riavranno indietro Leo.\nCon i poteri d'angelo bianco pu\u00f2 orbitare, curare le ferite, cambiare il proprio aspetto, parlare la lingua del protetto, sentire il richiamo del protetto e levitare. \nQuando diventa un Anziano assume (continuando ad usufruire dei poteri d'angelo bianco) il potere di creare saette dalle proprie mani. Infine, non appena diventa un'Incarnazione, pu\u00f2 resuscitare i morti, bloccare il tempo, andare indietro nel tempo e tutto quello che pu\u00f2 fare un'Incarnazione.\nNella serie a fumetti pubblicata nel 2010 da Zenescope Entertainment Piper e Leo avranno una terza figlia che si chiamer\u00e0 appunto Melinda.\nQuest'ultima, nonostante sia stata concepita dopo che Leo \u00e8 tornato ad essere mortale, \u00e8 anch'essa met\u00e0 strega e met\u00e0 Angelo bianco, in quanto una parte di Angelo bianco \u00e8 rimasta nel DNA di Leo e dunque questo permette una trasmissione dei poteri di Angelo bianco alla figlia (questo viene inoltre agevolato da un intervento degli Anziani, che confidano nel fatto che lei e i due fratelli, tutti e tre di sangue misto, possano ricreare un nuovo Potere del Trio in futuro molto pi\u00f9 potente del precedente).\nDan Gordon.\nDan Gordon (stagione 2), interpretato da Greg Vaughan, doppiato da Giorgio Borghetti.\u00c8 il vicino di casa delle Halliwell, immediatamente attratto da Piper. Ha giocato come terza base per i Seattle Mariners finch\u00e9 non si \u00e8 rotto un ginocchio, poi \u00e8 entrato nel campo delle costruzioni. Pur non essendo a conoscenza del segreto delle sorelle, capisce che nascondono qualcosa. Quando Piper scopre di sentirsi attratta da lui, lo sceglie al posto di Leo perch\u00e9 le sembra pi\u00f9 facile far funzionare la loro relazione. Avendo capito che Piper gli nasconde qualcosa, Dan diviene molto geloso, in particolar modo di Leo, dato che \u00e8 a conoscenza della loro passata relazione e vede come Piper tenga a lui.\nIn seguito Leo viene reso di nuovo mortale dagli Anziani perch\u00e9 ha violato le regole salvando Piper da una terribile malattia (Il risveglio), cos\u00ec decide di mettersi in competizione con Dan per il cuore di Piper, che si rende conto di amarlo ancora nonostante tutte le difficolt\u00e0 e cos\u00ec rompe con Dan. Questi, non conoscendo il segreto di Leo e notando il suo comportamento sospetto, chiede al cognato, che lavora per il Dipartimento di Stato, di indagare su di lui. Venendo a sapere che l'unico Leo Wyatt che sia mai esistito \u00e8 morto nella seconda guerra mondiale rivela tutto a Piper, che gli confessa di sapere gi\u00e0 tutto. Successivamente, dopo altri problemi delle sorelle in cui egli viene coinvolto, Piper decide di chiedere ad un genio il desiderio che Dan si dimentichi di lei e di tutto quello che hanno avuto insieme cos\u00ec che possa andare avanti con la sua vita. Dopo di ch\u00e9, l'uomo si trasferisce a Portland. \nJenny Gordon.\nJenny Gordon (stagione 2), interpretata da Karis Paige Bryant, doppiata da Letizia Ciampa.Jenny \u00e8 una ragazzina amichevole e nonostante sia piccola si dimostra un'amica per le sorelle Halliwell, in particolare per Phoebe. Va a vivere a San Francisco con lo zio Dan perch\u00e9 i suoi genitori lavorano per il dipartimento di stato ed in quel momento sono nell'Arabia Saudita. \u00c8 un personaggio principale (lo conferma il fatto che nella sigla \u00e8 indicata tra i personaggi principali), ma appare in soli quattro episodi. Il primo di questi \u00e8 l'episodio 2x01, in cui si trasferisce a San Francisco con suo zio. Nell'episodio Jenny utilizza il telefono delle sorelle Halliwell per chiamare i genitori dopo un'incomprensione con lo zio e fa amicizia con Phoebe, che le offre la propria disponibilit\u00e0 ad aiutarla in qualsiasi momento.\nNell'episodio 2x03 Jenny si rivolge a Piper chiedendole di aiutarla in una ricerca scolastica sulla sessualit\u00e0, ma poi Piper viene intrappolata in un quadro magico e cos\u00ec l'aiuta Phoebe. Phoebe per\u00f2 non ha tempo perch\u00e9 deve salvare le sorelle imprigionate nel quadro maledetto e la manda a casa dopo aver disegnato su un foglio di carta degli spermatozoi in prossimit\u00e0 di una cellula uovo (sul foglio di carta vicino agli spermatozoi c'era scritto \"loro\" e vicino alla cellula uovo c'era scritto \"noi\").\nNell'episodio 2x04 viene aggredita da un demone e viene salvata dalle sorelle Halliwell.\nAppare per l'ultima volta nell'episodio 2x06 in cui fa amicizia con Kyle, un ragazzo destinato a sconfiggere una strega malvagia. Nell'episodio 2x09, Dan (che in quel momento \u00e8 il ragazzo di Piper) dice a Piper che Jenny \u00e8 tornata a casa dai suoi.\nCole Turner.\nCole Turner\\Belthazor (stagioni 3-5, 7), interpretato da Julian McMahon, doppiato da Roberto Certom\u00e0.Cole viene mandato dalla Triade (che lavora per la Sorgente) per uccidere le tre streghe (allora Prue, Piper e Phoebe). Avendo avuto un padre mortale e una madre demone, Cole ha una parte umana (Cole) e una demoniaca (Belthazor). Innamoratosi di Phoebe, decide di reprimere la sua parte demoniaca e questo lo spinge a uccidere i componenti della Triade per non dover scontare la pena del tradimento. Dopo essere stato inseguito da cacciatori di taglie inviate dalla Sorgente, le streghe del Trio lo scoprono e decidono di eliminarlo. Phoebe per\u00f2 si \u00e8 innamorata di lui, quindi decide di salvarlo e finge di averlo ucciso mostrando alle sorelle la giacca di Cole sulla quale aveva gettato la pozione che serviva a distruggerlo. Perfino il mondo sotterraneo le crede, e Belthazor viene considerato morto.\nBen presto la verit\u00e0 viene a galla e Cole ritorna dicendo alle sorelle di voler stare dalla parte del bene e comincia ad aiutarle. In seguito Cole viene accidentalmente trasformato completamente in umano nella puntata \"doppio volto\". Dopo essere diventato mortale, continua ad aiutare le sorelle. In seguito per\u00f2, la Sorgente si impossessa del Vuoto per impadronirsi di ogni potere magico, e Cole, per impedirlo, lo prende dentro di s\u00e9 e aiuta le sorelle a uccidere la Sorgente, poi riporta il vuoto fuori da s\u00e9 e lo fa tornare al suo posto. Quello che le sorelle non sanno \u00e8 che Cole \u00e8 adesso divenuto la nuova Sorgente del Male perch\u00e9 lo spirito della precedente si \u00e8 impossessata di lui. Phoebe e Cole si sposano, Cole per\u00f2 inganna Phoebe, poich\u00e9 fa in modo che, senza che lei lo sappia, le nozze vengano celebrate da un sacerdote oscuro. Cos\u00ec il male contamina anche Phoebe, che diviene la regina degli Inferi. Tuttavia il male non riesce ad impadronirsi completamente di lei e, dopo un periodo di tormentosi conflitti, Phoebe decide di ritornare dalla parte del bene e di riunirsi alle sue sorelle, e le aiuta ad eliminare la Sorgente.\nCole tuttavia presto torna con nuovi poteri. Phoebe decide di stare lontana da lui e Cole tenta di suicidarsi, ma capisce di essere diventato invulnerabile. Dopo aver ottenuto enormi poteri da un'Incarnazione, prova a cambiare il passato in modo da poter stare di nuovo con Phoebe, ma Paige rovina i suoi piani. Cole infatti ha alterato il passato facendo in modo che Paige venga uccisa prima di incontrarsi con le sorelle, ma lei, che nel momento in cui egli ha cambiato il passato stava orbitando, si ritrova in questa dimensione alternativa in cui Cole non \u00e8 pi\u00f9 invulnerabile, \u00e8 tornato ad essere Belthazor (un potente demone ma non invincibile). Paige incontra Piper, che dopo la morte di Prue d\u00e0 la caccia da sola al demone che l'ha uccisa, e le dice di essere sua sorella, ma lei all'inizio non le crede. Dopo aver dimostrato a Piper di essere sua sorella eliminando un demone che stava per ucciderla, Paige le spiega come eliminare Belthazor con una pozione. Cos\u00ec vanno da Phoebe e la convincono ad uccidere Cole, e una volta che il potere del trio \u00e8 di nuovo unito lo eliminano. Cole fa un'ultima apparizione nella centocinquantesima puntata di \"Streghe\". Ora si trova nel vuoto cosmico tra la vita e la morte, dove sta pagando per il suo passato malvagio. Tuttavia quando torna per questa breve apparizione Phoebe avverte la sua presenza (cosa che sarebbe impossibile e che lascia stupito il demone stesso), questo proprio a testimonianza del loro legame indissolubile. Cole infatti sar\u00e0 innamorato di Phoebe per tutta l'eternit\u00e0 anche se lui stesso in questo episodio dice esplicitamente che sia lui che Phoebe (il loro amore) sono condannati. Da ci\u00f2 si evince dunque come Cole rimanga nonostante tutto, uno dei grandi amori della strega.\nCome Belthazor ha il potere di creare e lanciare sfere di energia, teletrasportarsi e assumere il suo aspetto demoniaco, che lo rende pi\u00f9 forte e resistente; come Sorgente ha la capacit\u00e0 di creare sfere di fuoco e controllare gli altri demoni, mentre come Incarnazione, dispone di poteri quasi illimitati.\nChris Halliwell.\nChristopher \"Chris\" Perry Halliwell (stagioni 5-8), interpretato da Drew Fuller, doppiato da Stefano Billi.Introdotto come un misterioso angelo bianco venuto dal futuro, Chris si rivela poi essere il secondo figlio di Piper e Leo. Appare per la prima volta nel doppio episodio conclusivo della quinta stagione. In questo episodio le sorelle Halliwell devono affrontare i titani ed \u00e8 proprio grazie all'aiuto di Chris, che dice a loro che \u00e8 un angelo bianco proveniente dal futuro venuto a eliminare i titani, che riescono a farlo. Infatti \u00e8 lui a convincere Leo a trasformare le streghe in dee e a consigliare sia a Leo sia alle Halliwell cosa fare. Alla fine dell'episodio Leo viene premiato dagli Anziani e viene nominato anch'egli Anziano. Chris diventa il nuovo Angelo bianco della famiglia Halliwell. Anche se si presenta col cognome di Perry, in verit\u00e0 Chris prender\u00e0 il cognome della mamma Piper, ovvero Halliwell.\nLa sua famiglia non sa che \u00e8 il figlio di Piper e Leo quando compare per la prima volta, e poich\u00e9 le sue azioni sono spesso ambigue, all'inizio deve faticare per ottenere la loro fiducia. Nella puntata \"Il mistero di Sleepy Halliwell\" Phoebe scopre che Chris \u00e8 suo nipote ovvero il secondo figlio di Piper e Leo. Chris chiede a Phoebe di mantenere il segreto e di aiutarlo a far tornare insieme Piper e Leo perch\u00e9 se non sar\u00e0 concepito entro il prossimo mese lui smetter\u00e0 di esistere. Alla fine comunque Piper e Leo si rimettono insieme appena in tempo e Piper rimane incinta nella puntata \"Un arrivo magico\".\nAlla fine tutti scoprono la sua identit\u00e0 e cercano di aiutarlo per quanto possono. Molto del suo tempo viene speso nella sua missione di impedire che suo fratello Wyatt diventi cattivo in futuro, missione alla fine coronata dal successo. Nel doppio episodio finale della sesta stagione, la versione adulta di Chris muore lo stesso giorno della sua nascita, mentre prova a proteggere il piccolo Wyatt dall'anziano Gideon.\nIl personaggio di Chris adulto, riappare come guest star in un episodio della settima stagione e nell'episodio conclusivo della serie. Chris torna dal futuro insieme a suo fratello nell'ottava stagione per aiutare il trio, nella grande battaglia. Come sua zia Prue e suo fratello Wyatt anche Chris ha il potere della telecinesi.\nIl personaggio di Chris sembra ispirato a Trunks di Dragon Ball: entrambi infatti tornano indietro nel tempo per salvare la terra da un futuro apocalittico.\nBillie Jenkins.\nBillie Jenkins (stagione 8), interpretata da Kaley Cuoco, doppiata da Domitilla D'Amico.Billie \u00e8 presentata come una giovane strega molto dotata e pi\u00f9 attenta a combattere i demoni che allo studio della magia. Billie diventa pupilla delle tre sorelle e le aiuta nelle loro lotte, come Chris nella stagione 6. Billie ha il potere della telecinesi, apparentemente pi\u00f9 sviluppato e controllato di quello di Prue Halliwell, poich\u00e9 riesce ad usarlo per aumentare persino le sue capacit\u00e0 acrobatiche. Bille scopre che sua sorella, scomparsa da piccola, era stata rapita da un demone, e perci\u00f2 impiega tutte le sue energie per ritrovarla.\nCi riesce nel 14\u00ba episodio dell'ottava stagione grazie al corretto utilizzo del proprio potere di proiezione che le permette di realizzare ci\u00f2 che desidera. Questo potere, molto pericoloso se mal utilizzato o mal controllato, \u00e8 il \"Potere Supremo\" spesso nominato all'interno dell'ottava stagione, di cui la Triade voleva aver il controllo per eliminare la minaccia del Trio Halliwell, ancor prima che questo divenisse realt\u00e0.\nLa Triade del Male aveva quindi elaborato un piano molti anni prima per eliminare la minaccia di cui parlava la profezia di Melinda Warren: \u00e8 qui che diventa evidente il ruolo chiave di Christy, sorella di Billie. Christy avrebbe dovuto, nei piani della Triade, convincere la sorella ad uno scontro \"inevitabile e giusto\" con le tre sorelle, non pi\u00f9 in grado di distinguere il Bene dal Male in quanto accecate dal loro potere.\nRiesce cos\u00ec a rivoltare Billie contro il trio facendole credere che le sorelle siano diventate cattive per via del loro egoismo. Nell'ultimo episodio per\u00f2 scopre che \u00e8 la sorella a essere malvagia e non le Prescelte e ridiventa alleata delle sorelle. Alla fine sar\u00e0 lei stessa a uccidere Christy per legittima difesa. Nelle ultime scene del telefilm vediamo che fa da babysitter a due delle tre figlie di Phoebe e Coop.\nPersonaggi secondari.\nAngeli del Destino.\nSono particolari esseri superiori e praticamente onnipotenti che supervisionano il destino del mondo intero, nessun mortale, demone, strega, stregone, Anziano e persino Incarnazione ha la facolt\u00e0 di obiettare ci\u00f2 che loro stabiliscono. L'Angelo della morte \u00e8 evidentemente un loro subalterno diretto, visto come agisce nell'ottava stagione. Sono del tutto immuni a tutti i poteri delle altre creature magiche, possono bloccare il mondo intero e cambiare il destino di ogni essere vivente. \nNell'episodio finale, questo secondo Angelo del Destino ufficier\u00e0 il matrimonio di Phoebe e Coop.\nAngelo della morte.\n\u00c8 un uomo vestito di nero che accompagna le anime verso il loro destino dopo il decesso, \u00e8 impossibile impedire che egli svolga il suo compito ed \u00e8 evidentemente sottoposto diretto agli Angeli del Destino, seguendo una chiara lista non modificabile.\nIncarnazioni.\nLe Incarnazioni sono esseri magici al di l\u00e0 del bene e del male e si definiscono manifestazione del puro potere. Il loro scopo \u00e8 quello di cambiare il mondo, cancellando i normali concetti di bene e male e con essi il conflitto, cercano costantemente nuovi membri per stabilizzare la loro forza a sufficienza per realizzare il loro obbiettivo. I loro poteri, oltre il bene e il male, sono immensi e superano sia quelli di Zankou che degli Anziani, ma sono poteri collettivi formati dal loro numeroso gruppo: se uno di loro viene eliminato (tramite una particolare pozione creata cinquemila anni fa) tutti risultano indeboliti. Per perseguire il loro fine, esse non hanno scrupoli nel limitare drasticamente il libero arbitrio degli esseri umani, n\u00e9 nell'eliminare chiunque possa costituire fonte di conflitti.\nTitani.\nI Titani sono antiche divinit\u00e0 (come nel mito) che governavano il pianeta secondo i propri capricci finch\u00e9, circa 3000 anni fa, gli Anziani concedettero ad alcuni umani un potere immenso con cui riuscirono a sconfiggerli, imprigionandoli nel ghiaccio. Tuttavia quegli stessi umani furono soggiogati dall'immenso potere e si proclamarono dei (gli Olimpi) e gettarono il mondo nel Caos fino a venir consumati dal potere stesso.\nNell'epoca moderna un demone, dopo decenni di tentativi, \u00e8 riuscito a liberare due di loro, chiedendo in cambio l'aiuto per conquistare gli inferi, ma essi lo eliminano e si apprestano a compiere la loro vendetta contro gli Anziani, sterminandone molti. Grazie all'arrivo di Chris, Leo dona al trio i poteri degli dei (Phoebe dea dell'Amore, Paige della Guerra e Piper della Terra), per permettere loro di affrontare i titani.\nLe sorelle sono dapprima in difficolt\u00e0, ma quando Piper scopre che Leo \u00e8 divenuto un Anziano, la sua furia le fa ottenere il pieno potere e da sola vince i Titani, facendoli precipitare nelle infuocate profondit\u00e0 infernali per l'eternit\u00e0. Tutti e tre dimostrano di essere ben al di sopra delle normali creature magiche: Meta viene colpita da numerose pozioni esplosive estremamente potenti senza subire alcun danno, ma solo dei leggeri fastidi, sono inoltre in grado di rubare i poteri degli angeli bianchi, uccidendoli, e di raggiungere quasi qualunque luogo della terra (evidentemente non la dimora celeste degli Anziani), come la foresta dei Leprecauni. Inoltre, incarnando il potere divino sulla terra, sono in grado di rendere il pianeta soggetto alle loro emozioni (difatti il loro risveglio \u00e8 connotato da aumenti di temperatura in tutto il globo).\nTribunale Magico.\nIl Tribunale magico \u00e8 un gruppo di Anziani e demoni (quattro elementi in totale) dotati di immensi poteri (sono superiori sia alla Sorgente che agli Anziani) il cui compito \u00e8 proteggere la magia dall'esposizione ai mortali, per tale compito hanno il diritto e il potere di fare tutto ci\u00f2 che necessario affinch\u00e9 la magia sia protetta, a questo scopo hanno creato i Pulitori, due creature vestite di bianco simili agli umani che possono modificare la realt\u00e0 e il tempo a loro piacimento per cancellare eventuali esposizioni.\nAppaiono principalmente nella sesta stagione, dove per due volte agiscono per rimediare ad un pasticcio delle sorelle e sono loro a ridurre i poteri di Phoebe alle sole premonizioni.\nNon \u00e8 chiaro per quale motivo non sia intervenuti nel finale terza stagione, sebbene sia plausibile che il motivo sia quello esposto da Prue ovvero era una prova da superare ed un evento immutabile del destino.\nIl Vuoto.\nIl vuoto \u00e8 una delle forze pi\u00f9 potenti del mondo di streghe, capace di assorbire e consumare ogni magia, solo l'unione delle forze tra bene e male \u00e8 riuscito a sigillarlo 3.500 anni fa ma \u00e8 impossibile distruggerlo. \u00c8 uno sciame multiforme nero che s'impadronisce dei corpi e ogni qualvolta un potere venga usato sul corpo ospite esso lo fa suo e l'utilizzatore lo perde. Era custodito in un antico cimitero proibito a qualunque forza del bene e del male, sotto la protezione di un demone di livello superiore e di un potente angelo bianco (femmina), ma la Sorgente elimina lei e usa il Vuoto per possedere lui, nell'intento di usare questa forza per distruggere il trio, ma la Veggente prevedendo la pericolosit\u00e0 di questo potere (prevede fisicamente che il Vuoto canceller\u00e0 tutta la magia e tutta la vita) si allea con Cole e grazie alle sorelle ri-sigillano il Vuoto, dopo aver distrutto la Sorgente.\nVerr\u00e0 nuovamente liberato nell'ottava stagione, dal trio e da Billie e Christy che lo useranno le une contro le altre nella speranza di vincere la sfida finale, ma lo scontro finir\u00e0 in parit\u00e0, causando la morte di Phoebe, Paige e Christy, ma Piper e Billie viaggeranno nel tempo salvandole.\nOgni qualvolta viene liberato il Vuoto sembra in grado di modificare il corso della storia (la visione della Veggente sulla fine della vita nella quarta stagione e la perdita dei poteri di Wyatt nel futuro a causa di Billie e Christy nell'ottava).\n\u00c8 quasi sicuramente la forza magica pi\u00f9 potente dopo gli Angeli del Destino e l'Angelo della Morte.\nIl Nesso Spirituale e l'Ombra.\nIl nesso \u00e8 un punto di convergenza magica che si trova equidistante dai 5 elementi fondamentali del Taoismo (acqua, fuoco, terra, legno e metallo), al centro di un pentacolo con essi ai vertici: si tratta di un enorme forza magica su cui \u00e8 stata edificata la casa delle Halliwell al fine di proteggerla dal male e usufruirne per il bene. Nella prima serie \"L'ombra\", sigillata dalla nonna delle ragazze, tenta di usarla per diffondere il male dopo essere stata liberata da un terremoto, ma viene sconfitta dalla formula lasciata, come favola, al trio.\nNel corso delle stagioni successive, sia Cole che Zankou conquistano la casa al fine di impadronirsi del Nesso e diventare potentissimi, ma entrambi falliscono. Nel caso di Cole le streghe provano a sigillarlo insieme all'Ombra nel nesso, ma sebbene riescano a bloccare l'essenza incorporea, il demone \u00e8 stato comunque abbastanza potente da sfuggire alla prigionia della terra quasi istantaneamente.\nNella settima stagione, Zankou fa sua la casa e riesce a fondersi col Nesso, cos\u00ec per fermarlo le streghe usano un incantesimo per distruggerlo insieme al demone.\nNella sesta stagione un altro demone (simile ad un blob verdastro) ne usa il potere per alimentarsi (nutrendosi di magia), ma le sorelle riusciranno a eliminarlo.\nAnziani.\nGruppo di prescelti, che collettivamente rappresentano la pi\u00f9 potente forza magica del \"Bene Supremo\" (al di sotto di Dio, come si deduce dalle parole dell'Angelo del Destino) e che in virt\u00f9 di questo, scelgono tutti gli individui destinati alla sua salvaguardia, attribuendo a loro discrezione poteri ed abilit\u00e0. Vivono in un posto segreto situato in cielo, al quale si accede solamente tramite orbitazione, dove dunque possono accedere solo loro e gli Angeli Bianchi (da loro inviati per proteggere e guidare le streghe), o chi da loro orbitati (nel telefilm solo alle Prescelte \u00e8 consentito accedervi). Possiedono individualmente illimitati poteri della magia bianca, incluse l'orbitazione, la telecinesi orbitante, la manipolazione della luce, le scariche di saette, la manipolazione della memoria, la guarigione, e molte altre abilit\u00e0. Tramite i loro sottoposti, come la Sorgente (e Zankou che eguaglia i poteri della Sorgente) possono evocare e custodire i poteri del \"Vuoto\" e del \"Nesso\", insieme ad essa eliminare le Incarnazioni. Possono inoltre eliminare i Titani attribuendo ai mortali o a creature magiche gli stessi poteri dei Titani.\nStreghe e stregoni buoni.\nChe possiedono abilit\u00e0 e poteri magici differenti per grado e forza: tra questi le streghe della famiglia Halliwell (che contribuiranno a generare le Prescelte del Potere del Trio), Billie Jenkins (chiave insieme alla sorella del Potere Supremo), e le streghe e gli stregoni buoni della Scuola di Magia.\nComunit\u00e0 Magica.\nCostituita da Leprecauni, Gnomi, Folletti, Giganti, Fate, Muse, ed altre creature magiche buone, \u00e8 una comunit\u00e0 protetta dalle Prescelte, ed insieme a loro al servizio del \"Bene Supremo\".\nAngeli Custodi.\nProteggono e guidano mortali ed esseri magici buoni (le streghe e gli stregoni buoni hanno dunque sia un Angelo Custode, sia un Angelo Bianco)\nPrescelte del Potere del Trio.\nCostituito prima da Prue, Piper e Phoebe Halliwell, e successivamente da Piper, Phoebe Halliwell e Paige Matthews Halliwell. Insieme costituiscono un potere collettivo che esercita un'enorme forza magica in grado di contrastare in modo offensivo e difensivo quasi ogni minaccia, attigendo a tutto il potere della generazione magica Halliwell. Grazie al Potere del Trio, le Prescelte possono, al pari della Sorgente (o di Zankou che eguaglia i suoi poteri), evocare il \"Vuoto\" ed il \"Nesso\", eliminare insieme ad essa le Incarnazioni, e gestire gli enormi poteri, ad esse attribuite dagli Anziani, che eguagliano i Titani. Le prescelte dispongono inoltre di altri poteri, quali formulazione di incantesimi, preparazione di pozioni, localizzazione con il pendolo, divinazione, evocazione, proiezione astrale, metamorfosi, e poteri individuali quali, telecinesi, levitazione telecinetica, telerilevamento, superforza, premonizione, retrocognizione, veggenza di realt\u00e0 parallele, veggenza astrale e telepatica, levitazione, empatia, manipolazione molecolare (rallentamento, immobilizzazione, accelerazione e combustione della materia), orbitazione, telecinesi orbitante, levitazione telecinetica orbitante, guarigione, lumocinesi. Anche i figli delle prescelte sembrano possedere almeno parzialmente il Potere del Trio, soprattutto Wyatt, che possiede anche poteri di scudo protettivo, materializzazione e proiezione (che quindi oltre al Potere del Trio gli conferirebbe anche il Potere Supremo: l'unione di queste due enormi forza magiche fa s\u00ec che Wyatt sia bramato e temuto da tutto il mondo magico sin dalla sua nascita).\nDemoni.\nI demoni in Streghe sono esseri malvagi dotati di molti poteri come il teletrasporto, le sfere di energia e quelle di fuoco. Di solito risiedono nel Mondo Sotterraneo dove il loro leader, la Sorgente, li comanda direttamente. Ci sono tre obiettivi primari di un demone: uccidere un mortale chiamato \"innocente\" dalle Halliwell che lo devono salvare, uccidere le Halliwell o rubare il potente Libro delle Ombre. I Demoni hanno una forma umana usata come travestimento nel mondo umano per celare il loro aspetto mostruoso. Alcuni umani possono diventare demoni se sacrificano la loro anima come accade nell'episodio della terza stagione \"Wrestling con i demoni\". Sebbene predisposti alla malvagit\u00e1, i Demoni possono sviluppare bont\u00e1 e sentimenti umani, come nel caso di Cole Turner che si innamora di una strega buona. Un altro demone, Drake, trascorse la sua infanzia a leggere libri imparando la cultura umana e desiderava diventare umano. Molti nomi demoniaci si ispirano alle religioni come Baliel, Barbas, Dantalion e Asmodeus. I Demoni vengono eliminati con incantesimi, pozioni o da potenti abilit\u00e0 magiche e finiscono nel deserto demoniaco.\nMezzodemoni.\nI mezzodemoni nascono da un incrocio tra un demone purosangue e un altro essere, di solito umano. Il pi\u00f9 famoso di questi \u00e8 Belthazor che ha un'anima poich\u00e9 era nato dal rapporto tra un demone e un umano. Alla fine Belthazor venne eliminato ma la sua met\u00e0 umana, Cole, rimase in vita. Nella stagione sei c'\u00e8 un mezzo-manticora, un bambino mezzo-umano, e nella stagione sette c'\u00e8 un mezzo demone che ha cercato di diventare purosangue uccidendo tutti i suoi parenti umani.\nStregoni.\nGli stregoni (Warlock, in lingua originale) sono le streghe cattive della mitologia di Streghe e nella versione originale possono essere sia maschi che femmine. Nella versione italiana, tuttavia, gli stregoni femmina vengono chiamate streghe cattive cos\u00ec come le streghe maschio vengono chiamati stregoni buoni. Come i demoni risiedono nel Mondo Sotterraneo. Il principale obiettivo di uno stregone \u00e8 quello di uccidere una strega buona e di rubarle i suoi poteri. Gli stregoni furono i nemici principali del telefilm nella prima parte della prima stagione poi a partire dalla seconda parte della stagione furono sostituiti dai demoni.\nMezzostregoni.\nI mezzostregoni nascono dall'unione tra un umano e uno stregone. Brendan Rowe era un mezzostregone. Lui non voleva diventare stregone e per evitare di diventarlo decise di farsi prete. I suoi fratelli stregoni volevano costringerlo a diventare stregone ma vennero eliminati dalle Halliwell. Per un errore dell'adattamento italiano nella versione italiana Rowe non era un mezzostregone ma un mezzodemone. Infatti il titolo italiano dell'episodio \u00e8 \"il demone buono\" non \"lo stregone buono\"..\nAngeli neri.\nGli angeli neri (\"Darkligther\") sono la controparte demoniaca degli angeli bianchi, di cui sono anche i peggiori nemici.\nEssi hanno il compito di uccidere gli angeli bianchi che proteggono e guidano le streghe o le creature buone per rendere queste pi\u00f9 vulnerabili e prive di sostegno, di uccidere i futuri angeli bianchi e di diffondere il male nel mondo. Risiedono nel mondo sotterraneo e come le loro controparti buone collaborano con le forze del bene, essi collaborano con i demoni e le altre creature maligne per raggiungere i loro obiettivi; anche se a differenza degli angeli bianchi non hanno un atteggiamento protettivo verso i loro assistiti, ma sono pronti a rivoltarsi e ucciderli se conviene. Sono dotati di poteri simili a quelli degli angeli bianchi ma \"invertiti\" tendenti cio\u00e8 al male e incentivati dall'odio: possono orbitare in un turbinio di scintille oscure (in contrapposizione alle scintille bianche delle loro controparti), possono connettersi telepaticamente con gli uomini per trovarli e influenzarli e localizzano telepaticamente gli angeli bianchi, invece del tocco guaritore possiedono il tocco mortale che distrugge coloro a cui viene applicato, (anche se nella versione alternativa del mondo magico si vede l'anziano oscuro Gideon possedere poteri curativi) possono inoltre maledire le loro vittime, attirando ogni sfortuna su di loro. Per uccidere gli angeli bianchi si servono di balestre che lanciano frecce impregnate di un veleno letale per questi ultimi. Non possono per\u00f2 accedere ai cieli, dove vivono gli angeli bianchi o in luoghi particolari protetti dalla magia buona, per esempio la scuola di magia. Alcuni di essi assassinano direttamente gli angeli bianchi e altre vittime innocenti, altri invece perseguitano coloro che possono divenite angeli bianchi tentando di spingerli al suicidio, cosa che li squalifica dal divenire protettori del bene. Altri seducono donne innocenti per guidarle al male e procreare esseri malvagi futuri angeli neri. Gli angeli neri non sono comunque invulnerabili, e anzi mostrano una resistenza inferiore rispetto agli angeli bianchi, possono essere facilmente eliminati con pugnali, sfere d'energia e poteri di streghe e stregoni, inoltre sono vulnerabili al loro stesso veleno che usano contro gli angeli bianchi.\nAngeli bianchi.\nGli angeli bianchi (in originale \"Whitelighters\") sono angeli protettori delle streghe. Diventa angelo bianco, dopo la sua morte, una persona che in vita \u00e8 stata particolarmente retta, generosa ed altruista. Sebbene possiedano un aspetto umano, rimangono dei fantasmi con dei poteri come la possibilit\u00e0 di non invecchiare o la levitazione. Ai poteri di fantasma si sommano i poteri di angelo bianco che traggono forza da sentimenti positivi come l'amore. Prima di diventare un effettivo angelo bianco deve seguire alcune lezioni presso la Scuola di Magia durante le quali gli viene data la possibilit\u00e0 di rivedere gli errori fatti durante le vite passate.\n\u00c8 anche possibile, per\u00f2, che una persona nasca angelo bianco se uno dei suoi genitori \u00e8 un angelo bianco, anche se, secondo le regole che gli vengono imposte, questo non sarebbe permesso. Dopo la 3\u00aa serie del telefilm, per\u00f2, dopo l'unione di Piper (strega del trio) e Leo (angelo bianco protettore del Trio), questa regola viene eliminata, permettendo cos\u00ec il loro matrimonio e la nascita di due figli; il figlio di un angelo bianco \u00e8 detto \"mezzo angelo bianco\", in quanto uno dei genitori \u00e8 un mortale o una strega. I mezzi angeli bianchi possono ricevere incarichi tipici di un angelo bianco e quindi avere protetti da assistere. A differenza degli angeli bianchi puri, per\u00f2, essi sono vivi e quindi oltre a essere particolarmente soggetti al veleno degli angeli neri, possono essere uccisi anche in altri modi.\nI poteri propri agli angeli bianchi sono molteplici: Orbitazione (potersi teletrasportare in un turbinio di scintille bianche e azzurre), Levitazione (poter volare a non pi\u00f9 di tre metri da terra), empatia (poter percepire emozioni come il dolore dei protetti o l'odio degli angeli neri), mutaformismo (poter modificare il proprio aspetto), percezione del richiamo dei protetti, capacit\u00e0 di parlare, leggere e scrivere in qualsiasi lingua (per poter comunicare con i propri protetti, qualsiasi nazionalit\u00e0 siano...) rigenesi (capacit\u00e0 di guarire gli innocenti feriti). C'\u00e8 tuttavia da aggiungere, riguardo alla rigenesi, che questa fiamma guaritrice ha come \"scintilla\" l'insieme di sentimenti positivi, tra i quali spicca per importanza e forza l'amore. Ci\u00f2 determina che un angelo bianco, quando cura una persona, riesce a farlo perch\u00e9 prova amore nei suoi confronti. Questo spiega a sua volta la ragione per cui un angelo bianco non sia in grado di curare un demone o se stesso o anche perch\u00e9 spesso ci siano difficolt\u00e0, da parte di un Angelo Bianco, nel guarire un innocente qualsiasi e non un proprio protetto.\nI nemici \"naturali\" degli angeli bianchi sono gli angeli neri, le uniche creature in grado di provocare una seconda morte ad un angelo bianco (ad ogni altra forma di aggressione gli angeli bianchi sono immuni come qualunque altro fantasma). Gli angeli neri possono materializzare istantaneamente nelle loro mani una balestra e con essa scagliare delle speciali frecce intrise di un potentissimo veleno (a cui fortunatamente sono immuni tutte le creature che non abbiano il sangue di angelo bianco). Questo veleno si diffonde nel corpo con il tempo: conduce dunque inesorabilmente ad una morte lenta e dolorosa. La ferita provocata da un angelo nero pu\u00f2 essere guarita unicamente dal potere di rigenesi, di cui sono dotati solo angeli bianchi ed Anziani.\nGli angeli bianchi fanno capo ad una comunit\u00e0 di persone chiamate \"Anziani\". Un angelo bianco pu\u00f2 diventare \"Anziano\".\nGli Anziani.\nGli Anziani (\"Elders\" in originale) sono i fondatori e i direttori degli angeli bianchi e sono essi stessi degli angeli bianchi di alto livello, dotati di grande saggezza ed esperienza. Risiedono nei cieli, luogo in cui nessuno pu\u00f2 accedere tranne gli angeli bianchi ed hanno il compito di vigilare sull'umanit\u00e0, facendo il possibile per scongiurare i pericoli che possono minacciare la sua incolumit\u00e0 e farla prosperare in pace, oltre ovviamente a dirigere la comunit\u00e0 magica, mantenendola nell'ordine e nel pi\u00f9 assoluto incognito.\nGli Anziani, come si apprende dalla serie, sono stati i primi angeli bianchi che, dopo aver svolto un eccellente servizio per il bene supremo, sono saliti di grado ed hanno ammesso altre anime pure nell'ordine degli angeli bianchi divenendone cos\u00ec i direttori; essi sono in contrapposizione alla sorgente del male che governa gli inferi. Gli Anziani fermano le anime delle persone che in vita sono state particolarmente buone e connesse in qualche modo con il mondo magico, offrendo loro la possibilit\u00e0 di divenire angeli bianchi e collaborare al disegno del bene, senza imposizioni. Quando un'anima accetta questo compito, essi la investono di una nuova vita magica e dei poteri propri degli angeli bianchi (principalmente l'orbitazione, la rigenesi e la levitazione); dopo di che preparano il/la neofita a svolgere il suo compito, insegnandogli le regole da seguire e il rispetto per ogni creatura magica e non. Inoltre fanno rivedere ai novizi le loro vite passate, facendo loro notare i progressi da cui trarre ispirazione e gli errori da cui possono trarre insegnamento per evitare ci\u00f2 che \u00e8 sbagliato. Dopo averli preparati a dovere gli anziani mandano gli angeli bianchi a ispirare, proteggere e consigliare le streghe, i maghi e le creature magiche buone, vegliare sui futuri angeli bianchi, tenendoli al sicuro e aiutandoli nel compimento del loro destino, oltre a beneficare e dirigere gli uomini comuni, generalmente non visti. Dimostrano amore nel compiere la loro missione e nella cura delle vite umane, ma anche severit\u00e0 e distaccamento.\nPossono divenire Anziani primi fra tutti gli angeli bianchi che si sono distinti nel compimento del loro dovere ed hanno guidato i futuri angeli bianchi verso il loro destino, le streghe e i maghi buoni che hanno pi\u00f9 volte salvato gli angeli bianchi e scongiurato grandi pericoli e infine gli esseri umani che hanno portato un gran bene al mondo. Gli Anziani dispongono di una versione pi\u00f9 elevata del potere degli angeli bianchi e oltre a poter orbitare, guarire, sentire telepaticamente gli altri, possono rendersi invisibili agli altri esseri magici, lanciare fulmini e creare portali verso altre dimensioni, inoltre tramite incantesimi possono innalzare barriere, proteggere e rendere inaccessibili al male luoghi e persone, togliere o ridare i poteri soprannaturali a qualcuno e anche rendere umani i demoni (se loro lo desiderano, altrimenti no).\nGli Anziani non sono invulnerabili, e lontani dai cieli (loro sede naturale) divengono esposti agli attacchi dei demoni e degli angeli neri, hanno perci\u00f2 sempre bisogno della protezione delle streghe e degli stregoni buoni e di altre creature loro alleate. Hanno beneficiato varie volte dell'aiuto delle tre prescelte.\nIl Consiglio.\nUn Consiglio demoniaco che serviva e proteggeva la Sorgente. I membri includevano demoni di alto livello, alti prelati oscuri e incendiari. Essi comparvero alla fine della Stagione 2 quando ingaggiarono un genio per imbrogliare le Prescelte. Il Consiglio proteggeva il Grimoire, il libro della Magia Nera. Essi ricompaiono nella Stagione 4 durante la selezione della nuova Sorgente ma vengono tutti eliminati dal figlio non ancora nato della Sorgente durante l'Incoronazione della Veggente, quando il Trio fu preso prigioniero nella camera segreta dell'Incoronazione negli Inferi.\nLa Fratellanza della Spina.\nEra una societ\u00e0 elitaria di demoni di alto livello. Essi rispondevano direttamente alla Sorgente di Tutti i Mali, la quale ne selezionava i membri. I membri stringevano un patto di sangue, un impegno di lealt\u00e0 per tutta la vita. Uno dei loro obiettivi era detenere il potere nel mondo degli umani mediante gli affari. Belthazor era un membro di questa organizzazione elitaria. Altri noti membri erano Tarkin, Klea e l'ultimo leader Vornac prima che il gruppo fosse sciolto. Un demone capace di leggere il pensiero, Raynor, era il mentore del gruppo. Raynor guidava e allenava i membri della Fratellanza prima che Cole lo uccidesse.\nI Quattro Cavalieri dell'Apocalisse.\nChiaramente derivati dalla tradizione biblica apocalittica, sono personaggi inseriti in un episodio della serie a sfondo disastroso. Essi sono un gruppo di particolari demoni che rappresentano la guerra, la fame, la peste e il disordine; sono ciclicamente risvegliati dalla sorgente del male (ogni cento anni), rispondono solo a lui e solo da lui possono essere distrutti come viene ribadito nell'episodio. Nella puntata in questione si scontrano con le prescelte e si attaccano a vicenda con un Incantesimo ostile che incrociandosi all'altro prende un membro di ogni gruppo e lo porta nel limbo. In questo modo il trio \u00e8 incompleto, e loro mancano del potere necessario a scatenare l'apocalisse. Solo unendo le forze le streghe potranno riavere Prudence e loro il cavaliere della guerra, necessario ai loro scopi. Ma Phoebe li attira in una trappola, 1 minuto prima della mezzanotte li invita a recitare il controincantesimo ma recita il suo in modo improprio, in tal modo libera si la sorella e Guerra, ma attira suo quattro demoni il potere della fonte e lo usa per distruggerli.\nSorgente di tutti i mali.\nLa Sorgente di tutti i mali \u00e8 una potentissima entit\u00e0 demoniaca, che di volta in volta si incarna nel demone pi\u00f9 forte; se tale demone viene eliminato, La Sorgente non muore, ma passa in un altro demone. Il suo obiettivo \u00e8 quello di sconfiggere il Bene (e quindi le streghe protagoniste: le sorelle Prue, Piper, Phoebe e Paige) per poi far cadere il mondo in balia del Male. Nelle vicende del telefilm, la Sorgente continuer\u00e0 a lottare finch\u00e9 le sorelle non la sconfiggeranno. La Sorgente \u00e8 la controparte infernale degli Anziani, ed \u00e8 in grado di sottomettere gli altri demoni e farli agire secondo i suoi ordini. Riceve i suoi poteri tramite un'incoronazione, dopo aver combattuto contro tutti gli altri demoni che aspirano a questo rango: negli episodi della quarta stagione si vedono le mutilazioni al viso che si \u00e8 procurato nel combattimento per salire al trono. Tale incoronazione gli assicura il dominio su tutti i demoni del mondo sotterraneo. Allo scopo di ricordare ai suoi sottoposti il suo potere e la sua capacit\u00e0 di controllo, ciascuno di loro ha la capacit\u00e0 di avvertirne la sua presenza anche se morto. Il vincitore di questa battaglia deve giurare sul Libro delle Ombre demoniaco, meglio conosciuto dai demoni come il Grimoire, ottenendo successivamente tutti i poteri degli Inferi, e divenendo a tutti gli effetti il re dei demoni. L'estensione dei suoi poteri \u00e8 sconosciuta, ma apparentemente senza limiti. Tra i suoi poteri vi sono quello di cambiare sembianze, di attuare psicocinesi e di lanciare sfere di energia e sfere di fuoco, in pi\u00f9 pu\u00f2 teletrasportarsi \"con le fiamme\" segno di grande potenza demoniaca. Nei vari episodi si viene a sapere che nel corso dei secoli la Sorgente si \u00e8 sbarazzata di chiunque potesse minare il suo predominio: ha infatti bandito i vampiri (episodio 4.18, Mordimi!), sterminato i maghi (episodio 4.19, Il Grimoire), imprigionato un demone gigante (episodio 4.21, Piccolo diavolo) e Zankou (episodio 7.10, Visione dal futuro). Inoltre band\u00ed il demone Kourzon dagli inferi; demone a detta di Piper potente quasi quanto la sorgente stessa. Fin dalla seconda stagione la Sorgente si manifesta come un'oscura presenza che agisce dietro le quinte, attraverso gli ordini che impartisce ai suoi sottoposti, ma si vede per la prima volta solo nell'episodio finale della terza stagione, Il segreto svelato, nel quale incarica il demone Shax di eliminare le streghe del Trio, e questi riesce ad uccidere Prue. Nel primo episodio della quarta stagione, Il ritorno del Trio (1\u00aa parte), la Sorgente manda Shax ad uccidere Paige, la sorellastra di Piper e Phoebe di cui esse ignoravano l'esistenza, in modo da impedire che il Potere del Trio venga ricostituito, ma stavolta il demone fallisce e nell'episodio successivo, Il ritorno del Trio (2\u00aa parte), le sorelle riescono ad eliminarlo. Cos\u00ec la Sorgente si impossessa del corpo del ragazzo di Paige, Shane, allo scopo di plagiare Paige e portarla dalla parte del male. La ragazza per\u00f2 sceglie la via del bene e si unisce alle sue sorelle ricostituendo il Potere del Trio. Nell'episodio 4x13, Lo scrigno, la Veggente, da sempre al servizio della Sorgente, ha una premonizione in cui vede le Halliwell uccidere il suo signore, e lo avverte del pericolo. La Sorgente decide di sconfiggere le prescelte con qualsiasi mezzo e cos\u00ec, rompendo un antichissimo accordo tra bene e male si impadronisce dello scrigno che contiene il Vuoto, una forza potentissima in grado di assorbire ogni tipo di magia, e lo usa per impossessarsi dei poteri di Piper e Paige. La Veggente per\u00f2 ha una visione del futuro in cui vede tutto il mondo della magia, sia buono che malvagio, annientato dal Vuoto, cos\u00ec dopo aver tentato inutilmente di convincere la Sorgente a rimettere lo scrigno al suo posto decide di fermare il signore del male. Stringe quindi un accordo con Cole e lo convince ad assorbire nel proprio corpo il Vuoto: ci\u00f2 gli d\u00e0 la possibilit\u00e0 di impossessarsi dei poteri della Sorgente e salvare le prescelte, che tramite il Potere del Trio e con l'aiuto dell'intera generazione Halliwell riescono ad eliminare la Sorgente. Quindi la Veggente e Phoebe sigillano di nuovo il Vuoto, e Piper e Paige riacquistano i loro poteri. Le sorelle credono di aver finalmente annientato la Sorgente, ma non \u00e8 cos\u00ec: in realt\u00e0 proprio Cole \u00e8 divenuto la nuova Sorgente, facendo di nuovo prevalere il suo lato oscuro. Phoebe ignara di ci\u00f2 che \u00e8 successo accetta di sposarlo, ed egli segretamente fa in modo che il matrimonio venga celebrato da un sacerdote oscuro: cos\u00ec anche la sposa viene contaminata dal male. Poco dopo Phoebe rimane incinta e il bambino che porta in grembo manifesta fin dall'inizio enormi poteri demoniaci; la strega finisce per abbandonare le proprie sorelle e seguire Cole negli inferi, dove diventa la regina. Tuttavia alla fine la vera natura di Phoebe finisce per prevalere e dopo essere ritornata dalla parte delle sue sorelle le aiuta suo malgrado ad uccidere Cole. La Sorgente per\u00f2 si trova ora proprio nella creatura che Phoebe porta in grembo, e i suoi poteri sono talmente forti che lei non riesce a controllarli. La Veggente, decisa a diventare la nuova Sorgente, si impossessa della creatura di Phoebe e la trasferisce nel suo grembo, ma anche lei fatica a controllarne i poteri. Durante la cerimonia dell'incoronazione a nuova Sorgente, la Veggente ha previsto di usare come sacrificio umano proprio le Halliwell, che ha imprigionato in una gabbia dalla quale \u00e8 impossibile uscire; quando per\u00f2 usa i suoi poteri su di loro, esse si difendono con il Potere del Trio, che respinge indietro i poteri della Veggente/Sorgente, distruggendo sia lei che la creatura che porta in grembo, e tutti i demoni presenti. Per la prima volta la Sorgente non \u00e8 passata nel corpo di un altro demone, ma \u00e8 stata annientata (episodio 4x21, Piccolo diavolo). Nell'episodio 8x04, Desperate Housewitches, la Sorgente torna per l'ultima volta. Un demone infatti si impossessa della mamma capoclasse dell'asilo del piccolo Wyatt, riuscendo cos\u00ec a conquistare la fiducia del bambino, e poi usa gli enormi poteri del piccolo per resuscitare la Sorgente. Questa volta ad eliminarla sar\u00e0 Piper, che far\u00e0 esplodere il demone evocatore, provocando di conseguenza anche la distruzione della Sorgente.\nNemici minori.\nNel terzo episodio della Stagione 4 trasformano Piper in una di esse, percependo la sua furia latente per la morte di Prue. Tuttavia Phoebe e Paige salvano e riportano a casa la sorella.\nLa figura di questo personaggio \u00e8 ispirata alla Fata Morgana.\nTuatha viene ridestata nel presente da alcuni esploratori in una grotta, essa, dopo averli dati in pasto al suo serpente, va alla ricerca della sua bacchetta, che finisce nelle mani delle Halliwell. Sebbene Leo le conduca dal prescelto, essendo questi solo un ragazzo si fanno carico le sorelle di sconfiggerla, mentre Leo sa che \u00e8 impossibile e addestra il ragazzo ad usare la bacchetta. Tuatha infine priva il trio dei loro poteri e risulta immune alle loro pozioni, ma quando il prescelto ottiene finalmente la bacchetta, riesce a distruggere definitivamente la malvagia strega.\nTuatha \u00e8 una delle streghe pi\u00f9 potenti mai viste nella serie, sembra immune alle pozioni, sa come privare le altre streghe dei propri poteri e ha una polvere magica che usa per spostarsi in qualunque luogo, per rimpicciolire le persone e per strappare loro il cuore; dispone inoltre di un proprio libro magico ricco di incantesimi e maledizioni di ogni genere. Risultava l'unica antagonista della serie in grado di sconfiggere il potere del trio originale.\nGuest star.\nMolti personaggi famosi o giovani attori poi diventati famosi hanno avuto delle partecipazioni straordinarie, delle comparse, o dei ruoli ricorrenti in pi\u00f9 puntate, come ospiti speciali negli episodi di Streghe.\nTra le varie Guest star apparse nelle varie stagioni di Streghe troviamo:\nLeslie Grossman, Janice Dickinson, Agim Kaba, Amy Adams, Tobin Bell, Zachary Quinto, Arnold Vosloo, Ashley Tisdale, David Carradine, Billy Zane, Oded Fehr, Michael Weatherly, Kenny Scarle, Bethany Joy Lenz, Dax Griffin, Kathryn Joosten, Cheryl Ladd, Bruce Campbell, Eric Dane, Charisma Carpenter, Kerr Smith, Robert Englund, Scout Taylor-Compton, Coolio, Branscombe Richmond, Melissa George, Marisol Nichols, John Cho, Nick Lachey, Jenny McCarthy, Antonio Sab\u00e0to Jr., Ron Perlman, Misha Collins, Rachelle Lef\u00e8vre, Greg Estle, Christina Milian, Adrian Paul, Stephanie Beacham.\nGuest artist.\nMolti cantanti celebri sono apparsi nel telefilm, per lo pi\u00f9 cantando al \"P3\", che \u00e8 stato introdotto nella seconda stagione."}
{"id": "1525323", "revid": "121642601", "url": "https://it.wikipedia.org/wiki?curid=1525323", "title": "Phoebe Halliwell", "text": "Phoebe Halliwell \u00e8 una delle protagoniste della serie televisiva americana \"Streghe\" (\"Charmed\"). L'attrice che interpreta il ruolo di Phoebe \u00e8 Alyssa Milano.\n\u00c8 la figlia terzogenita di Patty Halliwell e Victor Bennet, ed \u00e8 nata il 2 novembre 1975.\nCarattere.\nIl carattere di Phoebe \u00e8 sicuramente uno dei pi\u00f9 solari e romantici del telefilm. Anche se nei primi episodi si dimostra immatura e irresponsabile, la giovane strega va via via maturando, al punto che, dopo la morte di Prue, sar\u00e0 proprio lei a sorreggere la sorella maggiore, Piper, e a fare da tramite tra quest'ultima, attaccatissima alla defunta Prue, e la sorellastra minore Paige, che sembra seguire un'evoluzione simile a quella di Phoebe, da irresponsabile a strega matura. Phoebe, \u00e8 quindi un personaggio dinamico e in continua evoluzione. Dimostra inoltre grande spirito di sacrificio.\nAmori.\nAll'inizio della serie Phoebe si connota come la classica ragazza dalle molte storie, ma tutte poco durature e non importanti. Nella terza stagione Phoebe consegna alla sorella Prue, la quale sta cercando dei possibili nemici che potrebbero voler far loro del male, una lista consistente di tutti i suoi ex durante la permanenza a New York, dove Phoebe viveva prima di trasferirsi a San Francisco. Dopo una breve cotta per Leo Wyatt, che in seguito sposer\u00e0 Piper, e una serie di altre avventure (tra cui una con un Cupido in un episodio della seconda stagione), Phoebe incontra il vero amore solo a partire dalla terza serie. Si tratta del procuratore distrettuale Cole Turner, con il quale avr\u00e0 una lunga, intensa e tormentata relazione. Ben presto per\u00f2 Phoebe scoprir\u00e0 che il suo pi\u00f9 grande amore \u00e8 anche il suo pi\u00f9 grande nemico: Cole infatti \u00e8 un mezzo demone inviato dalla Sorgente per distruggere le tre streghe. Phoebe tenter\u00e0 ripetutamente di salvarlo, cercando di portarlo dalla parte del bene, arrivando persino a mettere in discussione il rapporto indissolubile con le amate sorelle. Ma la natura malvagia di Cole si ripresenter\u00e0 pi\u00f9 volte, fino a prendere il sopravvento su di lui. Dopo averlo sposato, Phoebe si trover\u00e0 (nel finale della quarta stagione) a dover prendere definitivamente la decisione pi\u00f9 importante della sua vita: il suo grande amore o le sue sorelle. Alla fine sceglier\u00e0 queste ultime, sacrificando per sempre Cole, che dovr\u00e0 eliminare. A partire dalla quinta stagione, Phoebe sar\u00e0 ormai decisa a voltare pagina e a nulla serviranno le insistenze di Cole (che \u00e8 riuscito a sopravvivere) per riconquistarla. Cole diventer\u00e0 sempre pi\u00f9 un essere insano e un demone indistruttibile, ma a met\u00e0 della quinta serie, Phoebe lo eliminer\u00e0 ancora, e questa volta in modo definitivo. Dopo Cole, Phoebe ricomincer\u00e0 ad avere brevi storie, tra cui alcune un po' pi\u00f9 durature con Jason Dean, suo datore di lavoro al \"Bay Mirror\", il giornale per cui scrive la rubrica di consigli \u00ab\"Chiedilo a Phoebe\"\u00bb (\u00ab\"Ask Phoebe\"\u00bb, nell'originale inglese) e con Dex. Da entrambi verr\u00e0 per\u00f2 lasciata quando questi scopriranno il suo segreto. All'inizio della settima stagione, avr\u00e0 un breve storia con il collega Leslie St. Claire e ancora pi\u00f9 breve sar\u00e0 quella con il demone buono Drake Demon. Nell'ottava stagione, incontrer\u00e0 Coop, un Cupido, che la aiuter\u00e0 a ritrovare fiducia nell'amore (dato che essendo fallite tutte le storie che ha avuto, la ragazza ha smesso di credere nell'amore) insegnandole tutti i segreti di questo grande sentimento del quale Phoebe scrive nella sua rivista. Alla fine Phoebe si innamorer\u00e0 di Coop, i due successivamente si sposeranno, ed insieme avranno tre figlie, P.J. (vista ripetutamente in una eccezionale premonizione), Parker e Peyton.\nLavoro.\nAll'inizio della prima stagione, si trasferisce a San Francisco dalle sue sorelle, Prue e Piper, dopo aver perso il lavoro che aveva a New York. Trova lavoro presso un hotel come chiromante (episodio 1.04, \"Un amore ultraterreno\") e un'agenzia immobiliare (episodio 1.13, \"Venerd\u00ec 13\"), ma viene licenziata di l\u00ec a poco. Nell'episodio 2.03 (\"Il quadro incantato\"), vediamo Phoebe in cerca di un lavoro, che fa un incantesimo su se stessa, al fine di migliorare la sua intelligenza, in modo da poter competere con gli altri aspiranti al lavoro; l'incantesimo si riveler\u00e0 provvidenziale, perch\u00e9 le permetter\u00e0 di salvare le sorelle, rimaste intrappolate in un quadro, ma alla fine lei stessa si rende conto di quante cose non sa e decide perci\u00f2 di iscriversi all'universit\u00e0. Nell'episodio 4.16 (\"La ruota di scorta\"), Phoebe ottiene il lavoro al giornale \"The Bay Mirror\"; nel corso della settima stagione, il giornale viene querelato e, per non avere ulteriori problemi, alla fine dell'episodio 7.19 (\"Nel corpo di un demone\"), decide di iscriversi nuovamente all'universit\u00e0, stavolta per ottenere la necessaria specializzazione in psicologia, che le permetter\u00e0 di continuare a gestire la sua rubrica di consigli sul giornale, senza ingerenze esterne. Phoebe mantiene il lavoro al giornale fino al termine del telefilm e, da quanto si capisce nell'episodio finale (8.22, \"Streghe per sempre\"), aiuter\u00e0 i suoi lettori a trovare l'amore, trasformando la sua rubrica di consigli generici in una rubrica specializzata nelle questioni di cuore.\nPoteri magici.\nSecondo la profezia del Potere del Trio, la terza sorella strega ha in dote il potere della premonizione. Phoebe sviluppa questa capacit\u00e0, che le permette di avere visioni di eventi futuri. Il potere si innesca quando Phoebe viene a contatto con un oggetto o una persona, che hanno una certa rilevanza in rapporto all'evento futuro di cui riceve una premonizione. Nell'episodio 3.06, \"Empatia\", Phoebe riceve una premonizione senza \"toccare\" niente. In realt\u00e0, Leo spiega che la premonizione di Phoebe \u00e8 nata dal fatto che la strega era entrata in un luogo pregno di energia psichica. A partire dall'episodio 1.09, \"Il ciondolo antico\", Phoebe assume il potere della retrocognizione ovvero la capacit\u00e0 di avere visioni anche di eventi passati. Il potere premonitivo di Phoebe si sviluppa ulteriormente nell'episodio 5.06, \"Occhio per occhio\", diventando premonizione astrale. Con tale potere, Phoebe riesce ad interagire con il suo corpo astrale, proiettato nell'evento futuro, tanto che gli effetti futuri non ancora accaduti (come, per esempio, ferite) si manifestano nel presente stesso.\nA partire dall'episodio 3.01, \"Proposta di matrimonio\", Phoebe riceve in dono il suo primo potere attivo, il potere della levitazione. Con tale potere, Phoebe riesce a levitare a qualche metro da terra. Il potere viene attivato grazie a una forte spinta con i piedi. Questo potere risulta fortemente potenziato in combinazione con l'utilizzo delle arti marziali, non solo perch\u00e9 la ragazza ha una grande padronanza, ma perch\u00e9 da questo potere trae il potere della super forza. La strega aveva gi\u00e0 sperimentato nell'episodio \"Desideri pericolosi\" il potere del volo, che nella 9\u00aa stagione a fumetti scoprir\u00e0 avere. Probabilmente questo potere era gi\u00e0 pianificato dagli autori per Phoebe: infatti nell'episodio \"Il ciondolo antico\" Prue dice che i loro poteri sono destinati a crescere e Phoebe risponde che magari un giorno riuscir\u00e0 a volare.\nInfine, Phoebe sviluppa un terzo potere magico, a partire dall'episodio 6.01, \"L'isola delle guerriere (1\u00aa parte)\". Si tratta del potere dell'empatia (sperimentato precedentemente da Prue, che prima rischia di impazzire, poi lo domina e infine se ne libera spontaneamente, nell'episodio 3.06, \"Empatia\"). Per mezzo di questa nuova capacit\u00e0 magica, Phoebe riesce a percepire le emozioni delle altre persone e a intuire quindi i loro sentimenti. Un particolare impiego del potere empatico permette a Phoebe di controllare i poteri degli altri esseri magici, compresi quelli delle sue sorelle (rendendo di fatto questo potere il pi\u00f9 potente di tutti quelli a disposizione delle sorelle). I poteri magici sono infatti strettamente legati alle emozioni, pertanto, veicolando le emozioni altrui, Phoebe riesce a interferire con i poteri magici altrui e quindi a esserne immune o a replicarli tramite deviazione: per esempio, in vari episodi Phoebe uccide demoni con sfere di energia lanciate da loro.\nEssendo una strega, Phoebe pu\u00f2 individuare con un cristallo gli esseri magici, creare pozioni e lanciare incantesimi: in quest'ultima abilit\u00e0 \u00e8 la pi\u00f9 capace tra le Halliwell. Per pochi episodi, a partire dalla puntata \"Il Grimoire\", Phoebe diventa la Regina dei Demoni, moglie della sorgente, e acquisisce i poteri di lanciare sfere di fuoco e di teletrasportarsi ovunque desideri. Nell'episodio 6.19, \"Streghe sotto processo\", a causa di un abuso di magia da parte di Phoebe, la strega viene privata dei suoi poteri dal tribunale magico. Successivamente, Phoebe riacquista il potere della Premonizione (episodio 7.05 \"Sorella morte\") e quello dell'empatia poich\u00e9 nella settima serie Phoebe cerca di intercettare il potere della Veggente (Charisma Carpenter). Non \u00e8 chiaro se dopo l'episodio conclusivo Phoebe abbia poi riacquistato il potere della levitazione.\nAbbiamo inoltre uno scorcio di un possibile potere di Phoebe nell'episodio 2.02 \"Viaggio nel futuro\", dove Phoebe uccide il giocatore di baseball Cal Greene mettendogli le mani alle tempie ed evocando una sorta di energia elettrostatica che agisce all'istante. Questo potere, evoluzione del suo potere empatico, \u00e8 quello della patocinesi ed emerge nella 9\u00aa stagione a fumetti, in cui Phoebe pu\u00f2 uccidere mettendo le mani alle tempie dei suoi avversari e facendo loro provare tutte le emozioni negative in un solo istante. Sempre nella 9\u00aa stagione il potere della levitazione di Phoebe riacquistato si evolve in modo da permettere a Phoebe di volare.\nRealt\u00e0 alternative.\nNell'episodio 2.02 \"Viaggio nel futuro\", Phoebe Halliwell \u00e8 rinchiusa in carcere per l'omicidio del giocatore di baseball Cal Greene e viene processata dal Procuratore Distrettuale Nathaniel Pratt. L'evento accade il 26 febbraio di un 2009 in cui le streghe vengono cacciate e messe al rogo. La strega accetter\u00e0 quindi la sua morte, nonostante ne sia terrorizzata, per apprendere dagli Anziani che \"la magia non pu\u00f2 essere usata a scopo personale\". La Phoebe di questa realt\u00e0 \u00e8 pi\u00f9 spietata e non ha problemi a ricorrere alla magia per vendicarsi.\nNell'episodio \"I tre volti di Phoebe\" della quarta stagione, Phoebe deve decidere se accettare o meno la proposta di matrimonio di Cole. Attraverso un incantesimo, richiama dal passato la Phoebe bambina e dal futuro la Phoebe anziana; la Phoebe attuale si rivolge quindi a quest'ultima, alla se stessa anziana, che ha gi\u00e0 vissuto tutte le sue emozioni e le sue esperienze. Tuttavia l'anziana si rifiuta di rivelarle l'andamento delle cose perch\u00e9 non vuole cambiare il suo passato. L'attuale Phoebe deve quindi prendere da sola la sua decisione e alla fine decider\u00e0 di sposare Cole, ancora ignara che lui \u00e8 la Sorgente del male. La Phoebe anziana ha per\u00f2 l'opportunit\u00e0 di rivedere Cole, al quale rivela che lei e le sue sorelle furono alla fine costrette ad eliminarlo. L'anziana ricorda per\u00f2 con nostalgia il periodo in cui sognava di poter vivere con Cole per il resto della sua vita. Infine, quando un demone tenta di eliminare Cole, l'anziana Phoebe si frappone fra lui e il demone, facendo da scudo e salvando la vita del suo grande amore, pur sapendo che \u00e8 destinato a naufragare.\nIn questo mondo, creato da Cole divenuto un'Incarnazione, Paige non ha mai incontrato le sorelle, e Phoebe \u00e8 compagna di Cole, nonostante entrambi tradiscano il proprio partner. Un Cole ormai insano ha creato questo mondo alternativo per riavere l'affetto di Phoebe.\nIn questo mondo, comparso nell'episodio \"Per il bene o per il male? (1\u00aa parte)\", Phoebe \u00e8 parte del Trio delle malvagie streghe Halliwell.\nVita precedente.\nNell'episodio 2.14 \"Il fascino del male\", ambientato nel 1924, vengono mostrate le vite passate delle tre sorelle Halliwell; Phoebe (a quel tempo P. Russel) era una strega malvagia, cugina di Piper e Prue, e uccisa da queste ultime. Ella, sedotta dallo stregone Anton, tenta di rubare i poteri delle future sorelle. In questa vita, ha il potere della Pirocinesi, con cui pu\u00f2 controllare fuoco e fiamme."}
{"id": "1525324", "revid": "1124164", "url": "https://it.wikipedia.org/wiki?curid=1525324", "title": "Basilica di Sant'Andrea (Mantova)", "text": "La basilica concattedrale di Sant'Andrea \u00e8 la pi\u00f9 grande chiesa di Mantova. Opera di Leon Battista Alberti nello sviluppo dell'architettura rinascimentale, venne completata molti anni dopo la morte dell'architetto, con modi non sempre conformi ai progetti originali. Ha la dignit\u00e0 di basilica minore. Nella cripta si conservano due reliquiari con terra intrisa di sangue di Cristo, che avrebbe portato il soldato romano Longino.\nStoria.\nUn primo edificio religioso preromanico dedicato a Sant'Andrea sorse nel 1046 per volere di Beatrice di Lotaringia, madre di Matilde di Canossa, in seguito alla scoperta della reliquia del Sangue di Cristo, avvenuta nell'804. L'oratorio, terminato nel 1055, sorse sulle rovine dell'Ospedale di Sant'Andrea e contiguo al monastero, edificato dal vescovo Itolfo nel 1037. Con il rinvenimento di una seconda reliquia nel 1049, il monastero benedettino fu ricostruito. Unici resti attualmente visibili sono il campanile gotico e un lato del chiostro. La chiesa venne infine ristrutturata definitivamente a partire dal 1472, su progetto di Leon Battista Alberti su commissione del signore di Mantova Ludovico II Gonzaga (e del figlio Francesco, cardinale), che voleva farne un simbolo del proprio potere sulla citt\u00e0 e del prestigio della casata.\nLo scopo della nuova costruzione era quello di accogliere i pellegrini che giungevano durante la festa dell'Ascensione, durante la quale veniva venerata una fiala contenente quello che si ritiene il sangue di Cristo, portato a Mantova, secondo la tradizione, dal centurione Longino. La reliquia, molto venerata a partire dal Medioevo ma soprattutto nel XV secolo, e portata in processione per le vie della citt\u00e0 il Venerd\u00ec santo, \u00e8 oggi conservata proprio nei Sacri Vasi custoditi all'interno dell'altare situato nella cripta della basilica.\nI lavori iniziarono intorno al 1460 e proseguirono fino alla morte di Alberti. La costruzione venne portata avanti a fasi alterne e rimase a lungo interrotta, tanto che per il completamento dell'edificio si dovette aspettare fino al XVIII secolo. Tuttavia le cappelle risultavano compiute nel 1482 e la facciata risultava completata nel 1488. Questioni storiografiche molto dibattute sono, pertanto, sia la ricostruzione del progetto originario di Alberti, sia la fedelt\u00e0 a tale progetto di quanto realizzato. Alcuni studiosi attribuiscono ad Alberti lo schema generale e la facciata ma non la definizione dei particolari, mentre altri affermano che quanto costruito nel XV secolo, e in particolare fino alla morte del committente nel 1478, corrisponda al progetto albertiano. Il tecnico incaricato di seguire i lavori durante la prima fase costruttiva fu Luca Fancelli, che disponeva un modello ligneo fornito da Alberti, utile in fase di realizzazione. Fancelli, che seguiva anche i lavori per la chiesa di San Sebastiano e che aveva conosciuto Alberti a Roma, era probabilmente in grado di seguirne le intenzioni progettuali, anche se non risultano documentati disegni di dettaglio forniti da Alberti..\nI lavori furono interrotti intorno al 1494 e ripresero solo nel 1530.\nLa cupola, alta 80 metri e con diametro di 25 \u00e8 una delle pi\u00f9 grandi d'Italia. Venne aggiunta nel 1732 da Filippo Juvarra, che a Roma. Durante il periodo di occupazione francese, diverse opere d'arte vennero portate in Francia essendo oggetto di spoliazioni napoleoniche. Tra esse, si ricorda l\"'Adorazione dei pastori con San Longino e San Giovanni Evangelista,\" anche Giulio Romano decorava la cappella dei Sacri Vasi nella Basilica di Sant'Andrea. Oggi la tela \u00e8 al Louvre.\nL'imponente campanile gotico ospita 5 campane ottocentesche (La2, Do#3, Mi3, Fa#3, La3), delle quali la maggiore, del peso di 2555\u00a0kg, \u00e8 stata fusa dalla ditta Cavadini di Verona.\nLe forti scosse del terremoto dell'Emilia del 20 e 29 maggio 2012 hanno provocato danni alla cupola della basilica.\nDescrizione.\nArchitettura.\nL'Alberti cre\u00f2 il suo progetto \u00ab...pi\u00f9 capace pi\u00f9 eterno pi\u00f9 degno pi\u00f9 lieto...\u00bb ispirandosi al modello del tempio etrusco descritto da Marco Vitruvio Pollione, un edificio cio\u00e8 con pronao anteriore a colonne ben distaccate e senza peristasi.\nQuello di Alberti and\u00f2 a contrapporsi e sostituire ad un precedente progetto di Antonio Manetti, probabilmente a tre navate, simile alle chiese brunelleschiane. Innanzitutto mut\u00f2 l'orientamento della chiesa allineandola all'asse viario che collegava Palazzo Ducale al T\u00e8.\nFacciata.\nLa facciata \u00e8 concepita sullo schema di un arco trionfale romano a un solo fornice tra setti murari, ispirato a modelli antichi come l'arco di Traiano ad Ancona e ancora pi\u00f9 monumentale del precedente lavoro albertiano sulla facciata del Tempio Malatestiano. Lo schema dell'arco di trionfo \u00e8 inserito o sovrapposto al tema formale del tempio classico che forma una sorta di avancorpo avanzato, rispetto al resto dell'edificio.\nSotto l'arco venne a formarsi uno spesso atrio, diventato il punto di filtraggio tra interno ed esterno.\nL'ampio arco centrale \u00e8 inquadrato da paraste corinzie che si estendono per tutta l'altezza della facciata, costituendo uno dei primi monumenti rinascimentali per cui venne adottata questa soluzione che sar\u00e0 denominata ordine gigante. Sui setti murari si trovano due nicchie sovrapposte tra lesene corinzie sopra i due portali laterali. La facciata \u00e8 inscrivibile in un quadrato e tutte le misure della navata, sia in pianta che in alzato, si conformano ad un preciso modulo metrico.\nGrande enfasi \u00e8 poi data da un secondo arco superiore, oltre il timpano, e arretrato rispetto all'avancorpo della facciata. Tale elemento architettonico definito \"ombrellone\", \u00e8 in realt\u00e0 un tratto di volta a botte e venne ritenuto, nel XIX secolo, estraneo al progetto di Alberti rischiando la demolizione.\nL'\"ombrellone\" segna l'altezza della navata, enfatizza la solennit\u00e0 dell'arco di trionfo e il suo moto ascensionale e permette l'illuminazione della navata, grazie ad un'apertura posta verso l'interno della controfacciata che forse doveva servire anche per l'ostensione delle reliquie. Questo elemento architettonico impedisce inoltre alla luce di penetrare in modo diretto all'interno della chiesa creando una sorta di penombra.\nInterno.\nLa struttura interna \u00e8 a croce latina, con navata unica coperta a botte con lacunari, e con cappelle laterali a base rettangolare, inquadrate negli ingressi da un arco a tutto sesto, che riprende quello della facciata. Tre cappelle pi\u00f9 piccole, ricavate nel setto murario dei pilastri, si alternano a quelle maggiori e la loro alternanza venne definita dall'Alberti come tipologia di \"chiesa a pilastri\". \nL'impianto ad aula della chiesa fu dovuto probabilmente all'esigenza di uno spazio ampio in cui la massa dei fedeli e dei pellegrini potessero assistere all'ostensione dell'importante reliquia.\nIl prospetto interno della navata \u00e8 dunque scandito da due ordini gerarchizzati, di cui uno minore ad arco, inquadrato nella trabeazione dell'ordine maggiore. Questo motivo che presenta l'alternanza di un interasse largo tra due stretti, \u00e8 chiamato travata ritmica e trova un parallelo con il disegno della facciata. \u00c8 qui che per la prima volta il ritmo interno di concatenazione degli ordini appare anche nella facciata, configurandosi come principio generatore e ordinatore di tutto lo spazio, sia interno che esterno. Dopo Alberti, che \u00e8 il primo ad utilizzarlo, diventer\u00e0 un elemento linguistico molto diffuso con Bramante e gli architetti manieristi.\nLa crociera tra navata e transetto \u00e8 aperta dalla cupola dal diametro di 25 metri, sorretta da pilastri raccordati con quattro pennacchi. Si \u00e8 dubitato facesse parte del progetto albertiano, tuttavia i pilastri della crociera risultano eretti durante la prima fase costruttiva quattrocentesca.\nDietro l'altare si trova una profonda abside che chiude lo spazio della navata.\nCappelle e opere d'arte.\nAll'interno della basilica sono presenti numerose cappelle. Da sinistra verso destra:\nDall'atrio provengono i quattro medaglioni con \"Ascensione\" (scuola di Mantegna, con sinopia del maestro), i \"Santi Andrea e Longino\" (scuola di Mantegna), la \"Sacra Famiglia con i santi Elisabetta e Giovannino\" (Correggio) e la \"Deposizione\" (Correggio), oggi nel Museo diocesano.\nCripta.\nAlla fine del XVI secolo fu realizzata una cripta con un colonnato ottagonale, destinata ad accogliere la reliquia del \"Preziosissimo sangue\", posta in un altare al centro, e le sepolture dei Gonzaga, che non vennero realizzate.\nNella basilica trovarono sepoltura alcuni membri della famiglia Gonzaga:\nNell'agosto 2015 \u00e8 avanzata l'ipotesi della realizzazione, nel transetto nord-ovest della basilica e in prossimit\u00e0 dell'ingresso su piazza Leon Battista Alberti, di una vasca rettangolare in marmo, larga 4,7 m. e lunga 2 m., per il battesimo degli adulti.\nOrgano a canne.\nSulla cantoria destra del presbiterio \u00e8 collocato l'organo a canne, costruito nel 1850 dai Fratelli Serassi di Bergamo (\"opus 604\"). Lo strumento ha due tastiere di 73 tasti ed una pedaliera dritta di 27 note; \u00e8 a trasmissione integralmente meccanica ed \u00e8 inserito all'interno della ricca cassa dorata scolpita, opera in stile neoclassico di Paolo Pozzo; la facciata \u00e8 costituita da tre cuspidi del registro di principale.\nRapporti con l'antico.\nPer gli elementi della chiesa gli storici hanno proposto numerosi riferimenti e modelli antichi. Tuttavia risulta chiaro in quest'opera il rapporto che Alberti aveva con le fonti classiche, mai oggetto di semplice imitazione, ma analizzate nei componenti sintattici e utilizzate in modo autonomo. Inoltre Alberti non limitava il suo interesse agli edifici classici, ma utilizz\u00f2 qui, come in altre sue opere, anche elementi desunti da monumenti medievali: la basilica di San Marco, per la facciata vista come avancorpo e le cappelle ricavate all'interno dei pilastri, e la Badia Fiesolana, per la copertura a volta della navata."}
{"id": "1525325", "revid": "984922", "url": "https://it.wikipedia.org/wiki?curid=1525325", "title": "The Chris Isaak Show", "text": "The Chris Isaak Show \u00e8 una sitcom statunitense che descrive in modo romanzato la vita del cantante Chris Isaak che recita nel ruolo di s\u00e9 stesso.\nLe vicende narrate sono in parte fantasiose e in parte rispecchianti la vera vita di Chris Isaak e descrivono in modo ironico e irriverente la vera vita di una rockstar.\nLa serie \u00e8 girata a Vancouver, in Canada, e in essa, oltre a Chris Isaak, recitano anche alcuni membri della sua rock band e sono frequenti anche le incursioni di guest star provenienti dal mondo della musica, come Joe Walsh degli Eagles, Cyndi Lauper e i tre membri dei Green Day."}
{"id": "1525329", "revid": "110157", "url": "https://it.wikipedia.org/wiki?curid=1525329", "title": "Huancavelica", "text": "Huancavelica \u00e8 una citt\u00e0 del Per\u00f9 centrale, capoluogo della regione e della provincia omonime.\n\u00c8 una delle citt\u00e0 pi\u00f9 povere del Per\u00f9. Sorge a circa 3600 m s.l.m. ed \u00e8 al centro di una regione montuosa con un'economia agricola ed attivit\u00e0 estrattive. Fu fondata nel 1571.\nStoria.\nEpoca precolombiana: i primi abitanti.\nLa regione dove si trova l'odierna Huancavelica fu popolata gi\u00e0 12.000 anni prima di Cristo, nel tardo pleistocene e all'inizio dell'olocene. Verso il 4.000 a.C. la popolazione incominci\u00f2 a crescere, si formarono degli accampamenti o si rifugiavano in caverne, alcune delle quali scavate dall'uomo e poi coperte con foglie e paglia. Tra il 1200 e il 100\u00a0a.\u00a0C., si sviluppa la cultura Chav\u00edn. A 15 km dalla citt\u00e0 si trova il sito \"Atalalla\", che fu la zona agroalimentare pi\u00f9 grande dell'epoca.\nLa colonia spagnola: le miniere di Santa Barbara.\nPoco dopo l'istituzione del vicereame del Per\u00f9, nel 1559 Enrique Garc\u00e9s scopr\u00ec giacimenti di mercurio a Huancavelica. Tuttavia, i depositi di cinabro (dal quale si estrae il mercurio) erano gi\u00e0 stati sfruttati molto tempo prima della conquista spagnola per la produzione di pigmento; quindi in realt\u00e0 gli spagnoli seppero del giacimento del monte Chacllacatana dalle popolazioni locali.\nDon Amador Cabrera, commendatore di Acoria e Huando, ebbe notizia dei depositi di mercurio di Huancavelica verso il 1563. Varie versioni confermano che furono i nativi a recare la notizia, sebbene alcuni resoconti attribuiscano a Gonzalo de \u00d1ahuincopa il primo ragguaglio sulle miniere. Dopo una verifica, Cabrera registr\u00f2 la miniera con il nome de \"La Descubridora\" il 1\u00ba gennaio 1564 davanti a don L\u00f3pez de Barrientos, sindaco ordinario di Huamanga, nella cui giurisdizione si trovava la miniera. Successivamente, il \"corregidor\" Diego Pachecho, direttore maggiore delle miniere, concesse i diritti di propriet\u00e0 a Cabrera, che ottenne i permessi per l'estrazione del minerale, necessario per l'amalgama di oro e argento. Per la grande importanza di questa regione mineraria, il vicer\u00e9 Francisco de Toledo nel 1573 espropri\u00f2 le miniere di Cabrera a favore della corona e fond\u00f2 l\"'Estanco del Azogue\". In seguito, la miniera \"La Descubridora\" fu ribattezzata \"Todos los Santos\" e nel secolo XVIII prese il nome di miniera \"Santa Barbara\".\n\"Santa Barbara\" era l'unica miniera importante di mercurio in tutto il continente americano fino alla scoperta delle miniere della California a met\u00e0 del XIX secolo. Il mercurio era indispensabile per la raffinazione di oro e argento, che erano alla base dell'economia delle colonie spagnole in America nel XVI e XVII secolo. In particolare, questa miniera copriva la domanda delle miniere di argento di Potos\u00ed e Oruro, nell'attuale Bolivia, di San Luis de Potos\u00ed, in Messico, di Cerro de Pasco e altre. Tuttavia, lo splendore decadde verso il XVIII secolo, quando si verificarono crolli e sospensioni della produzione per le difficili condizioni lavorative.\nLa fondazione della citt\u00e0.\nDopo la scoperta delle miniere di Santa Barbara, sul monte Wanka Willca, la popolazione della valle di Secclla ebbe una crescita rapida, per questa ragione il vicer\u00e9 Francisco \u00c1lvarez de Toledo diede incarico a Francisco de Angulo di fondare Villa Rica de Oropesa, primo nome della citt\u00e0 di Huancavelica.\nLa fondazione di Huancavelica (4 agosto 1571) fu tardiva rispetto ad altre citt\u00e0 fondate dagli spagnoli, anche perch\u00e9 nella zona gi\u00e0 erano presenti alcuni spagnoli che lavoravano nelle miniere e abitavano in costruzioni rustiche.\nDieci anni dopo, il \"corregidor\" di Huamanga, che amministrava anche la citt\u00e0 di Huancavelica, era costretto ad occuparsi di entrambe le citt\u00e0, cos\u00ec che il 30 marzo 1581 il vicer\u00e9 concesse a Huancavelica il titolo di \"villa\", in modo che potesse godere di giurisdizione esente, di mero e misto imperio, per un territorio fino a sei leghe dalla citt\u00e0, con facolt\u00e0 di eleggere le autorit\u00e0 municipali. In questo periodo sorsero nella citt\u00e0, che contava 170 abitazioni, la prima chiesa e un ospedale.\nRepubblica.\nNel periodo della guerra di indipendenza, il sergente maggiore Marino Casta\u00f1o, fu la guida degli indipendentisti dal 1814 al 1824 e sostenne Mateo Pumacahua.\nUno degli accadimenti pi\u00f9 importanti per la citt\u00e0 fu l'inaugurazione della ferrovia per Huancayo, il 24 ottobre 1926. La costruzione si era iniziata nel 1908 con il tratto Huancayo - Izcuchaca, poi prolungato fino a Ayacucho; dopo aver raggiunto Huancavelica, la ferrovia fu completata fino a Pisco. La ferrovia \u00e8 soprannominata \"el tren macho\".\nIl 18 dicembre 1944 Huancavelica fu eretta in sede vescovile.\nIl 20 giugno 1990 fu fondata l'Universidad Nacional de Huancavelica.\nGastronomia.\nTra le preparazioni pi\u00f9 tipiche di Huancavelica sono annoverati la \"pachamanca\" e il \"mondongo\", una zuppa a base di trippa."}
{"id": "1525334", "revid": "585241", "url": "https://it.wikipedia.org/wiki?curid=1525334", "title": "Monte Frerone", "text": "Il monte Frerone (\"El Fr\u00e9r\" in camuno, \"Al Frer\u00f9\" in bresciano) \u00e8 una montagna alta \u00a0, posta all'estremo sud-occidentale del gruppo dell'Adamello.\nCaratteristiche.\nSi eleva sopra i pascoli a nord del passo di Crocedomini, punto culminante di una dorsale secondaria del massiccio dell'Adamello alla testata della valle di Braone (convalle della val Paghera) e della val Bona, tributaria della valle delle Valli. La montagna non presenta pareti particolarmente ripide, ma piuttosto versanti regolari con pendenza moderata, su cui cresce una rada vegetazione erbosa.\nLa cima del Frerone \u00e8 riconoscibile tra le altre cime circostanti a causa del colore chiaro delle rocce calcaree che ne compongono la piramide sommitale, nettamente contrastanti rispetto alle rocce pi\u00f9 scure, dioritiche, che caratterizzano l'ossatura del massiccio. In questo senso, il Frerone rappresenta un'isola calcarea in un mare granitico, caso raro nel massiccio dell'Adamello, sebbene non unico (anche il pizzo Badile Camuno \u00e8 nella medesima situazione).\nIl nome \"Frerone\" deriva dal camuno \"Frere\", che significa \"miniere di ferro\".\nAccesso alla vetta.\nLa via di salita alla vetta \u00e8 alla portata degli escursionisti nel periodo dell'anno pi\u00f9 favorevole (in media, dalla met\u00e0 di giugno a fine ottobre), purch\u00e9 coloro che decidano di affrontare l'ascensione siano preparati fisicamente e dotati di una certa esperienza, in quanto occorre superare un tratto esposto ed insidioso.\nDal parcheggio in localit\u00e0 Bazena (1802 m), posto lungo la strada provinciale 343 delle Tre Valli poco sotto il passo di Crocedomini, si prende il sentiero con segnavia numero 1, ossia l'Alta via dell'Adamello che qui ha inizio (sino a non molti anni fa, questo percorso era indicato con il segnavia numero 18 e come tale pu\u00f2 tuttora risultare segnalato sulle carte escursionistiche). Giunti al passo di Val Fredda (2338 m), da dove il sentiero inizia a scendere dirigendosi verso il Passo della Vacca ed il lago omonimo, si piega a sinistra su sentiero non segnalato che taglia a mezza costa il versante sud del Frerone.\nSi compie quindi un breve traverso su roccia, attrezzato con catene metalliche fisse, non particolarmente impegnativo dal punto di vista tecnico ma comunque delicato, in quanto la roccia \u00e8 in questo punto solitamente bagnata.\nSuperato il passaggio, termina la parte pianeggiante del tracciato e si inizia a salire, con diversi tornanti su terreno erboso, sino a giungere alla cosiddetta \"Scod\u00e8la del Fr\u00e9r\", un suggestivo anfiteatro morenico sovrastato, alla sua estremit\u00e0 orientale, dalla cima del monte. Degne di nota sono le differenze cromatiche tra rocce calcaree e rocce metamorfiche che colpiscono lo sguardo dell'escursionista. Da qui, su vecchio sentiero militare risalente alla prima guerra mondiale, in breve si giunge all'anticima meridionale e quindi alla vetta, sovrastata da un cippo metallico. La salita richiede, in condizioni ambientali ottimali, circa 2 ore e 30 minuti, e il dislivello da superare \u00e8 di 870 metri.\nDalla vetta della montagna si gode un buon panorama della bassa e media val Camonica, del gruppo dell'Adamello (tra cui spiccano, tra le altre, le vette del Car\u00e8 Alto e del Cornone di Blumone, vicinissimo e maestoso), delle Alpi Orobie e, in assenza di nubi, anche del lontano gruppo del Bernina."}
{"id": "1525340", "revid": "5376", "url": "https://it.wikipedia.org/wiki?curid=1525340", "title": "Cameroun", "text": ""}
{"id": "1525342", "revid": "122502203", "url": "https://it.wikipedia.org/wiki?curid=1525342", "title": "Ryan Nelsen", "text": "Caratteristiche tecniche.\nNelsen era un difensore centrale forte fisicamente, abile nei colpi di testa e dotato di ottima personalit\u00e0. Sapeva essere pericoloso anche sui calci di punizione.\nCarriera.\nGiocatore.\nNelsen inizi\u00f2 a giocare come difensore centrale nella rappresentativa del St Thomas of Canterbury College, il college della sua citt\u00e0. Nel 1997 and\u00f2 negli USA al Greensboro College, giocando nella rappresentativa del college. Due anni dopo pass\u00f2 alla Stanford University, giocando nella rappresentativa dell'universit\u00e0, in cui poco tempo dopo si laure\u00f2 in scienze politiche.\nNel 2001 fu ingaggiato dal D.C. United, squadra della MLS. Nel 2003 fu nominato capitano, e rimase negli USA fino al 2005, collezionando in tutto sette gol e cinque assist.\nNel gennaio 2005 Nelsen sbarca in Inghilterra, al che lo prende gratuitamente. Nell'estate di quell'anno firma un contratto di tre anni con i Rovers, viste le sue grandi prestazioni (dopo il suo arrivo i Rovers prenderanno una media di 0,67 gol per partita).\nNelsen perde le ultime partite della stagione 2005/06 per la frattura del piede subita in un Charlton-Blackburn (terminato 0-2). Nell'estate del 2006 subisce una lesione al tendine del ginocchio, che lo costringe a restare fuori fino alla fine dell'anno. Torna in campo in FA Cup contro il Luton Town a fine gennaio, venendo nominato capitano, segno della fiducia del club su di lui e della sua popolarit\u00e0. Nel luglio 2007 firma un nuovo contratto di cinque anni con i \"Rovers\". Il 25 aprile del 2009, nella partita vinta in casa 2-0 dal Blackburn contro il Wigan, realizza nel secondo tempo il suo primo gol della carriera con la maglia dei \"Rovers\". Nel due stagioni successive \u00e8 migliorato in fase realizzativa, riuscendo infatti a segnare 7 reti in 56 partite.\nNel 2010 \u00e8 nominato calciatore oceanico dell'anno.\nIl 21 gennaio 2011 rinnova il suo contratto fino al 30 giugno 2013. Il 2 febbraio 2012 approda al insieme a Louis Saha, quest'ultimo a parametro zero. Conclude la stagione con cinque presenze in campionato e tre in FA Cup; in quest'ultima competizione ha segnato la sua unica rete con i londinesi realizzando il gol del momentaneo 1-0 contro il Bolton (3-1). A fine stagione lascia gli \"Spurs\" svincolandosi.\nIl giugno 2012 passa al Queens Park Rangers firmando un contratto annuale. Afferma di aver scelto il QPR per via del suo buon rapporto con il vecchio coach Mark Hughes che aveva gi\u00e0 incontrato quando questi allenava il Blackburn. A causa della sua anziana et\u00e0, 34 anni, viene visto con perplessit\u00e0 dai tifosi, ma riesce a far parte della rosa titolare e in poco tempo conquista la tiforseria avendo dimostrato attaccamento alla maglia e viene definito \"the warrior\" a discapito delle grandi star che nel mercato estivo erano arrivate a Loftus Road e avevano reso al di sotto delle aspettative come Jos\u00e9 Bosingwa, Park Ji-sung e altri. Segna il suo primo gol nella partita finita 2-2 contro il Wigan, rete del momentaneo 1-1. Nonostante lui fornisca delle buone prestazione fondo alla classifica. Il 2 gennaio nel derby contro il , vinto 1-0 grazie alla rete di Shaun Wright-Phillips, contribuisce al successo dei biancobl\u00f9 con tackles e interventi che salvano il risultato e regalano la seconda vittoria della stagione al club.\nL'8 gennaio 2013 Nelsen viene assunto come nuovo allenatore del Toronto FC, squadra della Major League Soccer. Tuttavia, egli rimane sotto contratto con il QPR fino alla fine di gennaio. Infatti gioca tutto il mese con buone prestazioni che permettono al QPR di ottenere pareggi, ma non abbastanza per vincere e togliersi dall'ultimo posto nella classifica. Il 29 gennaio la sua ultima partita coi Rangers \u00e8 contro il , attuali campioni d'Inghilterra, oltre alla prestazione ottima del neo zelandese e della squadra in generale, la partita termina 0-0. Alla fine della partita gli viene riservata un'ovazione.\nNazionale.\nVanta 49 presenze e 7 reti con la sua nazionale, di cui \u00e8 stato capitano durante i Mondiali di Sudafrica 2010.\nCon la nazionale olimpica ha preso parte alle Olimpiadi del 2008 e del 2012.\nAllenatore.\nL'8 gennaio 2013 viene ingaggiato come allenatore dal Toronto FC, club militante in Major League Soccer. Il 1\u00ba febbraio raggiunge il Canada e inizia la carriera da allenatore. L'esordio nel Toronto FC coincide con la sconfitta contro l'altra squadra canadese dei Vancouver Whitecaps (0-1). Il 31 agosto 2014 viene esonerato e sostituito da Greg Vanney."}
{"id": "1525344", "revid": "106649575", "url": "https://it.wikipedia.org/wiki?curid=1525344", "title": "Francesco da Milano (compositore)", "text": "Venne considerato il pi\u00f9 grande compositore di musica per liuto del Rinascimento italiano e uno dei massimi rappresentanti della musica strumentale del XVI secolo. Per le sue doti eccelse fu soprannominato Il divino, soprannome che condivise con Michelangelo Buonarroti.\nAlcuni suoi contemporanei ci hanno lasciato testimonianza della sua abilit\u00e0, non solo al liuto, ma anche alla viola.\nBiografia.\nNacque a Monza il 18 agosto del 1497 da Benedetto Canova. Fu allievo del virtuoso Giovanni Angelo Testagrossa, liutista di Isabella e Beatrice d'Este a Mantova presso la corte dei Gonzaga. Attorno al 1520, ancora giovane, si trasfer\u00ec a Roma, dove svolse l'attivit\u00e0 di liutista al servizio dei papi Leone X, Adriano VI e Clemente VII.\nNel 1528, il Canova lasci\u00f2 Roma per trasferirsi nel nord Italia, probabilmente a Piacenza o Milano, dove fu organista. Nel 1530 fece ritorno a Roma per essere al servizio del cardinale Ippolito de' Medici.\nNel 1535 pass\u00f2 al servizio del pontefice Paolo III, il quale lo nomin\u00f2 maestro di musica del nipote Ottavio Farnese (il futuro Duca di Parma).\nNel 1538, in occasione della Pace di Nizza, segu\u00ec il papa a Nizza, dove ebbe modo di conoscere Francesco I e Carlo V. Le cronache riferiscono che Francesco I fu talmente colpito dal talento del Canova, da manifestargli tutta la sua ammirazione. \u00c8 pertanto probabile che per un periodo di tempo il Canova abbia soggiornato a Parigi.\nEbbe come allievo il liutista Perino Fiorentino, che nel 1537 Paolo III accolse tra i suoi musicisti in segno di stima verso il suo maestro.\nMor\u00ec in localit\u00e0 imprecisata (presumibilmente a Milano) il 15 aprile 1543, all'et\u00e0 di quarantacinque anni. Le sue spoglie vennero sepolte a Milano, nella Chiesa di Santa Maria alla Scala, chiesa che fu demolita nella seconda met\u00e0 del XVIII secolo per costruire il Teatro alla Scala.\nOpere.\nIl Canova fu, quale compositore e trascrittore, il personaggio di maggior spicco per stile e originalit\u00e0 tra i liutisti del suo tempo, tanto da lasciare una traccia profonda sia in Italia che in Europa. Egli viene ricordato per aver trascritto per liuto, con grande abilit\u00e0, composizioni polifoniche fra le pi\u00f9 famose e complicate dei suoi tempi.\n\u00c8 suo il merito d'avere diffuso (tra i primi in Italia) la conoscenza delle canzoni francesi, che trascrisse integralmente e dalle quali trasse spunto. Fu, tra l'altro, membro e capo di una scuola liutistica di milanesi, che aveva nel Settentrione il suo centro.\nTra le numerose composizioni di Francesco da Milano si contano perlopi\u00f9 Fantasie e Ricercari, che sono raccolti in libri d'intavolature per liuto. Di seguito vengono elencati i libri in ordine cronologico:"}
{"id": "1525346", "revid": "138282", "url": "https://it.wikipedia.org/wiki?curid=1525346", "title": "Al-Arabi", "text": ""}
{"id": "1525347", "revid": "66387", "url": "https://it.wikipedia.org/wiki?curid=1525347", "title": "Grandi potenze", "text": ""}
{"id": "1525352", "revid": "287204", "url": "https://it.wikipedia.org/wiki?curid=1525352", "title": "TISAB", "text": "La total ionic strength adjustment buffer, a cui generalmente si fa riferimento con l'acronimo TISAB, \u00e8 una soluzione tampone che serve ad incrementare la forza ionica di una soluzione a livelli relativamente alti. \u00c8 molto importante nelle misure mediante potenziometri, incluse quelle con elettrodi ionoselettivi, perch\u00e9 questi misurano l'attivit\u00e0 dell'analita e non la sua concentrazione.\nTeoria.\nL'attivit\u00e0 di una sostanza in soluzione dipende dal prodotto della sua concentrazione con il coefficiente di attivit\u00e0 per quella soluzione. Il coefficiente di attivit\u00e0 dipende a sua volta dalla forza ionica della soluzione nella quale sono svolte le misure potenziometriche. Questo coefficiente pu\u00f2 essere calcolato per le soluzioni diluite usando l'equazione di Debye-H\u00fcckel; per soluzioni pi\u00f9 concentrate vanno invece usate altre approssimazioni. \nAl variare della composizione della soluzione da analizzare la forza ionica, e quindi il coefficiente di attivit\u00e0, dell'analita pu\u00f2 variare. Questo porta ad una relazione non lineare tra attivit\u00e0 e concentrazione. Aggiungendo la TISAB alla soluzione invece si incrementa la forza ionica e la si fissa ad un livello costante, ottenendo in questo modo una correlazione lineare tra le due grandezze."}
{"id": "1525360", "revid": "322321", "url": "https://it.wikipedia.org/wiki?curid=1525360", "title": "Chiesa di Sant'Ambrogio (Legnano)", "text": " \nLa chiesa di Sant'Ambrogio \u00e8 un luogo di culto cattolico di Legnano. \u00c8 la chiesa della citt\u00e0 con le origini pi\u00f9 antiche. \u00c8 stata intitolata a Sant'Ambrogio, arcivescovo di Milano dal 374 al 397. L'edificio che \u00e8 stato costruito nel 1590, si basa su una precedente chiesa della met\u00e0 del XIII secolo. \u00c8 stato ampliato nel 1740, quando ha preso l'aspetto attuale.\nStoria.\nLa prima citazione di una chiesa dedicata a Sant'Ambrogio a Legnano \u00e8 contenuta in un documento del 1389, il \"Liber Notitiae Sanctorum Mediolani\". Nell'antica chiesa di Sant'Ambrogio fu per\u00f2 sepolto, nel 1257, l'arcivescovo di Milano Leone da Perego, anche se all'epoca dell'inumazione l'edificio religioso aveva una denominazione differente. Nel 1650, durante alcuni lavori di ampliamento della chiesa, il parroco Agostino Pozzo infatti riportava nei suoi scritti:\nSecondo invece due cronisti medievali, la salma di Leone da Perego venne inumata nella chiesa legnanese di San Salvatore. Per tale motivo, la parte pi\u00f9 antica della chiesa di Sant'Ambrogio, dato che potrebbe aver ospitato le spoglie di Leone da Perego, risalirebbe almeno alla met\u00e0 del XIII secolo. Secondo una leggenda, insieme alla salma dell'arcivescovo, era sepolto un tesoro composto da oggetti aurei e bronzei. Esso fu cercato durante i lavori di ampliamento del XVIII secolo, ma invano.\nLa chiesa, nella forma attuale, risale invece al 1590 e fu riedificata sulle vestigia di quella precedente. Spesso capitava che i nuovi templi venissero riedificati conservando qualche resto, una parete con un affresco o un altare per esempio, della costruzione precedente. La chiesa originaria era forse una semplice cappellina dedicata a San Tommaso. Da un documento del 1566 risulta che fossa stata gi\u00e0 intitolata a Sant'Ambrogio. Questa cappellina misurava 6 metri di larghezza e 10 di lunghezza. La prima chiesa dedicata a Sant'Ambrogio era di due navate di cui una, quella posta a sud, era coperta non da mattoni, ma da travi di legno strutturale. questa piccola cappella possedeva un campanile dotato di un'altezza particolarmente elevata ed un porticato all'ingresso.\nIl primo ampliamento della chiesa originaria \u00e8 del 1500, mentre il rifacimento, come gi\u00e0 accennato, \u00e8 del 1590. In occasione di quest'ultimo intervento, i lavori coinvolsero la struttura fin dalle fondamenta. Le uniche parti della vecchia chiesa che si salvarono furono le mura di fianco all'altare ed il campanile. Nel 1992, durante i lavori di ristrutturazione dell'edificio, vennero alla luce i resti della chiesa originaria. Furono infatti scoperte le fondamenta dell'abside dell'antica chiesa, che venne realizzata con sassi provenienti dall'Olona. Fu anche ritrovato un coccio di vaso databile alla met\u00e0 del V secolo d.C.\nLa chiesa di Sant'Ambrogio ha anche ospitato la pi\u00f9 antica scuola pubblica di Legnano. Ne dispose la creazione San Carlo Borromeo durante la sua visita pastorale a Legnano nel 1570. L'edificio fu di nuovo ingrandito nel 1740, dato che lo spazio era insufficiente ad accogliere un numero crescente di alunni.\nDal 2008 al 2015, per concessione dell'arcivescovo di Milano, \u00e8 stata officiata presso questa chiesa la messa in lingua latina secondo il rito ambrosiano antico, in seguito trasferita e regolarmente celebrata, sempre a Legnano, ogni domenica e festa di precetto alle ore 17:30 presso la chiesa della Madonnina dei Ronchi, all'incrocio fra corso Sempione e via Ronchi.\nLa chiesa e le opere artistiche.\nL'unica navata della chiesa di Sant'Ambrogio, che prima dell'ampliamento del 1740 aveva dimensioni 15\u00a0m x 9\u00a0m, \u00e8 caratterizzata da tre arcate con volta a crociera. L'abside ha invece una volta a botte. Lateralmente furono realizzate delle finestre su due file orizzontali, mentre nella parte anteriore, come facciata, fu costruito un porticato sostenuto da due pilastri laterali e da due colonne centrali. La volta del porticato \u00e8 a crociera.\nImportanti sono i dipinti di Giambattista e Francesco Lampugnani (XVII secolo). I due pi\u00f9 famosi sono rappresentati da un affresco dipinto sui lato sinistro della chiesa (avente dimensioni 4\u00a0m x 2\u00a0m) che riproduce Sant'Ambrogio a cavallo celebrato vescovo, ed una tela situata nella parte posteriore della chiesa che raffigura la Vergine coi santi Carlo, Francesco e Magno. Nelle lunette sono presenti degli affreschi dei Lampugnani che raffigurano otto profeti biblici. Pregevoli sono le decorazioni del XX secolo in stile neobarocco. In occasione dell'ampliamento del 1740, al quadro dei Lampugnani fu applicata una cornice dipinta opera di Biagio Bellotti. Degli affreschi dei Lampugnani che un tempo ornavano la volta dell'edificio, sono rimasti solo dei puttini.\nCome gi\u00e0 accennato, l'ultimo restauro della chiesa \u00e8 datato 1992. Questi lavori hanno coinvolto anche l'organo, che \u00e8 stato realizzato nel 1886 da Antonio De Simoni Carrera, ultimo esponente della locale Ditta Carrera costruttrice d'organi."}
{"id": "1525362", "revid": "46338", "url": "https://it.wikipedia.org/wiki?curid=1525362", "title": "Palamangano", "text": ""}
{"id": "1525378", "revid": "13251015", "url": "https://it.wikipedia.org/wiki?curid=1525378", "title": "Maria Elide Punturieri", "text": ""}
{"id": "1525397", "revid": "767487", "url": "https://it.wikipedia.org/wiki?curid=1525397", "title": "Salvatore De Muto", "text": "Le origini.\nFiglio di un medico, rinunci\u00f2 alla carriera accademica per quella teatrale.\nHa sempre recitato nel ruolo di Pulcinella, ed \u00e8 considerato come l'ultimo Pulcinella napoletano. I suoi esordi furono al teatro Rossini, con l'allora impresario Salvatore Golia.\nNel 1908 fu chiamato da don Angelo Mazzola, impresario del Politeama, per sostituire il defunto Pasquale Balzano nella commedia \"Pulcinella che a poco a poco se fa ommo\", scritta da Antonio Guarino.\nNel 1913, all'et\u00e0 di 36 anni, si produsse al teatro Partenope di Napoli. Recitarono con lui altri attori partenopei come Giuseppe De Martino, Pasquale Forni, Giuseppe Pica e Guerrera. Pass\u00f2 al teatro San Ferdinando dove imperson\u00f2 per lungo tempo il ruolo di Pulcinella e dove, il 22 gennaio del 1954, diede il suo addio alle scene. Mor\u00ec il 9 marzo del 1970 all'et\u00e0 di 94 anni."}
{"id": "1525401", "revid": "1429175", "url": "https://it.wikipedia.org/wiki?curid=1525401", "title": "Galvano della Volpe", "text": "Biografia.\nSi laurea in filosofia con Rodolfo Mondolfo all'Universit\u00e0 di Bologna, insegnando dapprima Storia e Filosofia presso il liceo bolognese \"Luigi Galvani\" e il liceo \"Dante Alighieri\" a Ravenna e dal 1939 al 1965 Storia della Filosofia ed Estetica presso l'Universit\u00e0 di Messina.\nLegato inizialmente alla tradizione gentiliana, dedica gran parte dei propri lavori giovanili e della prima maturit\u00e0 a questioni strettamente teoretiche e storico-filosofiche, attestandosi infine su posizioni fortemente anti-idealistiche. Approda cos\u00ec attraverso la rivalutazione dell'empirismo a un umanesimo positivo di ispirazione marxista, mantenendo un'impostazione fondamentalmente dialettico-materialistica in costante confronto critico e polemico soprattutto con la dialettica hegeliana e l'idealismo post-hegeliano, ma anche con le correnti positivistiche contemporanee (positivismo logico e neo-empirismo) e con l'esistenzialismo tanto laico (Heidegger, ma soprattutto Jaspers) quanto religioso (Berdjaev e Marcel).\nQuesta svolta filosofica, testimoniata dal \"Discorso sull'ineguaglianza\" del 1943, lo conduce a un sempre maggiore interesse per i problemi della filosofia politica e dell'etica, considerati comunque in stretto rapporto con le questioni teoretiche (logiche e gnoseologiche). Non abbandona comunque i propri interessi storico-filosofici, rivolgendoli principalmente alle opere postume di Marx e alla storia dell'estetica. Tra gli scritti della maturit\u00e0 quello che oltre ad aver avuto pi\u00f9 ampia diffusione rappresenta il pi\u00f9 perspicuo esempio della capacit\u00e0 dell'autore di muoversi con piena consapevolezza critica tra i piani teoretico, storico e politico \u00e8 senz'altro il saggio \"Rousseau e Marx\". Per della Volpe il concetto di libert\u00e0 implicitamente contenuto nel pensiero marxiano \u00e8 perfettamente integrabile con quello esplicitamente formulato da Rousseau, il quale quindi non sarebbe da considerarsi n\u00e9 tra i teorici della rivoluzione borghese n\u00e9 tra i nostalgici di una societ\u00e0 parcellizzata in piccolissime unit\u00e0 politiche cittadine, ma tra i pi\u00f9 attuali preconizzatori della societ\u00e0 senza classi o egualitaria.\nUn altro dei punti nodali del pensiero di della Volpe \u00e8 il tentativo di elaborare una teoria estetica rigorosamente materialistica. Egli sottolinea il ruolo delle caratteristiche strutturali e del processo sociale di produzione delle opere d'arte nella formazione del giudizio estetico e in forte polemica con la dottrina crociana dell'intuizione, da lui considerata in continuit\u00e0 con la tradizione romantica e misticheggiante dell'Ottocento, elabora il concetto di gusto come principale fonte del giudizio estetico stesso. In complesso la sua opera presenta nell'ambito del marxismo e della cultura filosofica italiani una posizione originale e controcorrente, ripresa negli anni sessanta dal pi\u00f9 noto dei suoi allievi, ovvero Lucio Colletti."}
{"id": "1525407", "revid": "124123", "url": "https://it.wikipedia.org/wiki?curid=1525407", "title": "Morti nel 10", "text": ""}
{"id": "1525411", "revid": "124123", "url": "https://it.wikipedia.org/wiki?curid=1525411", "title": "Nati nel 100", "text": ""}
{"id": "1525412", "revid": "124123", "url": "https://it.wikipedia.org/wiki?curid=1525412", "title": "Morti nel 100", "text": ""}
{"id": "1525416", "revid": "124123", "url": "https://it.wikipedia.org/wiki?curid=1525416", "title": "Nati nel 100 a.C.", "text": ""}
{"id": "1525417", "revid": "124123", "url": "https://it.wikipedia.org/wiki?curid=1525417", "title": "Nati nel 1000", "text": ""}
{"id": "1525418", "revid": "83531", "url": "https://it.wikipedia.org/wiki?curid=1525418", "title": "Le souvenir pr\u00e9sent c\u00e9leste", "text": "Le souvenir present c\u00e9leste \u00e8 una romanza per voce e pianoforte di Vincenzo Bellini. A giudicare dalla data dell'autografo, 16 agosto 1835, si tratta dell'ultima composizione nota del maestro catanese.\nLe 25 battute in Do maggiore furono vergate da Bellini su un foglio pentagrammato a mano e siglato \"V. Bellini / Paris 16. Aout 1835\u00bb. Si ignora la loro destinazione, ma si sa che l'autografo fece parte della collezione dell'avvocato Francesco Chiarenza Astor, erede di Carmelo Bellini, fratello di Vincenzo. Nel 1901 la romanza fu pubblicata per la prima volta da Francesco Paolo Frontini con il titolo \"O souvenir\" e il sottotitolo \"Pagina d'album\" per l'editore Venturini di Firenze. Questa edizione, \u00abpostuma riordinata e ridotta\u00bb da Frontini, diverge dall'autografo nel movimento (\u00abandantino\u00bb anzich\u00e9 \u00abandante\u00bb) nell'attenuazione pressoch\u00e9 sistematica delle dinamiche estreme impiegate da Bellini (a partire dal \u00abppp\u00bb iniziale, corretto in \u00abp\u00bb), nel testo dell'incipit, modificato da \"Le souvenir\" a \"O souvenir\", nell'eliminazione della mano sinistra del pianoforte dalle ultime tre battute.\nIl facsimile dell'autografo \u00e8 stato pubblicato nel 1985 da Domenico De Meo sul quotidiano \u00abLa Sicilia\u00bb e nel 2000 Francesco Cesari ne ha curato la prima edizione filologica, per Suvini Zerboni.\nL'incipit della romanza costituisce una versione semplificata di quello del cantabile del duetto tra Arturo ed Elvira nel terzo atto dei \"Puritani\", \"Da quel d\u00ec che ti mirai\", eliminato nel corso delle prove ma presente nella versione napoletana dell'opera. Il movimento scalare di quarta che apre la romanza (da Sol a Do) \u00e8 la cellula su cui si basa gran parte della composizione, che il pianoforte chiude a specchio invertendo la sequenza iniziale.\nL'autografo non precisa il registro vocale cui la romanza \u00e8 destinata, ma la tessitura e l'impiego della chiave di violino per la parte di canto attestano che essa fu scritta per voce di soprano o tenore.\nI versi.\nLe souvenir present c\u00e9leste,\nOmbre de biens que l'on n'a plus.\nEst encore un plaisir que reste\nApr\u00e8s tous ceux qu'on a perdu."}
{"id": "1525419", "revid": "17654", "url": "https://it.wikipedia.org/wiki?curid=1525419", "title": "Le souvenir", "text": ""}
{"id": "1525420", "revid": "339392", "url": "https://it.wikipedia.org/wiki?curid=1525420", "title": "FK Jedinstvo", "text": ""}
{"id": "1525421", "revid": "17654", "url": "https://it.wikipedia.org/wiki?curid=1525421", "title": "O souvenir", "text": ""}
{"id": "1525427", "revid": "124123", "url": "https://it.wikipedia.org/wiki?curid=1525427", "title": "Nati nel 1007", "text": ""}
{"id": "1525428", "revid": "124123", "url": "https://it.wikipedia.org/wiki?curid=1525428", "title": "Morti nel 1007", "text": ""}
{"id": "1525429", "revid": "124123", "url": "https://it.wikipedia.org/wiki?curid=1525429", "title": "Nati nel 1008", "text": ""}
{"id": "1525432", "revid": "124123", "url": "https://it.wikipedia.org/wiki?curid=1525432", "title": "Nati nel 101", "text": ""}
{"id": "1525433", "revid": "124123", "url": "https://it.wikipedia.org/wiki?curid=1525433", "title": "Morti nel 1011", "text": ""}
{"id": "1525436", "revid": "124123", "url": "https://it.wikipedia.org/wiki?curid=1525436", "title": "Morti nel 1012", "text": ""}
{"id": "1525438", "revid": "124123", "url": "https://it.wikipedia.org/wiki?curid=1525438", "title": "Nati nel 1025", "text": ""}
{"id": "1525439", "revid": "124123", "url": "https://it.wikipedia.org/wiki?curid=1525439", "title": "Nati nel 1029", "text": ""}
{"id": "1525440", "revid": "767487", "url": "https://it.wikipedia.org/wiki?curid=1525440", "title": "Brach (Libia)", "text": "Brach () \u00e8 una citt\u00e0 della Libia centro-orientale, nella regione del Fezzan.\nBrach si trova nella oasi omonima, sulla estremit\u00e0 sud-est dell'altopiano roccioso di al-Hammadah al-Hamra', a circa 350 metri di altezza, lungo il corso del uadi esc-Sciati. \u00c8 separato da Sebha, che si trova a circa 6\u00a0km a sud, dal deserto sabbioso dell'erg di Ubari. Brach \u00e8 ad un crocevia tra la strada che collega Adiri ad est con quella nord-sud che collega Sebha con Tripoli e la costa mediterranea.\nL'oasi di Brach \u00e8 molto fertile in quanto l'area si trova al di sopra del pi\u00f9 grande sistema di acqua fossile del mondo, detto \"Nubian Sandstone Aquifer System\". Le principali coltivazioni riguardano le palme da dattero.\nA Brach ha sede un istituto tecnico della Universit\u00e0 della Libia che ha le sue sedi principali a Bengasi e Tripoli.\nStoria.\nBrach fu occupata una prima volta delle truppe italiane comandate dal colonnello Miani il 15 dicembre del 1913, durante le campagne militari condotte nel Fezzan successivamente alla guerra italo-turca, per sedare la ribellione delle popolazioni indigene aiutate e supportate da guarnigioni turche guidate dal comandante Enver Bey che erano restate in Libia anche dopo la firma del trattato di pace.\nAllo scoppio della prima guerra mondiale, l'Italia si trov\u00f2 in difficolt\u00e0 nel mantenere il controllo sui suoi presidi nel Fezzan, dove peraltro l'attivit\u00e0 dei ribelli Senussi era sempre viva e alimentata dalla Turchia, alleata degli imperi centrali. Nel dicembre del 1914 pertanto tutti i presidi militari italiani furono abbandonati, compreso quello di Birak ove erano state concentrate le forze prima del ripiegamento.\nDopo la fine della prima guerra mondiale, con l'avvento in Italia del fascismo, furono condotte delle campagne militari per la riconquista della Libia. Nel periodo novembre 1929 - febbraio 1930, le truppe italiane al comando del Maresciallo Badoglio effettuarono una serie di operazioni militari che portarono alla totale riconquista del Fezzan. La Colonna dello Sciueref, comandata dal Duca delle Puglie, entr\u00f2 in Birak il 5 dicembre 1929 e vi lasci\u00f2 un presidio militare affidato al tenente colonnello Natale."}
{"id": "1525444", "revid": "74173", "url": "https://it.wikipedia.org/wiki?curid=1525444", "title": "Kommunar (Oblast' di Leningrado)", "text": "Kommunar, , \u00e8 una citt\u00e0 della Russia situata nell'Oblast' di Leningrado, fondata attorno al 1840 sulle rive del fiume I\u017eora, a circa 35 chilometri a sud di San Pietroburgo. Ha ricevuto lo status di citt\u00e0 il 14 aprile 1999."}
{"id": "1525446", "revid": "124123", "url": "https://it.wikipedia.org/wiki?curid=1525446", "title": "Morti nel 104", "text": ""}
{"id": "1525449", "revid": "124123", "url": "https://it.wikipedia.org/wiki?curid=1525449", "title": "Morti nel 1041", "text": ""}
{"id": "1525450", "revid": "124123", "url": "https://it.wikipedia.org/wiki?curid=1525450", "title": "Morti nel 1042", "text": ""}
{"id": "1525453", "revid": "124123", "url": "https://it.wikipedia.org/wiki?curid=1525453", "title": "Morti nel 1047", "text": ""}
{"id": "1525454", "revid": "124123", "url": "https://it.wikipedia.org/wiki?curid=1525454", "title": "Morti nel 1048", "text": ""}
{"id": "1525455", "revid": "124123", "url": "https://it.wikipedia.org/wiki?curid=1525455", "title": "Morti nel 1051", "text": ""}
{"id": "1525459", "revid": "124123", "url": "https://it.wikipedia.org/wiki?curid=1525459", "title": "Morti nel 1052", "text": ""}
{"id": "1525460", "revid": "124123", "url": "https://it.wikipedia.org/wiki?curid=1525460", "title": "Morti nel 1055", "text": ""}
{"id": "1525461", "revid": "124123", "url": "https://it.wikipedia.org/wiki?curid=1525461", "title": "Morti nel 1056", "text": ""}
{"id": "1525464", "revid": "124123", "url": "https://it.wikipedia.org/wiki?curid=1525464", "title": "Morti nel 1060", "text": ""}
{"id": "1525467", "revid": "124123", "url": "https://it.wikipedia.org/wiki?curid=1525467", "title": "Morti nel 1061", "text": ""}
{"id": "1525468", "revid": "124123", "url": "https://it.wikipedia.org/wiki?curid=1525468", "title": "Nati nel 1065", "text": ""}
{"id": "1525473", "revid": "124123", "url": "https://it.wikipedia.org/wiki?curid=1525473", "title": "Morti nel 1069", "text": ""}
{"id": "1525474", "revid": "124123", "url": "https://it.wikipedia.org/wiki?curid=1525474", "title": "Nati nel 1071", "text": ""}
{"id": "1525475", "revid": "110157", "url": "https://it.wikipedia.org/wiki?curid=1525475", "title": "Gauliga 1940-1941", "text": "L'edizione 1940-41 della Gauliga vide la vittoria finale del Rapid Vienna.\nDa questa stagione il campionato si allarg\u00f2 a 20 squadre, in seguito alle annessioni naziste della Prussia Occidentale e dell'Alsazia."}
{"id": "1525476", "revid": "287204", "url": "https://it.wikipedia.org/wiki?curid=1525476", "title": "Alunis", "text": ""}
{"id": "1525477", "revid": "124123", "url": "https://it.wikipedia.org/wiki?curid=1525477", "title": "Morti nel 1073", "text": ""}
{"id": "1525478", "revid": "1305772", "url": "https://it.wikipedia.org/wiki?curid=1525478", "title": "Madre di Grendel", "text": "La madre di Grendel (in antico inglese \"Grendles modor\") \u00e8 una dei tre antagonisti (insieme a Grendel e al drago) nel poema epico anglosassone anonimo \"Beowulf\" (700-1000 d.C.). Non le viene mai dato un nome all'interno del testo.\nLa natura della madre di Grendel \u00e8 stato oggetto di discussioni e dibattiti fra gli studiosi del Medioevo. Ci\u00f2 \u00e8 dovuto all'ambiguit\u00e0 di certe parole dell'antico inglese che compaiono nel \"Cotton Vitellius\" (il manoscritto originale del \"Beowulf\"). Queste parole, in particolare \"ides, agl\u00e6cwif\" (1258a-1259b), sembrano poter essere messe in relazione sia con la madre di Grendel che con il luogo in cui vive (un lago). Alcune hanno un significato specifico nel contesto della mitologia germanica.\nLa vicenda.\nCome scritto nei versi 106-114 e 1260-1267 del \"Beowulf\", Grendel e sua madre discendevano da Caino. Dopo che Grendel fu ucciso e sua madre ebbe attaccato Heorot per vendicarsi, Beowulf si avventur\u00f2 nella sua casa sul lago. Quando la madre di Grendel avvert\u00ec la sua presenza, lo attacc\u00f2 subito e lo trascin\u00f2 in casa sua; poi combatterono accanitamente. La madre di Grendel aveva quasi sconfitto Beowulf, quando questi vide una spada nel laghetto. Egli us\u00f2 la spada dapprima per uccidere la madre di Grendel e poi per decapitare il cadavere di Grendel. Beowulf poi ritorn\u00f2 dai suoi uomini alla \"nona ora\" (verso 1600, \"n\u014dn\", cio\u00e8 circa le tre del pomeriggio).\nFunzione nel poema.\nAlcuni studiosi hanno discusso sul fatto che i personaggi femminili del \"Beowulf\" ricoprono certi ruoli stabiliti come \"padrone di casa\" (Wealh\u00feeow e Hygd) e \"paciere\" (Freawaru e Hildeburh). La madre di Grendel e Modthryth (prima del suo matrimonio con Offa), che si oppongono a questi ruoli, rappresentano le \"donne-mostri\". In questo contesto, Jane Chance Nitzsche (docente d'inglese all'Universit\u00e0 Rice) discusse sulla somiglianza tra l'affiancare Wealh\u00feeow alla madre di Grendel e l'affiancare Maria ad Eva.\nNietzsche ipotizz\u00f2 che ci fossero due interpretazioni del poema: una che suggerisce una struttura bipartita (cio\u00e8 il poema \u00e8 diviso tra la battaglia di Beowulf con Grendel e quella col drago), e l'altra che ne suggerisce una tripartita (cio\u00e8 la battaglia di Beowulf con la madre di Grendel \u00e8 separata da quella con Grendel). Chance disse che \"la visione bipartita \u00e8 generalmente prevalsa poich\u00e9 fu accettata da J. R. R. Tolkien nel suo \"Beowulf: The Monsters and the Critics\" (\"Il medioevo e il fantastico\", 1936).\".\nDiscussioni sulla natura della madre di Grendel.\nQui \u00e8 presentato il dibattito tra gli studiosi del Medioevo sull'ambiguit\u00e0 di alcune parole dell'antico inglese messe in relazione con la madre di Grendel o con la sua casa (il lago) che compaiono nel \"Cotton Vitellius\". Poich\u00e9 questi termini sono ambigui, gli studiosi discordano sulla sua natura e sul suo aspetto. Infatti, poich\u00e9 il suo esatto aspetto non \u00e8 mai descritto direttamente nel \"Beowulf\", parte del dibattito gira intorno a ci\u00f2 che \u00e8 noto, come la sua discendenza da Caino (il primo omicida nelle religioni abramitiche). Per alcuni studiosi, questa discendenza collega lei e Grendel ai mostri e ai giganti della \"Tradizione di Caino\". Altri dicono che la mancanza di descrizioni relegano la madre di Grendel ad un ruolo marginale.\nQuesta mancanza di consenso ha portato alla produzione di alcuni testi da parte degli studiosi negli ultimi decenni. Un punto importante di questi libri e articoli \u00e8 l'esistenza di numerose, e talvolta opposte, traduzioni delle parole antico-inglesi: 1258b: ...Grendles modor / 1259a: ides, agl\u00e6cwif...\nLa spregevole, o un mostro di donna (Klaeber e Gillam).\nFino agli anni settanta, tutti gli studi sulla madre di Grendel e le traduzioni della frase \"agl\u00e6c-wif\" erano influenzate dal famoso studioso del \"Beowulf\" Frederick Klaeber e dalla sua traduzione \"Beowulf e la Battaglia di Finnsburg\". Questa edizione \u00e8 stata considerata uno standard nello studio del \"Beowulf\" fin dalla sua prima pubblicazione nel 1922. Secondo il glossario di Klaeber, \"agl\u00e6c-wif\" andava tradotto come \"la spregevole, o un mostro di donna\". Il glossario di Klaeber traduceva anche \"agl\u00e6ca/\u00e6gl\u00e6ca\" come \"mostro, demone, essere malvagio\" in riferimento a Grendel o alla madre di Grendel. D'altra parte \"agl\u00e6ca/\u00e6gl\u00e6ca\" \u00e8 tradotto da Klaeber con \"guerriero, eroe\" in riferimento a Beowulf.\nKlaeber ha influenzato molti traduttori del \"Beowulf\". Traduzioni del verso 1259a degne di nota che seguono le idee di Klaeber sono: \"Mostruosa sposa dell'inferno\" (Heaney), \"Donna-mostro\" (Chickering), \"Donna, moglie-mostro\" (Donaldson), \"Orribile troll femmina\" (Trask) e \"Mostruosa megera\" (Kennedy).\nIl lavoro di Doreen M. E. Gillam, \"L'Uso del Termine \"\u00c6gl\u00e6ca\" nel \"Beowulf\" ai Versi 893 e 2592\", discute della doppia traduzione di Klaeber del termine \"agl\u00e6ca/\u00e6gl\u00e6ca\" per Beowulf e Sigmund da una parte e per Grendel e sua madre dall'altra. Dice che \"agl\u00e6ca/\u00e6gl\u00e6ca\" \u00e8 usato in opere oltre al \"Beowulf\" per indicare \"modi d'essere diabolico e umano\". Pi\u00f9 tardi dice anche che questo termine \u00e8 utilizzato per indicare caratteristiche \"soprannaturali, innaturali o comunque inumane\", come anche l'ostilit\u00e0 verso ogni altra creatura. Gillam poi suggerisce: \"Beowulf, il campione degli uomini contro i mostri, \u00e8 anche lui inumano. [Agl\u00e6ca/\u00e6gl\u00e6ca] riassume, in una parola, la natura eccezionale del combattimento col drago. Beowulf, il campione del Bene, il 'mostro' tra gli uomini, sfida la tradizionale incarnazione del Male, il Drago: \u00e6gl\u00e6ca incontra \u00e6gl\u00e6can.\".\nSignora guerriera (Kuhn, Stanley, Alfano e Heaney).\nNel 1979, gli studiosi del \"Beowulf\" Kuhn e Stanley si mostrarono in disaccordo con la versione di Klaeber sulla madre di Grendel. Sherman Kuhn (docente d'inglese all'Universit\u00e0 del Michigan ed editore del \"Dizionario di Medio Inglese\") contest\u00f2 le traduzioni di Klaeber di \"agl\u00e6c-wif\" e di \"agl\u00e6ca/\u00e6gl\u00e6ca\" in riferimento a Grendel e alla madre di Grendel:\nEgli continu\u00f2 la disputa dicendo: \"Suggerisco quindi che si traduca agl\u00e6ca con 'combattente, valente guerriero, avversario pericoloso, persona che combatte fieramente'\". In una nota a pi\u00e8 di pagina a questa frase, Kuhn aggiunse: \"Se ci fosse un chiaro esempio di un \u00e1gl\u00e6ca inteso come mostro non bellicoso, demone pacifico o qualcosa del genere, questa definizione cadrebbe\". Kuhn sugger\u00ec pi\u00f9 tardi che: \"La madre di Grendel era una \"agl\u00e6c-wif\", una 'signora guerriera'. [...] Non ci sono pi\u00f9 ragioni di introdurre l'idea di mostruosit\u00e0 e miseria di quante ce ne siano al verso 1519 dov'\u00e8 chiamata \"merewif\", 'donna acquatica' o 'donna dello stagno'.\nE. G. Stanley (docente di antico inglese all'Universit\u00e0 di Oxford) si aggiunse il dibattito criticando Klaeber e Gillam:\nQueste tesi sono state supportate da Christine Alfano (Stanford University), che ha messo in dubbio le traduzioni standard riguardo alla madre di Grendel nel suo articolo del 1992, \"Il Problema della Mostruosit\u00e0 Femminile: Una Rivalutazione della Madre di Grendel\". La Alfano disse: \"Ho rilevato una notevole disparit\u00e0 tra la madre di Grendel originariamente creata dal poeta del \"Beowulf\" e quella che si trova nelle odierne traduzioni dell'opera. Invece di essere quella che Sherman Kuhn chiama una 'signora guerriera', la madre di Grendel moderna \u00e8 un mostro. Questa definizione influenza tutte le aree di studio del \"Beowulf\", anche se questa sua caratterizzazione nell'opera originale in antico inglese \u00e8 poco marcata.\".\nS\u00e9amus Heaney, nella sua traduzione del \"Beowulf\", paragona la madre di Grendel ad una guerriera amazzone al verso 1283 (sw\u00e1 bi\u00f0 m\u00e6g\u00fea cr\u00e6ft).\nAspetto.\nInoltre, Alfano mette in discussione il fatto che il poeta del \"Beowulf\" non descrive mai esplicitamente come appaia la madre di Grendel ed esamina una serie di diverse traduzioni sul suo ambiguo aspetto. Riguardo alle mani della madre di Grendel, Alfano dice: \"Dove una traduzione letterale di \"atolan clommum\" (verso 1502) suggerirebbe un 'terribile presa/stretta', la frase pu\u00f2 invece diventare 'terribili unghie' [...] allo stesso modo, \"lapan fingrum\" (verso 1505), letteralmente 'dita ostili', pu\u00f2 diventare 'unghie ostili', e \"grimman grapum\" (verso 1542), 'stretta feroce', pu\u00f2 essere reso come 'unghie feroci/affilate'\". Alfano contesta anche la scelta di alcuni traduttori di rendere \"modor\" con un significato pi\u00f9 animalesco invece di un semplice 'madre': \"La semplice sostituzione della parola 'dam' con 'mother' nella traduzione di \"modor\" (verso 1538) diminuirebbe sensibilmente la sua non-umanit\u00e0\".\nSignora o eroina (Temple, Taylor e Kiernan).\nAlcuni studiosi hanno continuato a propugnare la traduzione di Stanley di \"ides\" con \"signora\" parlando della madre di Grendel; i pi\u00f9 degni di nota sono Temple (\"La Signora, Madre di Grendel\", 1986) e Taylor (che sugger\u00ec in un suo studio del 1994 che il termine \"ides\" indicasse che \"la madre di Grendel era una donna d'alto rango\"). Kevin Kiernan (docente all'Universit\u00e0 del Kentucky) segu\u00ec l'interpretazione di mostruosit\u00e0 di Klaeber nel suo articolo del 1984 \"L'Eroica Madre di Grendel\", ma al tempo stesso dice che uno studioso potrebbe \"trovare ampie prove a difesa dell'eroicit\u00e0 della madre di Grendel\". Pi\u00f9 avanti dice: \"La madre di Grendel aderisce all'etica eroica della faida di sangue, che \u00e8 la grande differenza tra l'insensata faida di Grendel contro il rumore di Heorot e quella motivata di sua madre che esigeva un riscatto per la morte del figlio: in termini eroici, la sua vendetta per la morte del parente Grendel\".\nIdes/Dis (Paganesimo germanico).\nL'antico inglese \"ides\", l'alto tedesco antico \"itis\" e l'antico norreno \"d\u00eds\" sono parenti che significano tutti \"signora\". Il nome \"idisi\" compare come il nome delle valchirie nell'unica fonte pagana sopravvissuta in alto tedesco antico, gli \"Incantesimi di Merseburg\". Pi\u00f9 in generale, nella mitologia norrena, le \"D\u00edsir\" (\"signore\") erano dee che potevano essere sia amiche che nemiche verso i mortali.\nDi conseguenza, molti hanno fatto notare che \"d\u00eds\" \u00e8 probabilmente il termine originale per \"valchiria\" (\"colei che sceglie l'ucciso\"), che a sua volta diverrebbe un kenning per \"d\u00eds\".\nAlcuni studiosi hanno suggerito che la madre di Grendel potrebbe essere associata alle valchirie norrene e alla dea Gefion che potrebbe essere a sua volta legata a Frigg e Freia. Freia, figlia del dio del mare Nj\u00f6r\u00f0r, era sia la dea della fertilit\u00e0 che la dea di guerre, battaglie, morte, sei\u00f0r e profezie, ed \u00e8 talvolta associata alle valchirie e alle d\u00edsir.\nValchiria (Chadwick e Damico).\nSeguendo la connessione tra \"ides\" e \"d\u00eds\", Nora Kershaw Chadwick prima (1959) e Helen Damico (docente all'Universit\u00e0 del Nuovo Messico) dopo (in due lavori, 1980-1984) ipotizzarono che la madre di Grendel potesse essere derivata dal mito delle valchirie. Nell'opera del 1980, \"Il Riflesso delle Valchirie nella Letteratura Antico-Inglese\", Damico dice:\nDamico pi\u00f9 tardi dice nel suo lavoro \"La Wealh\u00feeow del \"Beowulf\" e la Tradizione delle Valchirie\" che Wealh\u00feeow e la madre di Grendel rappresentano diversi aspetti delle valchirie.\nGefion (Battaglia).\nNel suo articolo del 1991 \"La Dea Germanica della Terra nel \"Beowulf\"\", Frank Battaglia (docente all'Universit\u00e0 della Citt\u00e0 di New York) sostiene la presenza nel poema della dea proto-germanica Gefion che dice essere una variante di Nerthus e Freia. Egli non parla delle valchirie in questo contesto, ma specifica la sua posizione paragonando \"ides\" e \"d\u00eds\" e notando che le \"d\u00edsir\" erano \"spiriti guardiani femminili\" con il \"potere di scegliere chi sarebbe morto. Per questa abilit\u00e0 esse erano temute\".\nNota anche che \"nella poesia scaldica \"d\u00eds\" significa dea [...] Freyja stessa \u00e8 chiamata \"Vanadis\", cio\u00e8 \"d\u00eds\" dei Vanir, le divinit\u00e0 ctonie scandinave della fertilit\u00e0\".\nBattaglia ipotizza che la madre di Grendel potesse essere stata la dea Gefion, a causa di cinque apparizioni della parola nel poema, ai versi: 49 (\"g\u00e9afon on g\u00e1rsecg\" - \"Gefion sulle onde\"), 362 (\"ofer geofenes begang\" - \"sul reame di Gefion\"), 515 (\"geofon \u00fd\u00feum\" - \"Gefion emersa nelle onde\"), 1394 (\"n\u00e9 on gyfenes grund\" - \"territorio di Gefion\") e 1690 (\"gifen g\u00e9otende\" - \"Gefion che emerse\"). Inoltre dice: \"Nella poesia anglosassone \"geofon\", parola che significa \"oceano\", \u00e8 usata, come notato da Jakob Grimm, in relazione a Gefion, dea della Terra presso i Danesi... viene mostrato il potere di dividere terra e mare nelle rappresentazioni di Gefion nella letteratura norrena\".\nDizionario di Antico Inglese (Jack, Mitchell e Menzer).\nIl \"Dizionario di Antico Inglese\" dell'Universit\u00e0 di Toronto si aggiorn\u00f2 cos\u00ec nel 1994:\nGli aggiornamenti del 1994 furono adottati da George Jack (Universit\u00e0 di St. Andrews) nel suo glossario del \"Beowulf\" del 1997 e da Bruce Mitchell (Universit\u00e0 di Oxford) nel suo glossario del \"Beowulf\" del 1998.\nMelinda Menzer (Furman University) critic\u00f2 sia le nuove traduzioni del Dizionario sia le traduzioni influenzate da Klaeber in un articolo del 1996 in cui scrisse che determinare il vero significato di \"agl\u00e6ca\" \u00e8 problematico: \"dalle norme semantiche che regolano i composti con \"-wif\" [...] deduciamo che la parola non si riferisce semplicemente all'equivalente femminile di un \"agl\u00e6ca\" maschile o neutro ('guerriera', 'mostro femmina'); \"agl\u00e6cwif\" denota una donna, una femmina umana, che \u00e8 anche \"agl\u00e6ca\" [...] Infatti \"wif\" da solo significa sempre 'donna' piuttosto che 'essere femminile'\".\nFilm.\nLa madre di Grendel \u00e8 comparsa in molte differenti rappresentazioni (film, letteratura, fumetti).\nAngelina Jolie ha interpretato la madre di Grendel nel film del 2007 di Robert Zemeckis, \"La Leggenda di Beowulf\". Alcuni professori e studiosi hanno notato che la sua interpretazione si distaccava dal poema originale, mostrando la madre di Grendel come una \"seduttrice\" che seduce Hro\u00f0gar (padre di Grendel) e Beowulf (padre del drago); inoltre \u00e8 stata eliminata dal film la parte relativa alla battaglia tra lei e Beowulf, nella quale (secondo il poema) la madre di Grendel muore.\nSecondo un comunicato stampa della Southern Methodist University, il Direttore di Studi Medievali alla SMU Bonnie Wheeler \u00e8 \"convinta che la versione cinematografica di Zemeckis sacrifichi la forza dell'originale per una trama che spinge Beowulf ad essere sedotto da Angelina Jolie, la madre del mostro che ha appena ucciso. 'Chi resisterebbe ad Angelina Jolie?' chiede la Wheeler. '\u00c8 una grande mutilazione di un grande poema.' [...] 'Per me, la cosa triste \u00e8 che il film torna ad una visione orripilante della donna, la mostruosa femmina che uccide il maschio' dice la Wheeler. 'Mi sembra che si possa fare di meglio oggi. E la storia del \"Beowulf\" \u00e8 molto pi\u00f9 coinvolgente'\".\nBibliografia.\nDizionari:\nTraduzioni inglesi del \"Beowulf\":\nStudi:"}
{"id": "1525479", "revid": "367445", "url": "https://it.wikipedia.org/wiki?curid=1525479", "title": "Regata Storica", "text": "La Regata Storica \u00e8 un'importante manifestazione sportiva correlata a una rievocazione storica, che ha luogo a Venezia lungo il Canal Grande la prima domenica di settembre.\nStoria.\nNei primi tempi della Serenissima, nella laguna di Venezia era piuttosto comune l'usanza di divertirsi e passare il tempo libero praticando la voga, con diversi tipi di imbarcazione. Da questa pratica amatoriale nacquero ben presto vere e proprie sfide di velocit\u00e0 e di durata, con modalit\u00e0 e regole sempre pi\u00f9 precise.\nNon \u00e8 chiaro quando ebbe inizio la tradizione delle regate. Secondo alcuni studiosi l'origine potrebbe risalire al 942 quando avvenne un episodio analogo a quello del ratto delle sabine: durante una festa popolare, i pirati rapirono le donne veneziane in et\u00e0 da marito ma furono subito inseguiti dagli uomini che remando furiosamente sulle loro barche riuscirono a raggiungere e liberare le giovani rapite. Da questo episodio ebbe origine la Festa delle Marie con annessa regata.\nLa prima datazione certa in cui compare il termine \"regata\" risale al 1274, a una nota di un codice anonimo che recita \"Splendor magnificissime Urbis Venetorum, 1274, die 16 septembris, indicta regatta cum navigiis habentibus remos viginti\". \u00c8 certo quindi che regate tra barche di grandi dimensioni si svolgessero gi\u00e0 nel XIII secolo. Le autorit\u00e0 pubbliche dell'epoca cominciarono ad incoraggiare questo tipo di attivit\u00e0 sportiva, intravedendone oltre che un benefico ed utile esercizio fisico nel tempo libero, anche una pratica atta a rinvigorire e preparare gli equipaggi delle marinerie da battaglia a sostenere gli sforzi in caso di conflitti in mare.\nNel 1315 il Senato eman\u00f2 un decreto che regolamentava lo svolgimento annuale della regata della Festa delle Marie, anche se le manifestazioni pi\u00f9 imponenti e grandiose si tennero in tempi successivi, quando vennero celebrate unitamente a grandi eventi pubblici cittadini, importanti ricorrenze e feste in onore di ospiti illustri. Lo spettacolo unico delle regate pi\u00f9 sontuose costitu\u00ec presto anche un motivo di orgoglio per Venezia, con la costante crescita del prestigio e della potenza commerciale e militare della Repubblica nel Mediterraneo.\nLa prima rappresentazione pittorica di una regata nella citt\u00e0 di Venezia risale al 1500, anno in cui in un particolare della \"Veduta di Venezia\" di Jacopo de' Barbari \u00e8 raffigurata una competizione tra barche a quattro rematori nel tratto compreso tra il Lido e Piazza San Marco.\nTipicamente, le regate avvenivano in aperta laguna, come nel caso riportato anche nella pianta del De' Barbari, e solo eccezionalmente si svolgevano lungo il Canal Grande. Per tutto il XV e XVI secolo le regate, pur godendo di pubblico patrocinio, venivano indette dalle Compagnie della Calza, fino al 1631 quando il Consiglio dei Dieci, forse in seguito all'epidemia di peste in atto in quel periodo, deliber\u00f2 l'esclusiva dello Stato per indire le regate, concedendo una licenza di delega, su designazione delle Magistrature di competenza, per i privati che avrebbero dovuto provvedere anche a coprire le spese organizzative. Dal 1687 la delega fu concessa alle famiglie patrizie e alle corporazioni delle arti e mestieri.\nNel 1670 divenne di moda distribuire pubblicamente volantini riportanti sia il ruolo delle regate che i risultati di quelle gi\u00e0 svolte. I campioni delle regate del tempo, come ancora oggi, erano soprattutto i barcaroli di professione e i gondolieri, abituati quotidianamente alla pratica della voga e quindi ben allenati e precisi con il remo, nonch\u00e9 generalmente molto vigorosi e prestanti fisicamente.\nAnche dopo la caduta della Serenissima nel 1797, sotto la dominazione francese, la pratica delle regate continu\u00f2, sia pure con ritmi pi\u00f9 ridotti. Nello stesso 1797 i francesi organizzarono ben due regate, una il 14 luglio e una il 18 settembre in occasione della visita a Venezia di Giuseppina Beauharnais, moglie di Napoleone Bonaparte, allora ancora generale. Anche nel 1807 venne organizzata una regata in onore dello stesso Napoleone in visita alla citt\u00e0.\nNel 1815, con il passaggio della citt\u00e0 sotto gli austriaci, venne organizzata una regata in onore dell'imperatore d'Austria e sotto il nuovo regime la pratica delle regate riprese un nuovo vigore tanto che nel 1841 venne regolamentata una regata annuale lungo il Canal Grande, organizzata a spese pubbliche secondo modalit\u00e0 molto prossime a quelle attuali: fu posto un limite al numero di imbarcazioni partecipanti (da sette a nove mentre prima non c'erano praticamente limiti), fu stabilito che le gondole sarebbero state tutte uguali e fornite direttamente dalla municipalit\u00e0, e nel 1843 fu introdotta la colorazione per distinguere gli equipaggi. La regata fu interrotta nel 1848, in seguito all'insurrezione della citt\u00e0, e non fu pi\u00f9 ripresa fino al 1866, anno in cui Venezia fu annessa al Regno d'Italia. Il numero di imbarcazioni partecipanti fu definitivamente stabilito in nove a partire dal 1875, mentre lo schema di colori per le imbarcazioni, tuttora in uso, fu fissato nel 1892. Con l'annessione al Regno d'Italia cambi\u00f2 anche la colorazione delle bandiere assegnate come premio: originariamente rossa per il primo, verde per il secondo, celeste per il terzo e gialla per il quarto, furono modificate in rossa per il primo, bianca per il secondo, verde per il terzo (in onore alla bandiera italiana) e azzurra per il quarto (in onore di Casa Savoia).\nL'appellativo \"Storica\" fu coniato e introdotto solo nel 1899, su proposta del sindaco di allora, Filippo Grimani, che inser\u00ec la regata nel contesto delle manifestazioni della terza Biennale. Nello stesso anno venne proposto anche il corteo storico di apertura, costituito da imbarcazioni da parata ricostruite sulla base di disegni e stampe d'epoca. Fu solo nel secondo dopoguerra che si associ\u00f2 il corteo storico alla rievocazione dell'arrivo a Venezia di Caterina Cornaro, regina di Cipro, costretta ad abdicare nel 1489 a favore della Repubblica di Venezia in cambio di un vitalizio e della signoria di Asolo, di fatto consentendo l'annessione dell'isola al territorio della Serenissima.\nDurante il ventennio fascista, l'organizzazione delle regate divenne a poco a poco esclusiva dell'Opera Nazionale Dopolavoro e nel 1925 la Regata Storica fu denominata, solo per quell'anno, \"Regata Fascista\" e fu corsa su gondole invece che su gondolini. Nel 1928 fu stabilito per regolamento l'obbligo per i regatanti di essere iscritti ai sindacati nazionali o ad altre organizzazioni fasciste o di carattere militare. L'invasione della Polonia da parte della Germania il 1\u00ba settembre 1939 comport\u00f2 la sospensione della Regata, in programma il giorno dopo, sospensione che dur\u00f2 per tutto il periodo della seconda guerra mondiale ad eccezione del 1942, quando la regata venne organizzata artificiosamente dalla casa cinematografica Sol come parte del film \"Canal Grande\". La Regata Storica riprese nel 1946 (denominata per quell'anno \"Regata della Liberazione\") e da allora non ha subito pi\u00f9 interruzioni.\nLa manifestazione moderna.\nLa Regata Storica si svolge principalmente lungo il Canal Grande ed \u00e8 uno dei momenti pi\u00f9 spettacolari, pittoreschi e coinvolgenti della vita cittadina. \u00c8 una manifestazione molto apprezzata dai numerosi turisti, ma sentita in particolar modo dai veneziani, che le riservano un'importanza notevole tra i vari eventi annuali che si svolgono in citt\u00e0.\nLa manifestazione \u00e8 composta da due fasi ben distinte tra loro: il corteo storico e, a seguire, le regate competitive.\nIl corteo storico.\nA partire dagli anni cinquanta, il corteo acqueo che apre la manifestazione rievoca l'accoglienza trionfale che fu riservata alla regina di Cipro, Caterina Cornaro al suo arrivo in citt\u00e0 nel 1489, dopo l'abdicazione del suo trono in favore di Venezia.\nIl corteo \u00e8 formato da decine di imbarcazioni tipiche veneziane a remi, tra cui le \"bissone\" che vengono usate solo in questo tipo di occasioni, con vogatori e figuranti in costume d'epoca, tra cui il Doge e Caterina Cornaro. Le barche sfilano in una processione che parte dal Bacino di San Marco e percorre tutto il Canal Grande fino al Ponte della Costituzione, per poi ripercorrere a ritroso il suo tragitto fino al punto di arrivo delle gare a remi, la \"Machina\", palco galleggiante costruito di fronte a Ca' Foscari, tra gli applausi di veneziani e turisti, che assistono allo spettacolo dalle rive e dalle dimore private che si affacciano sul percorso del corteo.\nLe regate.\nLa parte agonistica della manifestazione \u00e8 costituita dalle regate che seguono il corteo storico e rappresenta ancora oggi l'evento remiero pi\u00f9 importante e prestigioso dell'intera stagione. I vincitori, premiati dalle pi\u00f9 importanti autorit\u00e0 cittadine, sono ritenuti dei veri campioni della citt\u00e0 e tenuti in grandissima considerazione tra tutti gli sportivi del remo.\nLe gare di voga veneta che si svolgono durante la Regata Storica sono, in ordine cronologico:\nA ogni regata partecipano nove equipaggi pi\u00f9 uno di riserva, pronto a subentrare alla partenza in caso di \"forfait\" dell'ultimo minuto, ad eccezione della regata delle caorline per cui non \u00e8 previsto l'equipaggio di riserva. Il regolamento delle regate prevede, per tutte le categorie, la partenza delle imbarcazioni da un punto del Bacino di San Marco, allineate e bloccate fino al via da un cordino legato a poppa delle imbarcazioni detto \"spagheto\". Dopo la partenza, gli equipaggi affrontano il delicato e fondamentale ingresso nel Canal Grande, che percorrono fino ad arrivare al giro di boa o del paletto della categoria (ognuna delle quali effettua un tratto in Canal Grande pi\u00f9 o meno lungo, che varia per ogni tipologia di categoria). Nel caso della regata dei gondolini, il paletto \u00e8 posto all'altezza del Ponte della Costituzione, per cui il percorso copre praticamente tutto il Canal Grande. Da questo punto viene ripercorso lo stesso tratto di Canal Grande fino all'arrivo, fissato per tutte le categorie presso Ca' Foscari, in corrispondenza del palco della \"machina\". In questo palco, una volta affidate alla giuria le eventuali (e frequenti) contestazioni di scorrettezze reciproche tra i vogatori, essi vengono celebrati e premiati dalle autorit\u00e0.\nI primi quattro equipaggi classificati ricevono, oltre a premi in denaro, le tradizionali e simboliche bandiere. Ai primi vengono assegnate le bandiere rosse, seguite da quelle bianche, verdi e blu. Fino al 2002 la tradizione prevedeva che al quarto classificato della regata dei campioni fosse consegnato anche un maialino vivo, fatto sfilare a bordo di un'imbarcazione nel precedente corteo storico. Accogliendo le proteste degli animalisti, il premio \u00e8 stato da allora sostituito da un maialino in vetro realizzato dal Consorzio Promovetro di Murano.\nA partire dall'edizione del 5 settembre 2021 l'amministrazione comunale ha parificato il montepremi per i regatanti di sesso maschile e femminile.\nI colori delle barche da competizione.\nLe barche usate per la regata sono contraddistinte non solo da un numero ma anche da scafi interamente dipinti in diversi colori, che anticamente contraddistinguevano le varie zone di Venezia e della laguna. Il numero individua anche la posizione che la barca deve tenere nell'allineamento alla partenza e viene assegnato a ciascun equipaggio tramite sorteggio. L'imbarcazione di riserva \u00e8 contraddistinta da uno scafo bicolore rosso e verde e dalla lettera \"R\" (per \"riserva\") al posto del numero. L'abbinamento tra numero e colore dell'imbarcazione \u00e8 fisso, secondo la tabella seguente:\nI \"re del remo\".\nIl titolo di \"re del remo\" \u00e8 il riconoscimento che viene assegnato al regatante che abbia vinto per cinque volte consecutive la regata conclusiva dei gondolini a due remi.\nNella storia della Regata Storica nella sua versione moderna (ossia dal 1841 in avanti) sono stati in tutto soltanto sette i regatanti ad aver conseguito tale titolo, considerato molto prestigioso proprio per la sua difficolt\u00e0. Il primo regatante a vincere cinque volte di seguito fu Luigi Zanellato, che vinse nelle edizioni del 1881, 1889, 1890, 1891 e 1892. Bisogna aspettare il secondo dopoguerra per una nuova assegnazione del titolo, che venne ottenuto dalla coppia Albino dei Rossi (\"Strigheta\") e Marcello Bon (\"Ciapate\") che vinsero sei edizioni consecutive dal 1947 al 1952. Il titolo venne poi conquistato dalla coppia Giuseppe Fongher (\"Bepi\") e Sergio Tagliapietra (\"Ciaci\") che vinsero otto edizioni consecutive dal 1969 al 1976. Nelle sette edizioni successive, dal 1977 al 1983, la vittoria and\u00f2 sempre alla coppia formata da Palmiro Fongher e Gianfranco Vianello (\"Crea\") che sono stati anche gli ultimi in ordine di tempo a ottenere il riconoscimento."}
{"id": "1525480", "revid": "124123", "url": "https://it.wikipedia.org/wiki?curid=1525480", "title": "Morti nel 1078", "text": ""}
{"id": "1525481", "revid": "124123", "url": "https://it.wikipedia.org/wiki?curid=1525481", "title": "Morti nel 1079", "text": ""}
{"id": "1525482", "revid": "287204", "url": "https://it.wikipedia.org/wiki?curid=1525482", "title": "Aluni\u0219", "text": ""}
{"id": "1525483", "revid": "124123", "url": "https://it.wikipedia.org/wiki?curid=1525483", "title": "Morti nel 1080", "text": ""}
{"id": "1525486", "revid": "124123", "url": "https://it.wikipedia.org/wiki?curid=1525486", "title": "Morti nel 1084", "text": ""}
{"id": "1525489", "revid": "124123", "url": "https://it.wikipedia.org/wiki?curid=1525489", "title": "Morti nel 1085", "text": ""}
{"id": "1525491", "revid": "33689", "url": "https://it.wikipedia.org/wiki?curid=1525491", "title": "Fatto notorio", "text": "Il fatto notorio nell'ordinamento civile italiano \u00e8, secondo l'interpretazione giurisprudenziale della Suprema Corte di Cassazione, un fatto acquisito alle conoscenze della collettivit\u00e0 con tale grado di certezza da apparire incontestabile.\nDisciplina.\nAi sensi dell'art. 115 del codice di procedura civile il giudice, salvo i casi previsti dalla legge in forma tassativa, deve porre alla base della sua decisione i soli elementi di prova che siano stati posti alla sua attenzione dalle parti della causa.\nIl secondo comma introduce per\u00f2 un'eccezione a tale assunto: lascia al giudice, senza che vi sia la necessit\u00e0 a carico delle parti di addurre prove in tal senso, di porre alla base della sua decisione elementi che risultino di \"comune esperienza\", ovvero che siano noti a persona di media cultura in quell'ambiente e in quel determinato periodo storico.\nIl fatto notorio \u00e8, pertanto, il dato di fatto che il giudice (e l'uomo medio) conosce come dato nozionistico comune e generale: rientra in tale fattispecie, ad esempio, la sussistenza di uno sciopero in un certo periodo, l'intervento di una calamit\u00e0 naturale, l'evento bellico, un fatto di cronaca particolarmente rilevante, una festivit\u00e0 civile o religiosa. \nL'ambito di applicazione di tale istituto, inoltre, pu\u00f2 essere relativizzato anche a seconda del settore in considerazione: se la causa verte su uno specifico ambito tecnico, il fatto notorio potr\u00e0 essere riferito alla nozione comunemente conosciuta e accettata da parte degli operatori del settore in oggetto."}
{"id": "1525492", "revid": "124123", "url": "https://it.wikipedia.org/wiki?curid=1525492", "title": "Morti nel 1086", "text": ""}
{"id": "1525494", "revid": "124123", "url": "https://it.wikipedia.org/wiki?curid=1525494", "title": "Morti nel 1088", "text": ""}
{"id": "1525495", "revid": "305248", "url": "https://it.wikipedia.org/wiki?curid=1525495", "title": "Batos", "text": ""}
{"id": "1525496", "revid": "124123", "url": "https://it.wikipedia.org/wiki?curid=1525496", "title": "Morti nel 1091", "text": ""}
{"id": "1525500", "revid": "124123", "url": "https://it.wikipedia.org/wiki?curid=1525500", "title": "Nati nel 1097", "text": ""}
{"id": "1525501", "revid": "124123", "url": "https://it.wikipedia.org/wiki?curid=1525501", "title": "Nati nel 1098", "text": ""}
{"id": "1525502", "revid": "124123", "url": "https://it.wikipedia.org/wiki?curid=1525502", "title": "Morti nel 1098", "text": ""}
{"id": "1525504", "revid": "124123", "url": "https://it.wikipedia.org/wiki?curid=1525504", "title": "Morti nell'11 a.C.", "text": ""}
{"id": "1525507", "revid": "124123", "url": "https://it.wikipedia.org/wiki?curid=1525507", "title": "Nati nel 110", "text": ""}
{"id": "1525510", "revid": "124123", "url": "https://it.wikipedia.org/wiki?curid=1525510", "title": "Morti nel 1100", "text": ""}
{"id": "1525511", "revid": "24443", "url": "https://it.wikipedia.org/wiki?curid=1525511", "title": "Alpi Centrali", "text": "Le Alpi Centrali sono la sezione delle Alpi compresa tra le Alpi occidentali ad ovest e quelle orientali ad est, ovvero tra il col Ferret ed il passo del Brennero, a cavallo di Italia, Svizzera, Liechtenstein e Austria. \nIl concetto \u00e8 proprio della Partizione delle Alpi adottata nel 1926 a seguito del IX Congresso Geografico Italiano del 1924, che suddivide le Alpi in tre grandi parti: Alpi Occidentali, Alpi Centrali ed Alpi Orientali.\nLa suddivisione didattica tradizionale italiana segue il criterio della \"Partizione delle Alpi\", suddividendo anch'essa le Alpi in tre parti, ma, a differenza di questa, spesso identifica il punto di congiunzione tra Alpi Centrali ed Alpi Orientali al Passo di Resia e non a quello del Brennero.\nLa Suddivisione Orografica Internazionale Unificata del Sistema Alpino (SOIUSA), del 2005, invece, non segue invece la tripartizione della catena alpina, usata soprattutto in Italia e Francia, proponendo al suo posto due sole grandi parti: Alpi Occidentali ed Alpi Orientali, in armonia con le classificazioni utilizzate negli altri paesi della catena alpina. Secondo il criterio della SOIUSA, quindi, non esiste una parte della catena alpina denominata \"Alpi Centrali\".\nPartizione delle Alpi.\nLe Alpi centrali vanno dal Col Ferret al Passo del Brennero. La cima pi\u00f9 elevata \u00e8 il Monte Rosa (4.611\u00a0m).\nLe Alpi centrali si suddividono ulteriormente in:"}
{"id": "1525512", "revid": "124123", "url": "https://it.wikipedia.org/wiki?curid=1525512", "title": "Morti nel 1103", "text": ""}
{"id": "1525513", "revid": "287204", "url": "https://it.wikipedia.org/wiki?curid=1525513", "title": "Beica", "text": ""}
{"id": "1525516", "revid": "124123", "url": "https://it.wikipedia.org/wiki?curid=1525516", "title": "Nati nel 1111", "text": ""}
{"id": "1525517", "revid": "287204", "url": "https://it.wikipedia.org/wiki?curid=1525517", "title": "Bichis", "text": ""}
{"id": "1525519", "revid": "124123", "url": "https://it.wikipedia.org/wiki?curid=1525519", "title": "Nati nel 1117", "text": ""}
{"id": "1525520", "revid": "124123", "url": "https://it.wikipedia.org/wiki?curid=1525520", "title": "Morti nel 112", "text": ""}
{"id": "1525521", "revid": "124123", "url": "https://it.wikipedia.org/wiki?curid=1525521", "title": "Nati nel 1120", "text": ""}
{"id": "1525522", "revid": "486946", "url": "https://it.wikipedia.org/wiki?curid=1525522", "title": "Carnegie-Mellon University", "text": ""}
{"id": "1525523", "revid": "124123", "url": "https://it.wikipedia.org/wiki?curid=1525523", "title": "Nati nel 1122", "text": ""}
{"id": "1525525", "revid": "73125", "url": "https://it.wikipedia.org/wiki?curid=1525525", "title": "Ohio Wesleyan University", "text": ""}
{"id": "1525527", "revid": "124123", "url": "https://it.wikipedia.org/wiki?curid=1525527", "title": "Morti nel 1124", "text": ""}
{"id": "1525530", "revid": "486946", "url": "https://it.wikipedia.org/wiki?curid=1525530", "title": "Rochester University", "text": ""}
{"id": "1525531", "revid": "339392", "url": "https://it.wikipedia.org/wiki?curid=1525531", "title": "Chicago University", "text": ""}
{"id": "1525532", "revid": "73125", "url": "https://it.wikipedia.org/wiki?curid=1525532", "title": "University of California, Davis", "text": ""}
{"id": "1525533", "revid": "73125", "url": "https://it.wikipedia.org/wiki?curid=1525533", "title": "CalTech", "text": ""}
{"id": "1525534", "revid": "124123", "url": "https://it.wikipedia.org/wiki?curid=1525534", "title": "Morti nel 1133", "text": ""}
{"id": "1525536", "revid": "73125", "url": "https://it.wikipedia.org/wiki?curid=1525536", "title": "Columbia university", "text": ""}
{"id": "1525537", "revid": "124123", "url": "https://it.wikipedia.org/wiki?curid=1525537", "title": "Morti nel 1136", "text": ""}
{"id": "1525538", "revid": "339392", "url": "https://it.wikipedia.org/wiki?curid=1525538", "title": "UC Berkeley", "text": ""}
{"id": "1525539", "revid": "124123", "url": "https://it.wikipedia.org/wiki?curid=1525539", "title": "Nati nel 1142", "text": ""}
{"id": "1525541", "revid": "339392", "url": "https://it.wikipedia.org/wiki?curid=1525541", "title": "University of Illinois at Urbana-Champaign", "text": ""}
{"id": "1525542", "revid": "339392", "url": "https://it.wikipedia.org/wiki?curid=1525542", "title": "University of Illinois at Champaign-Urbana", "text": ""}
{"id": "1525543", "revid": "49981", "url": "https://it.wikipedia.org/wiki?curid=1525543", "title": "Francisco de Borja", "text": ""}
{"id": "1525544", "revid": "124123", "url": "https://it.wikipedia.org/wiki?curid=1525544", "title": "Nati nel 1151", "text": ""}
{"id": "1525545", "revid": "49981", "url": "https://it.wikipedia.org/wiki?curid=1525545", "title": "Everard Lardinois", "text": ""}
{"id": "1525546", "revid": "124123", "url": "https://it.wikipedia.org/wiki?curid=1525546", "title": "Morti nel 1151", "text": ""}
{"id": "1525547", "revid": "1543377", "url": "https://it.wikipedia.org/wiki?curid=1525547", "title": "Max Venegoni", "text": "Biografia.\nDebutt\u00f2 come conduttore radiofonico nel 1975, in una delle prime emittenti private italiane, Radio Milano Libera, per poi passare, nel 1977 alla pi\u00f9 famosa Radio Studio 105, inizialmente leggendo i notiziari poi come speaker di diversi programmi da solo o in coppia con altri conduttori.\nNel 1980 stabil\u00ec il record italiano di durata ininterrotta alla conduzione di un programma, dal 7 marzo per un periodo di 48 ore.\nDal 1987 al 1991 condusse \"105 Night Express\", il primo programma serale della radio, in coppia con Marco Galli, appena arrivato a 105 da Radio Deejay.\nL'esperienza ebbe un successo notevole dur\u00f2 4 stagioni e successivamente venne spostata in fascia mattutina (\"VeneGalli Mattin Show\") che non ebbe per\u00f2 il successo sperato.\nNel 1998 pass\u00f2 a Radio Montecarlo (sempre di propriet\u00e0 del gruppo Finelco insieme a Radio 105) conducendo nella fascia 10-13 il programma \"Il curiosone\" insieme a Monica Sala.\nAttualmente in onda dal luned\u00ec al venerd\u00ec dalle 10 alle 13 in \"Due come noi\" insieme a Rosaria Renna."}
{"id": "1525549", "revid": "268111", "url": "https://it.wikipedia.org/wiki?curid=1525549", "title": "Danes", "text": ""}
{"id": "1525550", "revid": "124123", "url": "https://it.wikipedia.org/wiki?curid=1525550", "title": "Morti nel 1159", "text": ""}
{"id": "1525554", "revid": "124123", "url": "https://it.wikipedia.org/wiki?curid=1525554", "title": "Nati nel 1160", "text": ""}
{"id": "1525555", "revid": "268111", "url": "https://it.wikipedia.org/wiki?curid=1525555", "title": "Eremitu", "text": "Il toponimo Eremitu pu\u00f2 riferirsi a diverse localit\u00e0:"}
{"id": "1525556", "revid": "124123", "url": "https://it.wikipedia.org/wiki?curid=1525556", "title": "Morti nel 1160", "text": ""}
{"id": "1525557", "revid": "124123", "url": "https://it.wikipedia.org/wiki?curid=1525557", "title": "Morti nel 1161", "text": ""}
{"id": "1525558", "revid": "287204", "url": "https://it.wikipedia.org/wiki?curid=1525558", "title": "Galesti", "text": ""}
{"id": "1525563", "revid": "6923", "url": "https://it.wikipedia.org/wiki?curid=1525563", "title": "Jura (Scozia)", "text": "Jura (\"Di\u00f9ra\" in gaelico) \u00e8 un'isola dell'arcipelago delle Ebridi Interne, situata poco distante dalla costa sud-occidentale della Scozia.\nIl suo nome deriva dalla parola norrena che indica il cervo, che prolifica sulle colline dell'isola.\n\u00c8 un'isola scarsamente popolata: \u00e8 abitata infatti da 170 persone. Il villaggio principale \u00e8 Craighouse, situato sulla costa est, che possiede l'unico hotel dell'isola e una piccola distilleria di whisky.\nSull'isola sono presenti tre piccole montagne: Beinn an \u00d2ir (\"la montagna d'oro\"), il punto pi\u00f9 alto dell'isola, che raggiunge i 785 metri; Beinn Shiantaidh (\"la montagna santa\"), di 735\u00a0m, e Beinn a Chaolais con 734\u00a0m. Da queste cime \u00e8 possibile vedere il profilo dell'isola di Skye e dell'Irlanda del Nord.\nA nord di Jura, nello stretto tra quest'isola e quella di Scarba, si forma il Corryvreckan, uno dei maggiori gorghi marini europei. L'isola d\u00e0 il nome al sound of Jura.\nPresso la localit\u00e0 di \"Barnhill,\" nell'estremo nord dell'isola, si trova l'abitazione presso la quale il romanziere George Orwell complet\u00f2 il suo capolavoro letterario \"1984\", dove narra di una societ\u00e0 governata da un onnipotente partito unico con a capo il Grande Fratello."}
{"id": "1525564", "revid": "133248", "url": "https://it.wikipedia.org/wiki?curid=1525564", "title": "G\u0103le\u0219ti", "text": "Il toponimo G\u0103le\u0219ti pu\u00f2 riferirsi a diverse localit\u00e0:"}
{"id": "1525567", "revid": "124123", "url": "https://it.wikipedia.org/wiki?curid=1525567", "title": "Nati nel 117 a.C.", "text": ""}
{"id": "1525568", "revid": "124123", "url": "https://it.wikipedia.org/wiki?curid=1525568", "title": "Morti nel 1170", "text": ""}
{"id": "1525572", "revid": "124123", "url": "https://it.wikipedia.org/wiki?curid=1525572", "title": "Nati nel 1171", "text": ""}
{"id": "1525575", "revid": "124123", "url": "https://it.wikipedia.org/wiki?curid=1525575", "title": "Nati nel 1173", "text": ""}
{"id": "1525576", "revid": "648716", "url": "https://it.wikipedia.org/wiki?curid=1525576", "title": "Palazzo Cavalcanti", "text": "Il Palazzo Cavalcanti \u00e8 un palazzo monumentale di Napoli ubicato in via Toledo.\nStoria ed architettura.\nIl palazzo venne eretto nel Settecento su commissione del marchese Angelo Cavalcanti che diede l'incarico a Mario Gioffredo.\nNell'Ottocento venne sopraelevato di un ulteriore piano e, dal 1945 al 1980, divenne casa di riposo.\nNel 1981 fu annesso alla propriet\u00e0 comunale e fu oggetto di un restauro conservativo progettato da un noto studio di architettura napoletano (Vulcanica architettura).\nOggi il piano nobile dell'edificio \u00e8 adibito a sede dell'Istituto Italiano di Scienze Umane.\nL'opera \u00e8 in stile neoclassico e si eleva su cinque piani originari e corte all'interno.\nLa facciata \u00e8 scandita da lesene composite in ordine gigante che inquadrano le colonne di finestre del primo e secondo piano. Quelle del primo piano hanno una decorazione con timpano arcuato e finestra centrale posta in una nicchia decorata a stucco; inoltre \u00e8 presente una lunga balconata che corre per tutta la lunghezza della facciata. Le finestre del secondo piano hanno una decorazione pi\u00f9 semplice. Di notevole bellezza \u00e8 il portale decorato con colonne doriche poggiate su un basamento in piperno.\nLa scala del cortile che corre lungo la facciata del cortile \u00e8 articolata su tre lati coperti da volte ribassate; la rampa centrale \u00e8 impostata su tre ballatoi di riposo e due rampe pi\u00f9 piccole.\nNell'interno ci sono decorazioni in stile neoclassico."}
{"id": "1525577", "revid": "124123", "url": "https://it.wikipedia.org/wiki?curid=1525577", "title": "Morti nel 1175", "text": ""}
{"id": "1525578", "revid": "124123", "url": "https://it.wikipedia.org/wiki?curid=1525578", "title": "Nati nel 1177", "text": ""}
{"id": "1525579", "revid": "268111", "url": "https://it.wikipedia.org/wiki?curid=1525579", "title": "Gurghiu", "text": "Il toponimo Gurghiu pu\u00f2 riferirsi a diversi luoghi geografici della Romania:"}
{"id": "1525580", "revid": "124123", "url": "https://it.wikipedia.org/wiki?curid=1525580", "title": "Nati nel 1179", "text": ""}
{"id": "1525581", "revid": "124123", "url": "https://it.wikipedia.org/wiki?curid=1525581", "title": "Morti nel 1179", "text": ""}
{"id": "1525582", "revid": "124123", "url": "https://it.wikipedia.org/wiki?curid=1525582", "title": "Nati nel 1184", "text": ""}
{"id": "1525585", "revid": "124123", "url": "https://it.wikipedia.org/wiki?curid=1525585", "title": "Morti nel 1187", "text": ""}
{"id": "1525586", "revid": "124123", "url": "https://it.wikipedia.org/wiki?curid=1525586", "title": "Nati nel 1188", "text": ""}
{"id": "1525589", "revid": "124123", "url": "https://it.wikipedia.org/wiki?curid=1525589", "title": "Morti nel 1196", "text": ""}
{"id": "1525591", "revid": "124123", "url": "https://it.wikipedia.org/wiki?curid=1525591", "title": "Nati nel 1199", "text": ""}
{"id": "1525594", "revid": "30610", "url": "https://it.wikipedia.org/wiki?curid=1525594", "title": "Diazotazione", "text": "In chimica con diazotazione si intende comunemente una reazione organica che coinvolge un substrato aromatico avente un gruppo amminico primario ed un reagente che pu\u00f2 liberare uno ione nitrosonio, come ad esempio l'acido nitroso o il nitrito di sodio in presenza di acidi minerali. \nIl meccanismo della reazione prevede in realt\u00e0 un intermedio relativamente stabile, noto come sale di diazonio, il quale \u00e8 in grado di reagire con altri reagenti o altri substrati per dare origine a molteplici funzionalizzazioni dell'ammina originaria. Ad esempio lo ione diazonio pu\u00f2 dar luogo ad un attacco di tipo elettrofilo su di un anello benzenico o, pi\u00f9 genericamente, su di un anello aromatico. Per questo la diazotazione ha una enorme importanza nella funzionalizzazione in serie aromatica sia a livello industriale che di laboratorio.\nLa diazotazione \u00e8 ben nota per essere una delle reazioni che portano alla sintesi dei coloranti azoici.\nFormazione del sale di diazonio.\nLa reazione produce un sale di diazonio che pu\u00f2 essere isolato, oppure essere fatto reagire ulteriormente. I sali di diazonio si decompongono facilmente per via monomolecolare perdendo una molecola di azoto e generando un carbocatione. In generale, la stabilit\u00e0 dei sali di diazonio \u00e8 tanto maggiore quanto minore \u00e8 la stabilit\u00e0 del carbocatione. Per questa ragione i sali di diazonio alchilici sono poco stabili e poco utili per reazioni sintetiche anche di laboratorio. I sali di diazonio arilici, a causa della scarsa stabilit\u00e0 dell'aril-catione, sono sufficientemente stabili da poter essere sintetizzati e maneggiati a temperature tra 0 e 5 \u00b0C: \nAttenzione: allo stato solido sono esplosivi. \nIn soluzione la decomposizione avviene in 30-60 minuti per riscaldamento a T &gt; 50-60 \u00b0C. Tuttavia, in soluzioni non agitate sono possibili reazioni parassite esotermiche che portano a innalzamenti locali di temperatura, con conseguente rapida decomposizione di tutta la massa; la decomposizione pu\u00f2 avere carattere esplosivo anche in fase soluzione.\nLa stabilit\u00e0 dei sali di diazonio arilici aumenta quando sul nucleo arilico sono presenti sostituenti elettron attrattori (-NO2, -CN, -COOH, ...) che destabilizzano il catione arilico.\nI cloruri di diazonio possono essere separati dall'ambiente di reazione per aggiunta di acido tetrafluoborico. Il tetrafluoborato di diazonio, insolubile, precipita e pu\u00f2 essere filtrato e seccato, con molta cautela."}
{"id": "1525596", "revid": "124123", "url": "https://it.wikipedia.org/wiki?curid=1525596", "title": "Morti nel 1200", "text": ""}
{"id": "1525597", "revid": "124123", "url": "https://it.wikipedia.org/wiki?curid=1525597", "title": "Nati nel 1202", "text": ""}
{"id": "1525607", "revid": "254059", "url": "https://it.wikipedia.org/wiki?curid=1525607", "title": "Banca Agricola Mantovana", "text": "La Banca Agricola Mantovana (in breve: BAM) era un istituto di credito con sede a Mantova, nato nel 1871 come societ\u00e0 cooperativa. Dal 1999, in seguito ad Offerta Pubblica d'Acquisto, trasformatasi in societ\u00e0 per azioni, entr\u00f2 a far parte del gruppo bancario Banca Monte dei Paschi di Siena. La banca era presente con proprie filiali in 19 provincie di 4 regioni italiane (Lombardia, Emilia-Romagna, Veneto e Piemonte).\nIl 22 settembre 2008 \u00e8 stata incorporata nella Banca Monte dei Paschi di Siena.\nStoria.\nL'8 gennaio 1871 presso il notaio Achille Duranti fu costituita la Banca Agricola Provinciale Mantovana. I soci promotori della societ\u00e0 anonima per azioni erano cittadini illustri con un passato patriottico e garibaldino. I primi sottoscrittori erano 177 che sottoscrissero le 800 azioni per un valore complessivo di lire 8.000. Tra questi molto rappresentate la borghesia rurale e la nobilt\u00e0 fondiaria guidate dalla forte figura del senatore del Regno Giovanni Arrivabene, ritornato a Mantova dopo decenni d'esilio, gi\u00e0 attivo con altri 16 azionisti nella fondazione della Banca Mutua Popolare il 10 ottobre 1867.Il 30 agosto 1883 l'assemblea dei soci deliber\u00f2 l'abolizione del \"provinciale\" cos\u00ec che l'istituto di credito si chiamer\u00e0 da quel giorno Banca Agricola Mantovana. Dopo diverse sedi in affitto, la banca edific\u00f2 sull'area del \u2018Palazzo del Diavolo\u2019, in corso Vittorio Emanuele 13, la propria sede centrale, continuando nell'apertura di filiali nei principali centri abitati della provincia mantovana.\nLa grande crisi del 1929 ebbe conseguenze anche sul sistema bancario mantovano. L'assemblea straordinaria del 4 dicembre 1932 deliber\u00f2 la fusione per incorporazione della Banca mutua popolare, fondata a Mantova nel 1866, nella Banca Agricola Mantovana, con trasferimento della sede dall'altro lato del Corso Vittorio Emanuele, in Palazzo Strozzi, sede storica della Mutua Popolare.\nIl processo di aggregazione del sistema bancario italiano della fine degli anni ottanta interess\u00f2 anche la Banca Agricola Mantovana. Nel 1989 fu incorporata la Banca Operaia di Bologna e nel 1995 la Banca di Credito di Suzzara (storico istituto nato nel 1880). Nel frattempo furono aggregate al gruppo bancario la Cooperbanca di Reggio Emilia nel 1993, la Banca C. Steinhauslin &amp; C. di Firenze, la \"Ba\"nca Popolare della Marsica di Avezzano e la Banca Popolare di Abbiategrasso negli anni tra 1995 e il 1996.\nIl gruppo bancario fu sciolto quando la Banca Monte dei Paschi di Siena lanci\u00f2 in data 10 dicembre 1998 un'OPA sul 70% del capitale della B.a.m. Scrl. Conclusasi l'Offerta, fu convocata l'assemblea straordinaria che con 5746 voti favorevoli, oltre il 58% dei votanti, ha approvato la trasformazione in S.p.A. dell'istituto cooperativo e dato il via libera definitivo all'acquisizione da parte del Monte dei Paschi di Siena. La banca cesser\u00e0 l'attivit\u00e0 in data 22 settembre 2008 essendo incorporata nella Banca Monte dei Paschi di Siena.\nFondazione Banca Agricola Mantovana.\nNel 2000, dalla Banca Agricola Mantovana e dalla Banca Monte dei Paschi di Siena fu costituita con un patrimonio iniziale di 5 miliardi di lire, la Fondazione Banca Agricola Mantovana, che, da statuto, si pose lo scopo di contribuire al progresso sociale, economico, culturale e artistico della comunit\u00e0 mantovana. Nelle sale e negli ambienti della propria sede, il \"Palazzo del diavolo\", la Fondazione ospita, con apertura al pubblico, una Galleria d'Arte con opere di artisti mantovani o che hanno operato a Mantova e un Museo numismatico, che raccoglie la pi\u00f9 importante collezione di monete mantovane e gonzaghesche dal XII al XVIII secolo.\nGalleria d'arte.\nNella galleria sono esposti una settantina dei quadri di propriet\u00e0 della Fondazione BAM, i cui autori sono pittori mantovani o artisti legati alla citt\u00e0 di Mantova."}
{"id": "1525608", "revid": "124123", "url": "https://it.wikipedia.org/wiki?curid=1525608", "title": "Nati nel 1206", "text": ""}
{"id": "1525611", "revid": "124123", "url": "https://it.wikipedia.org/wiki?curid=1525611", "title": "Morti nel 1206", "text": ""}
{"id": "1525614", "revid": "124123", "url": "https://it.wikipedia.org/wiki?curid=1525614", "title": "Nati nel 1207", "text": ""}
{"id": "1525615", "revid": "124123", "url": "https://it.wikipedia.org/wiki?curid=1525615", "title": "Morti nel 1207", "text": ""}
{"id": "1525616", "revid": "124123", "url": "https://it.wikipedia.org/wiki?curid=1525616", "title": "Nati nel 1208", "text": ""}
{"id": "1525617", "revid": "124123", "url": "https://it.wikipedia.org/wiki?curid=1525617", "title": "Morti nel 1208", "text": ""}
{"id": "1525619", "revid": "124123", "url": "https://it.wikipedia.org/wiki?curid=1525619", "title": "Nati nel 1209", "text": ""}
{"id": "1525620", "revid": "124123", "url": "https://it.wikipedia.org/wiki?curid=1525620", "title": "Morti nel 121", "text": ""}
{"id": "1525621", "revid": "287204", "url": "https://it.wikipedia.org/wiki?curid=1525621", "title": "Sancraiu", "text": ""}
{"id": "1525622", "revid": "124123", "url": "https://it.wikipedia.org/wiki?curid=1525622", "title": "Morti nel 1210", "text": ""}
{"id": "1525623", "revid": "133248", "url": "https://it.wikipedia.org/wiki?curid=1525623", "title": "S\u00e2ncraiu", "text": "Il toponimo S\u00e2ncraiu pu\u00f2 riferirsi a diverse localit\u00e0 della Romania:"}
{"id": "1525626", "revid": "124123", "url": "https://it.wikipedia.org/wiki?curid=1525626", "title": "Nati nel 1212", "text": ""}
{"id": "1525628", "revid": "124123", "url": "https://it.wikipedia.org/wiki?curid=1525628", "title": "Morti nel 1212", "text": ""}
{"id": "1525630", "revid": "2180138", "url": "https://it.wikipedia.org/wiki?curid=1525630", "title": "\u00dcrg\u00fcp", "text": "\u00dcrg\u00fcp \u00e8 una citt\u00e0 e un distretto della provincia di Nev\u015fehir, nella regione storica della Cappadocia in Turchia. Attualmente \u00e8 rinomata per i locali notturni che l'hanno resa popolare tra i numerosi turisti della zona.\nStoria.\n\u00dcrg\u00fcp, fondata ai piedi di una collina denominata Collina dei Desideri, si trova a circa 20 km a nord della provincia di Nev\u015fehir ed \u00e8 storicamente uno dei primi insediamenti della regione della Cappadocia. Durante il dominio Bizantino prese diversi nomi tra cui \"Osiana\", \"Hagios Prokopios\". Sotto il dominio dei Selgiuchi prese il nome di Ba\u015fhisar, mentre durante l'Impero Ottomano viene chiamata Castello di Burgut. Mantiene quest'ultimo nome fino all'avvento della Repubblica Turca quando assume l'attuale di \u00dcrg\u00fcp.\nDurante il periodo bizantino fu inoltre centro del patriarcato di Cappadocia. \nTurismo e Attivit\u00e0 produttive.\nLe chiese \u00dcz\u00fcml\u00fc, Cambazl\u0131 e Sar\u0131ca nella citt\u00e0 di Ortahisar sono le pi\u00f9 antiche chiese in roccia della regione. La chiesa di Tav\u015fanl\u0131 e la Basilica di Caesarea sono inoltre degne di nota. \u00dcrg\u00fcp, come altre localit\u00e0 della zona (soprattutto G\u00f6reme e Uchisar) \u00e8 nota per i suoi particolari alberghi costruiti all'interno di grotte, ricavati da antiche abitazioni. Alcune case storiche pi\u00f9 piccole costruite nella roccia possono essere affittate e utilizzate come abitazioni, a patto di non modificarne l'aspetto, altre sono state convertite in bar o discoteche.\nLa produzione di vini e tappeti tessuti a mano sono la specialit\u00e0 della zona. \n\u00dcrg\u00fcp \u00e8 uno dei centri turistici pi\u00f9 importanti, nonch\u00e9 il pi\u00f9 popoloso, escluso il capoluogo Nev\u015fehir, di tutta la Cappadocia."}
{"id": "1525631", "revid": "287204", "url": "https://it.wikipedia.org/wiki?curid=1525631", "title": "Alfio Bruno Tempera", "text": "Inizia nei primi anni sessanta con film come \"La baia di Napoli\" (\"It Started in Naples\") di Melville Shavelson con Clark Gable, ed \"Il tormento e l'estasi\" di Carol Reed, con Charlton Heston.\nNegli anni seguenti tra i tanti lavori svolti collabora anche ad alcuni film di Federico Fellini come \"E la nave va\", \"Ginger e Fred\", \"La voce della Luna\".\nHa spesso collaborato con scenografi come Dante Ferretti e Francesca Lo Schiavo. Attualmente continua a svolgere il suo lavoro esclusivamente per una nota piattaforma cine-televisiva statunitense, tra Vancouver e l'est Europa.\nIl 23 luglio 2009 al Sannio FilmFest, il Festival internazionale della scenografia e del costume, riceve il premio alla carriera."}
{"id": "1525632", "revid": "438678", "url": "https://it.wikipedia.org/wiki?curid=1525632", "title": "El sexo est\u00e1 loco", "text": "El sexo est\u00e1 loco \u00e8 un film del 1981 diretto da Jes\u00fas Franco (come Jesse Franco).\n\u00c8 considerato uno dei film pi\u00f9 folli del regista spagnolo, basato su una libera concatenazione di scene affidate ad un ristretto numero di attori, i quali interpretano di volta in volta personaggi diversi. Il regista ha dichiarato di aver mutuato questa struttura da \"Il fantasma della libert\u00e0\" di Luis Bu\u00f1uel:\nUfficialmente \"El sexo est\u00e1 loco\" \u00e8 un film erotico, come tale distribuito in Spagna con divieto ai minori di 18 anni. Sennonch\u00e9, come sottolinea lo stesso regista, l'atto realmente trasgressivo fu quello di mandare all'aria la logica della narrazione cinematografica, alternando casualmente sequenze di extraterrestri che si riproducono a ritmo vertiginoso (un figlio ogni 9 secondi e in un caso ogni 7 secondi), storie di spionaggio e microfilm, le vicende borghesi del quadrimonio (matrimonio a quattro) tra le signore Fonseca e Castel e i signori Gutierrez e Martinez e i sacrifici umani offerti a San Cucufate.\nIl tutto imponendo allo spettatore la costante consapevolezza della finzione, se non altro per le sistematiche irruzioni nel film da parte del regista e del direttore della fotografia, che danno indicazioni agli attori, fanno ripetere intere sequenze e appaiono persino nell'inquadratura, attraverso un gioco di specchi, mentre sono intenti a filmare.\nRiprese.\nIl film venne girato ad Alicante.\nEdizioni DVD.\nIl film \u00e8 stato pubblicato in DVD in Spagna nel 2006 dalla Manga Films nel formato televisivo 1.33:1.\nDeposito legale.\nM - 10.687 - 81"}
{"id": "1525633", "revid": "124123", "url": "https://it.wikipedia.org/wiki?curid=1525633", "title": "Nati nel 1216", "text": ""}
{"id": "1525636", "revid": "124123", "url": "https://it.wikipedia.org/wiki?curid=1525636", "title": "Morti nel 1217", "text": ""}
{"id": "1525639", "revid": "124123", "url": "https://it.wikipedia.org/wiki?curid=1525639", "title": "Morti nel 1218", "text": ""}
{"id": "1525640", "revid": "124123", "url": "https://it.wikipedia.org/wiki?curid=1525640", "title": "Nati nel 1219", "text": ""}
{"id": "1525642", "revid": "1573940", "url": "https://it.wikipedia.org/wiki?curid=1525642", "title": "Chiesa di San Giovanni Battista (Bargagli)", "text": "La chiesa di San Giovanni Battista \u00e8 un luogo di culto cattolico situato nella borgata di Terrusso, in via Pasubio, nel comune di Bargagli nella citt\u00e0 metropolitana di Genova. La chiesa \u00e8 sede della parrocchia omonima del vicariato Medio-Alto Bisagno dell'arcidiocesi di Genova.\nStoria e descrizione.\nLa primitiva cappella, dedicata originariamente a san Giovanni Decollato, sorse molto probabilmente prima o poco dopo il 1645 e la sua ufficiale benedizione avvenne il 12 agosto del 1666 dal vicario generale Antonio Ratto; quest'ultimo acconsent\u00ec al rettore della chiesa di San Siro di Viganego, il 18 aprile del 1670, di officiare le celebrazioni liturgiche.\nNel corso del 1742 il Senato della Repubblica di Genova dichiar\u00f2 la cappella secolare sotto la sua protezione scatenando, il 18 novembre 1744, la forte protesta della comunit\u00e0 della chiesa di San Siro di Viganego accusando gli abitanti di Terrusso di aver edificato un campanile pi\u00f9 alto rispetto all'originario disegno.\nTra il 1772 e il 1773 la cappella fu ingrandita nell'odierna versione, ricostruendo il coro, cos\u00ec come l'attiguo campanile nel 1863 che venne completamento ricostruito e innalzato di pi\u00f9 rispetto al precedente.\nL'intitolazione a chiesa parrocchiale avvenne nel 20 dicembre del 1917 dall'arcivescovo di Genova monsignor Ludovico Gavotti. I primi lavori di restauro nel XX secolo avvennero dapprima nel 1925, conservazione del campanile, e nel 1928 con il rifacimento e recupero della facciata. Altri successivi lavori si attuarono in tempi pi\u00f9 moderni - nel 1986 - con la completa tinteggiatura della chiesa, rifacimento del tetto, delle porte e delle finestre, e la sagrestia con una nuova pavimentazione in marmo.\nAnche la torre campanaria fu interessata dai lavori conservativi con la coloritura degli esterni e con il posizionamento di un moderno orologio a suono elettronico e di tre quadranti nei tre lati del campanile."}
{"id": "1525643", "revid": "729019", "url": "https://it.wikipedia.org/wiki?curid=1525643", "title": "Sanger", "text": ""}
{"id": "1525652", "revid": "124123", "url": "https://it.wikipedia.org/wiki?curid=1525652", "title": "Nati nel 1222", "text": ""}
{"id": "1525654", "revid": "124123", "url": "https://it.wikipedia.org/wiki?curid=1525654", "title": "Morti nel 1222", "text": ""}
{"id": "1525655", "revid": "124123", "url": "https://it.wikipedia.org/wiki?curid=1525655", "title": "Morti nel 1223", "text": ""}
{"id": "1525656", "revid": "124123", "url": "https://it.wikipedia.org/wiki?curid=1525656", "title": "Morti nel 1224", "text": ""}
{"id": "1525658", "revid": "1652635", "url": "https://it.wikipedia.org/wiki?curid=1525658", "title": "Lolita (film 1997)", "text": "Lolita \u00e8 un film del 1997 diretto da Adrian Lyne.\nSi tratta del secondo adattamento cinematografico basato sull'omonimo romanzo dello scrittore russo Vladimir Nabokov, sceneggiato da Stephen Shiff.\nDedicata al film anche la \"Your Lolita\" della cantautrice Luna Dolie.\nTrama.\nNew England, estate 1947.\nHumbert Humbert, un professore britannico di letteratura francese, dall'indole calma e meditativa nonch\u00e9 dedito alla scrittura, in attesa di ricoprire una cattedra universitaria nell'Ohio, trascorre i mesi estivi presso la casa della vedova Charlotte Haze, dove avviene l'inaspettato incontro con la figlia dodicenne Dolores, detta Lolita.\nRapito dalla sua bellezza acerba, nasce in lui una fortissima infatuazione in parte ricambiata, fomentata dalla contagiosa vivacit\u00e0, dall'esplosiva esuberanza e soprattutto dagli atteggiamenti provocanti della figlia adottiva, il tutto \u00e8 appuntato sul di lui diario che viene fatalamente scoperto da Charlotte la quale, sconvolta, esce di corsa da casa restando uccisa da un'auto.\nHumbert rileva la ragazzina da un campo estivo a la porta in giro per gli Stati Uniti, facendo tappa di albergo in albergo fino a incontrare un misterioso signore di nome Quilty, il quale si insinuer\u00e0 nel loro singolare m\u00e9nage, pedinandoli per tutto il tragitto. Alla fine Lolita verr\u00e0 consensualmente rapita da Quilty, facendo perdere le tracce di s\u00e9.\nTre anni dopo Humbert riceve una lettera da Lolita, che gli racconta di essersi sposata e di essere incinta. Speranzoso di riaverla, va a trovarla ma la trova molto cambiata. Ella gli racconta del tempo trascorso con Quilty, riferendo come per lei si sia trattato di un'esperienza davvero eccitante, anche se non \u00e8 chiaro quanto lei menta per indispettirlo, infatti poi aggiunge di essere stata costretta ad allontanarsi da Quilty perch\u00e9 le avanzava richieste troppo particolari. Humbert, distrutto, si reca nell'abitazione del rivale e lo uccide con quattro colpi di pistola, dopodich\u00e9 si allontana in macchina in stato confusionale. Poco dopo viene inseguito e raggiunto dalla polizia, finch\u00e9 fermo in un campo ascolta malinconico lo schiamazzo di giovani voci provenire da un paese a valle. E l\u00ec scopre e confessa a se stesso che il suo pi\u00f9 grande rammarico non \u00e8 l'assenza di Lolita al suo fianco, in quel momento, ma il fatto che la voce di lei non faccia parte di quel coro spensierato.\nHumbert morir\u00e0 in prigione, durante il processo, nel novembre 1950. Lolita lo seguir\u00e0 poco dopo, per complicazioni di parto, il giorno di Natale.\nProduzione.\nIl film \u00e8 stato prodotto da Mario Kassar, produttore esecutivo, e dal co-produttore Joel B. Michaels per la Path\u00e9 Production.\nLa pellicola \u00e8 stata girata tra la Francia, dove viene mostrato il periodo in cui il giovane Humbert Humbert conosce Annabelle Leigh, e gli Stati Uniti d'America (pi\u00f9 precisamente nel Nord Carolina, Sud Carolina, Louisiana, Texas e California), paese che accoglie l'insegnante inglese in et\u00e0 adulta e dove avviene l'incontro con Lolita. Le riprese sono state realizzate dal 1995 fino al 1996 ma per le questioni legate alla censura il film \u00e8 uscito nelle sale cinematografiche statunitensi ed europee nell'anno 1997.\nSceneggiatura.\nL'autore della sceneggiatura \u00e8 Stephen Schiff. Ci sono state difficolt\u00e0 per far uscire il film nelle sale. La versione contiene contenuti di sessualit\u00e0 esplicita tra Humbert e l'adolescente Lolita ritenuti osceni. Anche il tema centrale del racconto \u00e8 estremamente delicato, ossia quello della pedofilia. La graziosa e controversa ninfetta nata dalla penna di Nabokov \u00e8 infatti solo una bambina di 12 anni ed Humbert \u00e8 un uomo di 37 anni. In questo caso, Adrian Lyne decise di attribuire a Lolita un'et\u00e0 superiore, 14 anni, come Stanley Kubrick ne assegn\u00f2 16 alla propria nella prima trasposizione cinematografica.\nRiadattando l'et\u00e0 di Lolita, di conseguenza appare meno scandaloso il legame basato sugli istinti e sul sesso che si instaura tra i due protagonisti della storia.\nStephen Schiff ha ricevuto non poche lodevoli critiche da illustre personalit\u00e0 della critica cinematografica. La sua fama come scrittore, giornalista, saggista e sceneggiatore \u00e8 accresciuta grazie all'accoglienza positiva della nuova \"Lolita\" da parte dei quotidiani e dai \"magazine\" di rilevante importanza in America e nel Regno Unito.\nSe Vladimir Vladimirovi\u010d Nabokov rimase deluso dal film di Stanley Kubrick, il quale gir\u00f2 solo il 20 % della sceneggiatura che all'epoca venne scritta e riadattata dallo stesso autore del romanzo, e da come la societ\u00e0 degli anni '50 e '60 non vedeva di buon occhio la storia del Professor Humbert Humbert e della sua adorata Dolores Haze, suo figlio Dmitri Nabokov non si \u00e8 dichiarato tale guardando il film.\nDmitri ha giudicato la nuova \"Lolita\" capace di toccare sensibilmente l'animo dello spettatore come di seguito riportato:\nStephen Schiff trascrive con maggiore fedelt\u00e0 il susseguirsi degli eventi presenti nel romanzo di Nabokov, i ricordi, le date, i luoghi e i paesi che Humbert e Lolita visitano insieme.\nLa sua sceneggiatura ha quindi reso maggiormente fedele il film di Adrian Lyne al tanto contestato ma gradito romanzo di Vladimir Nabokov.\nDa non trascurare il breve ma intenso racconto che Humbert fa di Annabel Leigh, la ragazzina di cui si innamor\u00f2 durante l'estate dei suoi 14 anni e che mor\u00ec di tifo 6 mesi dopo, un aspetto che non viene minimamente accennato nel film di Stanley Kubrick ma che racchiude in s\u00e9 stesso, come sostiene lo stesso personaggio di Humbert nel romanzo, una grande e simbolica importanza perch\u00e9 giustifica, almeno in parte, la sua attrazione e la continua ricerca ossessiva per ragazze di et\u00e0 estremamente giovani come nel caso di Lolita. Il film di Adrian Lyne appare pi\u00f9 veritiero e meno teatralizzato da monologhi e travestimenti inverosimili che altres\u00ec sono onnipresenti nel film di Stanley Kubrick, il quale rende l'immagine di Clare Quilty in apparenza carismatica e umoristica.\n\"Lolita\" \u00e8 stata la sua prima sceneggiatura per il cinema, pubblicata per la prima volta negli Stati Uniti d'America e nel Regno Unito nel luglio 1998. Ricco di illustrazioni fotografiche in stile \"vintage\" che ritraggono numerose scene del film, molte delle quali tagliate e alcune persino mai rese note al pubblico, e dei suoi interpreti principali, il \"libro-sceneggiatura\" \u00e8 stato intitolato \"Lolita - The Book of the Film\".\nEdito da Applause Theatre &amp; Cinema Books e da Brossura, provvisto di 226 pagine, vi \u00e8 stata conferita la prefazione di Adrian Lyne e una nota aggiuntiva dell'attore protagonista Jeremy Irons.\nIl libro \u00e8 disponibile esclusivamente in inglese.\nCast e personaggi.\nJeremy Irons interpreta il Prof. Humbert Humbert, protagonista-antagonista e narratore degli eventi.\nInizialmente l'attore inglese non aveva intenzione di accettare la proposta di Adrian Lyne nell'interpretare il personaggio, per la sua natura incline ad adorare ragazzine giovani. Irons, all'epoca, aveva dei figli adolescenti e riteneva perci\u00f2 fuori luogo recitare la parte di un uomo che si innamora di una minorenne.\nMa in merito Adrian Lyne era ostinato. Vedeva in lui l'unico attore capace di dare vita all'Humbert Humbert del suo film, tanto che continu\u00f2 a contattarlo affinch\u00e9 accettasse il ruolo. E cos\u00ec avvenne.\nInterpretare Humbert Humbert cambi\u00f2 radicalmente i preconcetti che l'attore aveva inizialmente nutrito verso il ruolo, a tal punto che anche dopo molti mesi dal termine della realizzazione del film, l'attore confess\u00f2 di provare un'ossessione per Dominique Swain. Irons, come Adrian Lyne, ha definito la vicenda di \"Lolita\" una storia di amore, di passione, di gelosia e di sofferenza.\nLa giovane Dominique Swain, scelta da Adrian Lyne fra circa 2500 ragazze sottoposte a provino, interpreta Lolita. Nel periodo in cui venne girato il film, l'attrice aveva solo 15 anni e frequentava la Malib\u00f9 High School, in California. Essendo minorenne, nelle scene erotiche con Irons fu sostituita da una controfigura.\nColonna sonora.\nLe musiche di \"Lolita\" sono state composte, orchestrate, arrangiate ed eseguite da Ennio Morricone. L'album comprende anche canzoni di altri artisti di musica leggera americana.\nDistribuzione.\nDate di uscita.\nDi seguito sono elencate, in ordine cronologico, le date di uscita del film e il titolo in alcuni stati del mondo.\nDivieti.\nNegli Stati Uniti la Motion Picture Association of America catalog\u00f2 la pellicola sotto il visto \"R\" (\"Restricted\") per la \"sessualit\u00e0 aberrante\", forti scene di violenza e di nudit\u00e0.\nEdizione italiana.\nIl film fu distribuito nelle sale cinematografiche italiane il 27 settembre 1997.\nLa versione italiana del film \u00e8 a cura di Patrizia De Crescenzo e i dialoghi italiani di Novella Marcucci. Il doppiaggio \u00e8 a cura della SEFIT. Il direttore del doppiaggio \u00e8 Pino Colizzi.\nAccoglienza.\nIncassi.\n\"Lolita\" incass\u00f2 $ 19.492 nel primo weekend. Gli incassi finali nazionali furono di $ 1.060.056 a partire dal 22 novembre 1998.\nCritica.\nLa pellicola si distingue per essere stata accolta da critiche contrastanti, oltre che per aver fatto discutere l'opinione pubblica. Jack Kroll sulla testata statunitense \"Newsweek\" ha commentato la pellicola affermando che Lyne \u00abha trasposto il classico di Nabokov con sensibilit\u00e0, intelligenza e stile.\u00bb Caryn James sul \"New York Times\" si esprime dicendo che, come il romanzo dell'autore russo, il film \u00ab\u00e8 un'eloquente tragedia cucita con arguzia: una seria e disturbante opera d'arte.\u00bb"}
{"id": "1525659", "revid": "287204", "url": "https://it.wikipedia.org/wiki?curid=1525659", "title": "Museo nazionale danese", "text": "Il Museo nazionale danese \u00e8 il pi\u00f9 grande Museo di storia culturale della Danimarca. Si tratta di un centro di conservazione dedicato alla storia della civilt\u00e0 danese messa a confronto con altre civilt\u00e0 e si trova nel centro di Copenaghen.\nL'edificio.\nPalazzo rococ\u00f2 edificato nel 1743-44 da Nicolai Eigtved come abitazione di Federico V.\nLe collezioni.\nAl piano terra sono conservati reperti che vanno dalla Preistoria fino all'XI secolo. Affascinante \u00e8 la sala delle rune, che riporta diverse pietre e monoliti con incisioni in alfabeto runico. Si prosegue con esposizioni di armi, monili, imbarcazioni, spaccati e ricostruzioni di villaggi. \nAl primo piano, invece, c'\u00e8 la sezione dedicata al Medioevo-Rinascimento.\nAl secondo piano si pu\u00f2 visitare la sezione che copre il periodo che va dal '600 al 2000. Il percorso mostra ricostruzioni di stanze e case tipiche di ogni epoca, gli oggetti della vita quotidiana della gente comune, la storia dei grandi personaggi compresi vari sovrani, l'occupazione nazista durante la seconda guerra mondiale, il boom tecnologico. Si articola in sei sezioni.\nPreistoria danese.\nLa sezione sulla Preistoria \u00e8 articolata in Mesolitico, Neolitico, Et\u00e0 del Bronzo, Et\u00e0 del Ferro ed Et\u00e0 Vichinga.\nTra i pezzi esposti pi\u00f9 noti figurano il Carro solare di Trundholm, il Calderone di Gundestrup, i resti della Ragazza di Egtved, l\"idolo di Broddenbjerg\", l\"arco di Holmegaard\", l'Epitaffio di Sicilo, i Corni d'oro di Gallehus e una ricca collezione di pietre runiche, tra cui la pietra runica di Snoldelev, la pietra runica di Tryggev\u00e6lde e la pietra runica DR 216 di Tirsted.\nMedioevo danese.\nIn Danimarca il Medioevo ha inizio con la trasformazione del paese in un Regno Cristiano (1000); il suo termine coincide con la Riforma Luterana (1536). I reperti esposti hanno a che fare in gran parte con la Chiesa, mentre \u00e8 da segnalare la presenza di una sezione speciale sugli abitanti della Groenlandia.\nRinascimento danese.\nLa sezione riguardante il Rinascimento comprende il periodo che va dalla Riforma del 1536, con la quale la Chiesa danese divenne Protestante, fino all'introduzione della monarchia assoluta nel 1660. Gli oggetti che appartengono a questa sezione sono spesso rari o inusuali e venivano collezionati da privati con il gusto per l'esotico. Fanno parte dell'esposizione orologi, strumenti scientifici e tecnologici; parte di questi reperti proviene dalla collezione appartenuta al re.\nDal 1660 al 2000.\nQuesta parte del Museo riguarda la storia danese dalla monarchia assoluta del 1660, abolita dopo la morte di Cristiano VIII di Danimarca nel 1848, fino ai nostri giorni. L'esposizione \u00e8 suddivisa in tre sezioni cronologiche: \"Sotto la monarchia assoluta 1660-1848\", \"Popolo e Nazione 1848-1915\", \"Stato Sociale 1915-2000\". Oltre 5000 oggetti esposti in 37 stanze mostrano come \u00e8 cambiata la storia del paese negli ultimi 340 anni.\nAntichit\u00e0 classiche e del Vicino Oriente.\nI reperti che fanno parte di questa sezione sono originari di varie aree del Mediterraneo e del Vicino Oriente. Numerosi sono gli oggetti provenienti dall'Antico Egitto, tra cui alcune mummie con i relativi sarcofagi, stele dipinte, vasi canopi, amuleti, sculture e abiti. L'archeologia greca \u00e8 rappresentata nel suo periodo pi\u00f9 antico dalla scultura cicladica; completano la collezione numerosi vasi risalenti al periodo Miceneo, Geometrico, Arcaico ed Orientalizzante. Diversi manufatti provengono anche dall'Italia, in particolare dall'Etruria e dalle colonie della Magna Grecia. A questi si aggiungono reperti risalenti all'epoca romana quali mosaici, sculture, ritratti e sarcofagi. Infine, diversi manufatti da Iran, Iraq, Siria e Palestina costituiscono la sezione sull'archeologia del Vicino Oriente.\nCollezione etnografica.\nLa collezione comprende manufatti provenienti da diversi paesi del mondo. Ci sono oggetti appartenenti alle civilt\u00e0 precolombiane, sculture, abiti strumenti ed armi provenienti dall'Africa, artefatti da Cina, Giappone ed India, utensili per la pesca e la caccia e strumenti cerimoniali da varie isole dell'Oceania, manufatti appartenuti a diversi popoli dell'Artico. Non mancano oggetti legati all'Induismo ed al Buddismo\nGabinetto numismatico.\nLa collezione reale di monete e medaglie comprende oltre mezzo milione di oggetti; una selezione di questi reperti \u00e8 esposta nelle sale 141-147 del Museo."}
{"id": "1525662", "revid": "124123", "url": "https://it.wikipedia.org/wiki?curid=1525662", "title": "Morti nel 1227", "text": ""}
{"id": "1525664", "revid": "1673205", "url": "https://it.wikipedia.org/wiki?curid=1525664", "title": "DDR-Oberliga", "text": "La DDR-Oberliga fu il vertice del campionato di calcio tedesco orientale. Si tenne dal 1948 al 1991 a seguito della riunificazione delle due Germanie e al passaggio a un sistema calcistico unificato.\nNello stesso periodo si tenne inoltre la Coppa della Germania Est.\nA fine anni quaranta, le squadre di Zwickau e Halle sono le prime a vincere il torneo della Germania orientale. Qualche anno dopo, anche le citt\u00e0 di Lipsia (Chemie, 1951) e Dresda (Dinamo, 1953) si aggiudicano il successo nella massima divisione calcistica del Paese. Il \u00e8 la prima formazione a vincere due volte consecutive (1954 e 1955), quindi alla fine degli anni cinquanta s'impone il di Aue, prima di lasciare spazio al di Francoforte sull'Oder. In questo periodo si fanno notare anche l', la Dinamo Berlino e la Lokomotive Lipsia con alcuni piazzamenti. Dalla met\u00e0 degli anni sessanta e per tutto il decennio successivo, , e battagliano per il campionato, vincendo rispettivamente due, tre e sei volte il torneo. Dal 1978 al 1988 vi \u00e8 un dominio incontrastato da parte della , che prima di allora non aveva vinto alcuna edizione: il club, palesemente favorito dagli aiuti della Stasi, inanella dieci campionati consecutivi, spesso a scapito della Dinamo Dresda e della , unica tra le societ\u00e0 di vertice a non essersi aggiudicata alcun titolo nella storia del torneo tedesco orientale (tre secondi posti e otto volte terza). La squadra di Dresda torna al successo nel 1989, ripetendosi nel 1990 e arrivando a otto trofei complessivi, due in meno rispetto alla omonima squadra di Berlino. L'ultima edizione finisce nella bacheca dell', fino a quel titolo capace solo di piazzamenti in campionato.\nStoria.\nAl termine della seconda guerra mondiale in Germania furono istituite delle competizioni calcistiche per ogni zona d'occupazione, in sostituzione della Gauliga introdotta all'epoca del nazismo. Nel 1948, nella zona di occupazione sovietica fu istituito un campionato ad eliminazione denominato \"Ostzonenmeisterschaft\" quindi, a partire dalla stagione 1949-50, dopo la proclamazione della Repubblica Democratica Tedesca, fu introdotto un nuovo sistema calcistico a girone unico che aveva come massimo livello la \"DDR-Oberliga\".\nNei primi anni dopo la sua costituzione nel 1949, la \"DDR-Oberliga\" sub\u00ec diversi cambiamenti di formula: la prima edizione fu infatti composta da quattordici squadre partecipanti, di cui le ultime due sarebbero retrocesse in \"DDR-Liga\". Nelle successive quattro stagioni il numero di partecipanti vari\u00f2 da 17 a 19, con 3 o 4 posti riservati alla retrocessione. Soltanto a partire dalla stagione 1954-55 fu introdotta la formula definitiva, simile a quella del primo campionato. Durante questo periodo sub\u00ec anche alcuni spostamenti di calendario, relativi al periodo di svolgimento: dal 1955 fino al 1960 si decise, infatti, di adottare la stessa formula del campionato sovietico, con inizio in primavera e fine in autunno; ci\u00f2 rese necessaria una transizione, che comport\u00f2, per il campionato 1955, lo svolgimento del solo girone d'andata.\nLa formula del campionato, in seguito, rimase inviariata fino al 1990: con la riunificazione della Germania alle porte, la \"Deutscher Fu\u00dfball-Verband\" istitu\u00ec un torneo che avrebbe dovuto svolgere la funzione di massima serie calcistica della Germania Est a unificazione avvenuta. Tale torneo, intitolato NOFV-Oberliga, prevedeva un sistema di promozioni e retrocessioni che avrebbe ripartito le squadre partecipanti nelle tre massime serie del nuovo sistema calcistico tedesco unificato, garantendo alle prime due classificate l'ammissione diretta in Fu\u00dfball-Bundesliga."}
{"id": "1525666", "revid": "124123", "url": "https://it.wikipedia.org/wiki?curid=1525666", "title": "Morti nel 1228", "text": ""}
{"id": "1525668", "revid": "203575", "url": "https://it.wikipedia.org/wiki?curid=1525668", "title": "Campionato di calcio della Germania est", "text": ""}
{"id": "1525669", "revid": "1613185", "url": "https://it.wikipedia.org/wiki?curid=1525669", "title": "Arte mozarabica", "text": "Per arte mozarabica si intende uno stile di produzione artistica preromanico caratteristico della penisola iberica tra la fine del IX e l'XI secolo, risultante dalla commistione di elementi cristiano-visigoti e islamici.\nOrigine.\nI moz\u00e0rabi erano i cristiani che vivevano nella Spagna quasi interamente islamizzata, salvo le Asturie, dopo il 713. Pur vivendo immersi nella cultura araba dominante, avevano mantenuto magistrati propri e libert\u00e0 di esercitare il proprio culto, e la loro lingua - romanza - era scritta anche in caratteri arabi.\nGeneralmente tuttavia, nella Spagna centromeridionale, le comunit\u00e0 mozarabiche mantennero in vita chiese nate in periodo visigoto. Le poche costruite \"ex novo\" nacquero ad uso di comunit\u00e0 rurali o in zone periferiche.\nNella scia di questa commistione culturale, l'arte mozarabica declina in uno stile molto ricco di elementi islamici - nell'architettura, nella decorazione, nei codici miniati, come quelli dei \"Commentari dell'Apocalisse\" di Beato di Li\u00e9bana - temi architettonici e figurativi cristiani, in particolare chiese, monasteri, testi sacri.\nAll'inizio della Reconquista i regni cristiani del nord sollecitarono i cristiani ancora sotto il dominio arabo a venire a ripopolare le terre liberate, e alcune comunit\u00e0 di mozarabi aderirono all'invito. Anche senza pensare di attribuire alla loro presenza tutta l'iniziativa artistica del X secolo in quei domini, si pu\u00f2 supporre che la loro cultura, mista di elementi ispano-visigoti e arabi, apportasse ai nuovi regni cristiani elementi di innovazione in tutti i campi. Nasce cos\u00ec il nuovo stile preromanico noto come Arte asturiana, che coinvolge in realt\u00e0 tutto il nord della penisola iberica.\nInterpretazioni.\nLo spostamento della frontiera verso il bacino del Duero favor\u00ec la costruzione di nuove chiese, opere nelle quali si concentrava tutta la capacit\u00e0 artistica disponibile, anche in funzione del ripopolamento.\nLa scarsit\u00e0 delle fonti scritte rende difficile affermare che tutte le costruzioni religiose e le realizzazioni artistiche dei regni del nord siano dovute principalmente al contributo dei mozarabi: i regni del nord erano abbastanza potenti per affrontare autonomamente questo compito, senza dipendere da questi immigranti rurali, portatori di mezzi e risorse precarie.\nLa denominazione di \"arte mozaraba\", che ebbe successo nel XX secolo, \u00e8 relativamente recente: nel 1897 era stata pubblicata in quattro volumi la \"Historia de los moz\u00e1rabes de Espa\u00f1a\" di Francisco Javier Simonet. Vent'anni dopo, Manuel G\u00f3mez Moreno pubblic\u00f2 una monografia sulle chiese mozarabe (\"Las iglesias moz\u00e1rabes\"), che attribuiva origini mozarabiche a tutte le chiese costruite nei territori cristiani della penisola tra la fine del IX e l'inizio dell'XI secolo, denominando e codificando cos\u00ec uno stile, e applicando tale definizione all'architettura e alle altre forme d'arte connesse con questa. La definizione ebbe successo, anche a scapito del rigore.\nLa storiografia moderna ha rimesso in discussione il carattere mozarabico delle chiese che G\u00f3mez Moreno tratta nel suo libro: gi\u00e0 Jos\u00e9 Cam\u00f3n Aznar, nel suo \"Arquitectura espa\u00f1ola del siglo X\" pubblicato nel 1963 si era opposto a questa interpretazione; essa fu poi ulteriormente contrastata da diversi altri ricercatori, tra cui Isidro Bango Torviso, e ormai si tende, in riferimento a questo periodo, a sostituire la denominazione \"Arte mozarabica\" con quella di \"Arte de repoblaci\u00f3n\" (Arte del ripopolamento). In questo modo la categoria di arte mozarabica sarebbe applicabile soltanto a quanto prodotto dai mozarabi nella Spagna musulmana, in senso stretto.\nArchitettura.\nLe principali caratteristiche che definiscono l'architettura mozarabica sono le seguenti:\nEsempi.\nL'architettura mozaraba in senso stretto, cio\u00e8 le opere realizzate dai mozarabi nella Spagna musulmana, si pu\u00f2 ridurre a due esempi:\nTuttavia, nella cultura corrente non specialistica (comprese enciclopedie e libri di testo), si utilizza prevalente la definizione di \"Arte mozaraba\" per molti edifici, tra cui i pi\u00f9 importanti sono:\nLetteratura.\nLe principali testimonianze sono relative alla letteratura religiosa: messali, antifonari e libri di preghiere creati negli \"scriptoria\" dei monasteri.\nEsemplari di grande qualit\u00e0 e originalit\u00e0 delle miniature e dei manoscritti sono i \"Commentari dell'Apocalisse\" del Beato di Li\u00e9bana, il \"Beato de Facundus\" o il \"Beato de T\u00e1bara\". Un antifonario mozarabo \u00e8 invece conservato presso la Cattedrale di Le\u00f3n.\nI centri pi\u00f9 importanti dell'editoria mozaraba furono Toledo e Cordova."}
{"id": "1525674", "revid": "287204", "url": "https://it.wikipedia.org/wiki?curid=1525674", "title": "Rundet\u00e5rn", "text": "La Torre Rotonda (in danese: Rundet\u00e5rn), storicamente Stellaburgis Hafniens, \u00e8 una torre risalente al XVII secolo collocata nel centro di Copenaghen. \nStoria.\nNata come osservatorio astronomico, la Rundet\u00e5rn \u00e8 una delle molte strutture volute da Cristiano IV di Danimarca. \u00c8 nota per la sua grande scalinata, un camminamento elicoidale tanto largo da permettere il passaggio a dei cavalli, che porta fino alla cima della torre. La torre \u00e8 alta 34,8 metri e dalla vetta \u00e8 possibile scorgere molte strutture iconiche della citt\u00e0: si vedono la torre del municipio, la guglia con le code di drago della Borsa, la Vor Frelsers Kirke e molto altro.\nLa torre fa parte del complesso della Trinit\u00e0, costituito da una cappella universitaria, la chiesa della Trinit\u00e0 e una biblioteca accademica che costituiva la prima struttura della Biblioteca dell'Universit\u00e0 di Copenaghen, fondata nel 1482. Oggi la Torre Rotonda funge da attrazione turistica per l'osservazione del panorama di Copenaghen, ma anche da osservatorio astronomico pubblico e monumento storico. La Sala della biblioteca sopra la chiesa \u00e8 accessibile solo lungo la scalinata della torre ed \u00e8 sede di mostre e concerti.\nCollegamenti esterni.\nSito ufficiale"}
{"id": "1525675", "revid": "124123", "url": "https://it.wikipedia.org/wiki?curid=1525675", "title": "Morti nel 1231", "text": ""}
{"id": "1525678", "revid": "124123", "url": "https://it.wikipedia.org/wiki?curid=1525678", "title": "Nati nel 1233", "text": ""}
{"id": "1525680", "revid": "124123", "url": "https://it.wikipedia.org/wiki?curid=1525680", "title": "Morti nel 1233", "text": ""}
{"id": "1525682", "revid": "775372", "url": "https://it.wikipedia.org/wiki?curid=1525682", "title": "Settori della Guinea-Bissau", "text": "I settori della Guinea-Bissau sono la suddivisione territoriale di secondo livello del Paese, dopo le regioni, e sono pari a 37."}
{"id": "1525683", "revid": "767487", "url": "https://it.wikipedia.org/wiki?curid=1525683", "title": "Godofredo Viana", "text": "Godofredo Viana \u00e8 un comune del Brasile nello Stato del Maranh\u00e3o, parte della mesoregione dell'Oeste Maranhense e della microregione di Gurupi."}
{"id": "1525685", "revid": "124123", "url": "https://it.wikipedia.org/wiki?curid=1525685", "title": "Morti nel 1235", "text": ""}
{"id": "1525687", "revid": "124123", "url": "https://it.wikipedia.org/wiki?curid=1525687", "title": "Nati nel 1236", "text": ""}
{"id": "1525688", "revid": "124123", "url": "https://it.wikipedia.org/wiki?curid=1525688", "title": "Nati nel 1238", "text": ""}
{"id": "1525689", "revid": "110157", "url": "https://it.wikipedia.org/wiki?curid=1525689", "title": "Gon\u00e7alves Dias", "text": "Gon\u00e7alves Dias \u00e8 un comune del Brasile nello Stato del Maranh\u00e3o, parte della mesoregione del Centro Maranhense e della microregione di Presidente Dutra."}
{"id": "1525690", "revid": "110157", "url": "https://it.wikipedia.org/wiki?curid=1525690", "title": "Teatro Politeama Mariano Rossi", "text": "Il Teatro Mariano Rossi fu un teatro attivo per alcuni decenni a Sciacca nella prima met\u00e0 del Novecento, e oggi non pi\u00f9 esistente. Era stato edificato in stile neoclassico nel 1911 e successivamente era stato consolidato e reso pi\u00f9 monumentale nel 1927, con la costruzione in muratura di tutte le parti perimetrali.\nEsso fu dedicato al pittore Mariano Rossi (1731\u20131807), una delle glorie artistiche del paese.\nAveva una capienza di circa 350 posti, distribuiti tra platea, palchi e gallerie.\nNegli anni venti e trenta del Novecento aveva ospitato numerose compagnie teatrali di orchestra e di operetta a livello nazionale.\nIl 6 dicembre 1931, per festeggiare il secondo centenario della nascita di Mariano Rossi e il primo di Vincenzo Bellini, il Politeama ospit\u00f2 un'esecuzione della Norma, con Olga Colasanti (Norma), Rina Ferraris (Adalgisa), Pina Varese, Giulio Brocchi (Pollione), Giovanni Bosch (Oroveso), con la direzione di Romolo Castelmonte (Paganelli 2006: 285).\nPer quanto riguarda il contesto urbano in cui s'inseriva questa struttura, \u00e8 importante considerare le relazioni che sviluppava con l'area circostante: fiancheggiato dal Convento dei Domenicani e dell'Albergo Fazello, facendo da chiusura al baricentro urbano di Piazza del Popolo, oggi Piazza , fu demolito nel 1951 per far posto ad una stazione di autobus, la sua distruzione segn\u00f2 la fine di un importante punto di riferimento culturale, artistico e turistico della citt\u00e0 di Sciacca.\nSul luogo in cui sorgeva oggi vi \u00e8 un parcheggio."}
{"id": "1525692", "revid": "124123", "url": "https://it.wikipedia.org/wiki?curid=1525692", "title": "Nati nel 1241", "text": ""}
{"id": "1525695", "revid": "124123", "url": "https://it.wikipedia.org/wiki?curid=1525695", "title": "Nati nel 1242", "text": ""}
{"id": "1525696", "revid": "287204", "url": "https://it.wikipedia.org/wiki?curid=1525696", "title": "Governador Archer", "text": "Governador Archer \u00e8 un comune del Brasile nello Stato del Maranh\u00e3o, parte della mesoregione del Centro Maranhense e della microregione di Presidente Dutra."}
{"id": "1525697", "revid": "729019", "url": "https://it.wikipedia.org/wiki?curid=1525697", "title": "Kastellet (Copenaghen)", "text": "Kastellet (\"La cittadella\" in lingua danese) \u00e8 un'antica fortificazione militare della citt\u00e0 di Copenaghen, aperta al pubblico, con ordinate casette rosse dai tetti spioventi. Tutta la zona ha una pianta a forma di stella, con una sorta di terrapieno erboso alla cui sommit\u00e0 sono piantati degli alberi e vi \u00e8 un piccolo sentiero punteggiato da panchine."}
{"id": "1525702", "revid": "124123", "url": "https://it.wikipedia.org/wiki?curid=1525702", "title": "Nati nel 1244", "text": ""}
{"id": "1525704", "revid": "124123", "url": "https://it.wikipedia.org/wiki?curid=1525704", "title": "Morti nel 1244", "text": ""}
{"id": "1525705", "revid": "124123", "url": "https://it.wikipedia.org/wiki?curid=1525705", "title": "Morti nel 1245", "text": ""}
{"id": "1525706", "revid": "287204", "url": "https://it.wikipedia.org/wiki?curid=1525706", "title": "Governador Edison Lob\u00e3o", "text": "Governador Edison Lob\u00e3o \u00e8 un comune del Brasile nello Stato del Maranh\u00e3o, parte della mesoregione dell'Oeste Maranhense e della microregione di Imperatriz."}
{"id": "1525707", "revid": "124123", "url": "https://it.wikipedia.org/wiki?curid=1525707", "title": "Morti nel 1246", "text": ""}
{"id": "1525709", "revid": "124123", "url": "https://it.wikipedia.org/wiki?curid=1525709", "title": "Nati nel 1247", "text": ""}
{"id": "1525710", "revid": "287204", "url": "https://it.wikipedia.org/wiki?curid=1525710", "title": "Governador Eug\u00eanio Barros", "text": "Governador Eug\u00eanio Barros \u00e8 un comune del Brasile nello Stato del Maranh\u00e3o, parte della mesoregione del Centro Maranhense e della microregione di Presidente Dutra."}
{"id": "1525711", "revid": "80339", "url": "https://it.wikipedia.org/wiki?curid=1525711", "title": "Fiume Alej", "text": ""}
{"id": "1525712", "revid": "287204", "url": "https://it.wikipedia.org/wiki?curid=1525712", "title": "Governador Luiz Rocha", "text": "Governador Luiz Rocha \u00e8 un comune del Brasile nello Stato del Maranh\u00e3o, parte della mesoregione del Centro Maranhense e della microregione di Presidente Dutra."}
{"id": "1525713", "revid": "124123", "url": "https://it.wikipedia.org/wiki?curid=1525713", "title": "Morti nel 1251", "text": ""}
{"id": "1525714", "revid": "124123", "url": "https://it.wikipedia.org/wiki?curid=1525714", "title": "Nati nel 1252", "text": ""}
{"id": "1525715", "revid": "767487", "url": "https://it.wikipedia.org/wiki?curid=1525715", "title": "Pampas (citt\u00e0)", "text": "Pampas \u00e8 una citt\u00e0 di circa 5.000 abitanti del Per\u00f9. \u00c8 capoluogo della provincia di Tayacaja nella regione di Huancavelica."}
{"id": "1525716", "revid": "124123", "url": "https://it.wikipedia.org/wiki?curid=1525716", "title": "Nati nel 1253", "text": ""}
{"id": "1525717", "revid": "767487", "url": "https://it.wikipedia.org/wiki?curid=1525717", "title": "Governador Newton Bello", "text": "Governador Newton Bello \u00e8 un comune del Brasile nello Stato del Maranh\u00e3o, parte della mesoregione dell'Oeste Maranhense e della microregione di Pindar\u00e9."}
{"id": "1525718", "revid": "773636", "url": "https://it.wikipedia.org/wiki?curid=1525718", "title": "I\u017eora", "text": ""}
{"id": "1525719", "revid": "1005847", "url": "https://it.wikipedia.org/wiki?curid=1525719", "title": "Provincia di Castrovirreyna", "text": "La provincia di Castrovirreyna \u00e8 una provincia del Per\u00f9, situata nella regione di Huancavelica.\nCapital e Data di fondazione.\nCastrovirreyna - 21 giugno del 1825.\nSindaco (alcalde): Mario L\u00f3pez Salda\u00f1a \"\"\nProvincia confinanti.\nConfina a nord con la provincia di Huancavelica; a sud con la provincia di Huaytar\u00e1 e con la provincia di Pisco; a est con la provincia di Huancavelica e con la provincia di Huaytar\u00e1; e a ovest con la provincia di Chincha, con la provincia di Pisco e con la provincia di Yauyos.\nGeografia antropica.\nSuddivisioni amministrative.\n\u00c8 divisa in 13 distretti:"}
{"id": "1525720", "revid": "287204", "url": "https://it.wikipedia.org/wiki?curid=1525720", "title": "Governador Nunes Freire", "text": "Governador Nunes Freire \u00e8 un comune del Brasile nello Stato del Maranh\u00e3o, parte della mesoregione dell'Oeste Maranhense e della microregione di Gurupi."}
{"id": "1525726", "revid": "124123", "url": "https://it.wikipedia.org/wiki?curid=1525726", "title": "Nati nel 1261", "text": ""}
{"id": "1525727", "revid": "124123", "url": "https://it.wikipedia.org/wiki?curid=1525727", "title": "Morti nel 1262", "text": ""}
{"id": "1525728", "revid": "110157", "url": "https://it.wikipedia.org/wiki?curid=1525728", "title": "Graja\u00fa", "text": "Graja\u00fa \u00e8 un comune del Brasile nello Stato del Maranh\u00e3o, parte della mesoregione del Centro Maranhense e della microregione di Alto Mearim e Graja\u00fa."}
{"id": "1525730", "revid": "28592", "url": "https://it.wikipedia.org/wiki?curid=1525730", "title": "Fiume I\u017eora", "text": ""}
{"id": "1525731", "revid": "110157", "url": "https://it.wikipedia.org/wiki?curid=1525731", "title": "I\u017eora (fiume)", "text": "L'I\u017eora \u00e8 un fiume della Russia, che scorre nell'Oblast' di Leningrado, affluente della Neva, lungo circa 80 chilometri. Sulle sue rive sorgono le localit\u00e0 di Kommunar e di Kolpino."}
{"id": "1525732", "revid": "124123", "url": "https://it.wikipedia.org/wiki?curid=1525732", "title": "Nati nel 1264", "text": ""}
{"id": "1525733", "revid": "767487", "url": "https://it.wikipedia.org/wiki?curid=1525733", "title": "Gra\u00e7a Aranha", "text": "Gra\u00e7a Aranha \u00e8 un comune del Brasile nello Stato del Maranh\u00e3o, parte della mesoregione del Centro Maranhense e della microregione di Presidente Dutra."}
{"id": "1525734", "revid": "1005847", "url": "https://it.wikipedia.org/wiki?curid=1525734", "title": "Provincia di Huaytar\u00e1", "text": "La provincia di Huaytar\u00e1 \u00e8 una provincia del Per\u00f9, situata nella regione di Huancavelica.\nFondata il 26 novembre del 1984 ha per capitale Huaytar\u00e1. \nConfina a nord con le province di Castrovirreyna, Angaraes e Huancavelica, a ovest con la regione di Ica, a est con la regione di Ayacucho e a sud con la regione di Ica.\nSindaco (\"alcalde\") : Ra\u00fal Paredes Mantari\nGeografia antropica.\nSuddivisioni amministrative.\n\u00c8 divisa in 16 distretti:"}
{"id": "1525735", "revid": "124123", "url": "https://it.wikipedia.org/wiki?curid=1525735", "title": "Morti nel 1265", "text": ""}
{"id": "1525736", "revid": "124123", "url": "https://it.wikipedia.org/wiki?curid=1525736", "title": "Morti nel 1267", "text": ""}
{"id": "1525737", "revid": "729019", "url": "https://it.wikipedia.org/wiki?curid=1525737", "title": "Jos\u00e9 Moscard\u00f3 Ituarte", "text": "1\u00ba Conte dell'Alc\u00e1zar di Toledo, Grande di Spagna, governatore militare della Provincia di Toledo durante la Guerra civile spagnola. Era schierato con i nazionalisti contro i repubblicani e l'azione che lo ha reso maggiormente noto \u00e8 stata la famosa difesa dell'Alc\u00e1zar di Toledo.\nBiografia.\nQuando era ancora un colonnello e governatore militare della provincia, Moscard\u00f3 fu descritto dal maggiore inglese Geoffrey McNeill-Moss come \"un uomo alto, riservato, dalle maniere gentili, un poco goffo, piuttosto puntiglioso: abbastanza felice con poche persone che conosceva bene, ma timido in compagnia. Aveva un grande senso del dovere. Era religioso. In una nazione dove il tratto fondamentale era l'imprecisione, lui era rigoroso.\"\nAll'inizio del conflitto civile prese il comando della cittadella di Toledo, con una guarnigione di 1028 uomini, inclusi 600 della Guardia Civile, 150 ufficiali dell'esercito, 35 falangisti, 10 carlisti, 25 membri dell'Associazione Monarchica e 40 contadini. Inoltre vi erano altre 670 persone non combattenti: 100 uomini troppo vecchi per guerreggiare, 520 donne e 50 bambini.\nL'assedio dell'Alc\u00e1zar cominci\u00f2 e Moscard\u00f3 resistette per il generale Francisco Franco per settanta giorni dal 22 luglio al 27 settembre 1936. Giorno dopo giorno il colonnello mand\u00f2 il suo comunicato radio: \"Sin novedad en el Alc\u00e1zar\" (\"Niente di nuovo dall'Alc\u00e1zar,\"). La sua difesa incoraggi\u00f2 i sostenitori di Franco ovunque e fece impazzire i repubblicani, che impiegarono vanamente vaste forze nell'assalto.\nIl 23 luglio le forze repubblicane catturarono il figlio sedicenne di Moscard\u00f3, Luis. Chiamarono telefonicamente l'Alcazar e rispose Moscard\u00f3 in persona. L'ufficiale politico repubblicano lo inform\u00f2 che, se non avesse dichiarato la resa, suo figlio sarebbe stato fucilato. Moscard\u00f3 chiese di parlare con il proprio figlio. Quindi disse a Luis, \"Raccomanda la tua anima a Dio e muori come un patriota, gridando 'Lunga vita a Cristo Re' e 'Lunga vita alla Spagna'.\" \"Lo posso fare\" rispose il figlio.\nDurante l'assedio un bendato maggiore Rojo si avvicin\u00f2 alla malridotta cittadella con una bandiera bianca il 9 settembre. La sua missione era offrire ai combattenti la sopravvivenza se si fossero arresi. La sua proposta fu naturalmente respinta, ma lasciando chiese a Moscard\u00f3 se potesse comunicare qualche richiesta all'esterno. Moscardo chiese l'invio di un prete a battezzare i bambini nati durante l'assedio. I Repubblicani acconsentirono e mandarono il canonico Vasquez Camarassa. Dei preti di Toledo, solo sette erano sopravvissuti al massacro, cos\u00ec il canonico era considerato fortunato per essere sopravvissuto, si diceva per le sue simpatie di sinistra. Esort\u00f2 i civili, le donne e i bambini in particolare, di abbandonare la cittadella sotto una bandiera bianca, ottenendo un ulteriore rifiuto.\nLa difesa dell'Alc\u00e1zar divenne in Spagna un simbolo dell'eroismo franchista. Moscard\u00f3 fu promosso a generale dell'esercito e messo al comando della divisione di Soria con la quale prese parte alle battaglie di Malaga e di Gaudalajara. Nel 1938 gli venne assegnata la direzione dei corpi di armata dell'Aragona, ma non prese parte ad eventi particolarmente eroici.\nNel 1941 fu posto al comando della milizie della Falange spagnola con il grado di Capitano generale.\nDirigente sportivo.\nEra un grande appassionato di sport, tanto che fra il 1941 e il 1956 fu presidente del comitato olimpico spagnolo. Allen\u00f2 la nazionale spagnola di calcio alle Olimpiadi di Londra 1948 e di Helsinki 1952. Fu durante tale presidenza che fu ripristinato, nel 1947, dopo otto anni di bando da parte del regime dei colori associabili ai repubblicani, il rosso delle maglie della nazionale di calcio spagnola, \"Las Furias Rojas\"."}
{"id": "1525738", "revid": "110157", "url": "https://it.wikipedia.org/wiki?curid=1525738", "title": "Guimar\u00e3es (Maranh\u00e3o)", "text": "Guimar\u00e3es \u00e8 un comune del Brasile nello Stato del Maranh\u00e3o, parte della mesoregione del Norte Maranhense e della microregione del Litoral Ocidental Maranhense."}
{"id": "1525742", "revid": "287204", "url": "https://it.wikipedia.org/wiki?curid=1525742", "title": "Humberto de Campos", "text": "Humberto de Campos \u00e8 un comune del Brasile nello Stato del Maranh\u00e3o, parte della mesoregione del Norte Maranhense e della microregione del Len\u00e7ois Maranhenses."}
{"id": "1525745", "revid": "124123", "url": "https://it.wikipedia.org/wiki?curid=1525745", "title": "Nati nel 1271", "text": ""}
{"id": "1525746", "revid": "124123", "url": "https://it.wikipedia.org/wiki?curid=1525746", "title": "Morti nel 1271", "text": ""}
{"id": "1525747", "revid": "124123", "url": "https://it.wikipedia.org/wiki?curid=1525747", "title": "Nati nel 1272", "text": ""}
{"id": "1525750", "revid": "124123", "url": "https://it.wikipedia.org/wiki?curid=1525750", "title": "Morti nel 1273", "text": ""}
{"id": "1525751", "revid": "124123", "url": "https://it.wikipedia.org/wiki?curid=1525751", "title": "Nati nel 1275", "text": ""}
{"id": "1525752", "revid": "28592", "url": "https://it.wikipedia.org/wiki?curid=1525752", "title": "Izhora", "text": ""}
{"id": "1525753", "revid": "124123", "url": "https://it.wikipedia.org/wiki?curid=1525753", "title": "Nati nel 1276", "text": ""}
{"id": "1525754", "revid": "39884", "url": "https://it.wikipedia.org/wiki?curid=1525754", "title": "Naomi van As", "text": "Biografia.\nGioca nel ruolo di attaccante. Ha esordito nella nazionale olandese il 20 giugno 2003 contro il Sud Africa. Con l'Olanda ha vinto i mondiali del 2006 e tre Champions Trophy (2004, 2005, 2007). La sua squadra di club \u00e8 il Klein Zwitserland (in passato ha giocato nell'HDM)."}
{"id": "1525755", "revid": "287204", "url": "https://it.wikipedia.org/wiki?curid=1525755", "title": "Bom Jardim", "text": ""}
{"id": "1525756", "revid": "1305772", "url": "https://it.wikipedia.org/wiki?curid=1525756", "title": "Catacomb 3-D", "text": "Catacomb 3-D \u00e8 uno sparatutto in prima persona per MS-DOS. Il gioco, sviluppato da id Software, fu pubblicato nel 1992 da Softdisk per la sua serie \"Gamer's Edge\", ed \u00e8 il terzo titolo della serie \"Catacomb\", creata, qualche anno prima, da John Carmack.\nTrama.\nSiete Petton Everhail, il pi\u00f9 potente mago del regno di \"Thoria\", e avete un problema. Il malvagio Grelminar, risorto dopo 200 anni, ha imprigionato Nemesis, l'unico che pu\u00f2 accedere alle \"Wildways\", sentieri incantati per altre dimensioni. Il suo corpo, imprigionato dentro dell'ambra magica, e nascosto da Grelminar nell'isola di \"Garacy\", deve essere ritrovato a tutti i costi. La trama prosegue nei successivi capitoli, portando Petton anche nel futuro, per combattere contro robot e alieni.\nModalit\u00e0 di gioco.\nCon questo titolo viene introdotta la visualizzazione della mano del protagonista durante l'attacco; inoltre \u00e8 presente il suo viso che, man mano che si \u00e8 colpiti dai nemici, si tramuta in un teschio. Non esistono animazioni che mostrano l'apertura delle porte: dopo la pressione del tasto (o, nel caso di porte segrete, dopo essere colpite dalla palla di fuoco), queste spariscono. \u00c8 presente anche una bussola; nei capitoli successivi, sar\u00e0 sostituita da un radar indicante la posizione di nemici e oggetti.\nLa serie.\nIl primo titolo della serie a 3 dimensioni \u00e8 intitolato \"Catacomb 3-D: A new dimension\". Creatori del gioco sono John Carmack, John Romero, Jason Blochowiak (programmazione), Tom Hall (design), Adrian Carmack (grafica), e Robert Prince (sonoro). Carmack realizz\u00f2 il motore grafico, dotato di texture sui poligoni a differenza del precedente Hovertank 3D, dopo essere venuto a sapere che la Blue Sky Productions stava facendo altrettanto per \"\"; Catacomb usc\u00ec sei mesi prima, sebbene fu il capitolo della serie \"Ultima\", comunque ben pi\u00f9 elaborato, ad ottenere maggiore attenzione.\nDopo che i componenti della id Software andarono via, usc\u00ec, sempre prodotta da Softdisk, una trilogia dedicata a Catacomb chiamata \"Catacomb Fantasy Trilogy\" e prodotta utilizzando il medesimo motore grafico."}
{"id": "1525761", "revid": "124123", "url": "https://it.wikipedia.org/wiki?curid=1525761", "title": "Morti nel 1279", "text": ""}
{"id": "1525765", "revid": "124123", "url": "https://it.wikipedia.org/wiki?curid=1525765", "title": "Nati nel 1283", "text": ""}
{"id": "1525767", "revid": "124123", "url": "https://it.wikipedia.org/wiki?curid=1525767", "title": "Morti nel 1284", "text": ""}
{"id": "1525774", "revid": "124123", "url": "https://it.wikipedia.org/wiki?curid=1525774", "title": "Morti nel 1286", "text": ""}
{"id": "1525776", "revid": "247222", "url": "https://it.wikipedia.org/wiki?curid=1525776", "title": "Matteo Abbate", "text": "Caratteristiche tecniche.\nNella sua carriera poteva essere utilizzato sia come difensore centrale e sia come terzino destro.\nCarriera.\nGiocatore.\nCresciuto calcisticamente nelle giovanili del , esordisce in prima squadra e in Serie A il 16 marzo 2003, giocando da titolare contro l'Atalanta. In quella stagione colleziona in tutto 6 presenze, le uniche nella massima serie. Nelle stagioni successive, in Serie B, trova progressivamente pi\u00f9 spazio, fino ad un massimo di 23 presenze nella stagione 2004-2005.\nDalla stagione successiva, per\u00f2, retrocede nelle gerarchie della difesa piacentina, e nel gennaio 2007 viene ceduto in prestito all', in Serie C1. Con la maglia dorica gioca 6 partite prima di rientrare al Piacenza, dove viene impiegato come riserva ancora per due stagioni, realizzando anche i suoi primi due gol da professionista.\nAl termine della stagione 2008-2009 si svincola dal Piacenza e il 19 agosto 2009 passa al , neopromosso in serie B. Nel Salento riconquista il posto da titolare collezionando 30 presenze e una rete, ma non evita la retrocessione in Prima Divisione. In seguito al fallimento del Gallipoli si ritrova nuovamente svincolato e nel luglio 2010 passa all'Hellas Verona, societ\u00e0 per cui firma un contratto biennale e con cui conquista la promozione in Serie B nella stagione 2010/11.\nSegna la sua prima rete in maglia veronese il 9 ottobre 2011 nella sconfitta interna per 3-1 contro il .\nAll'inizio della sessione di mercato invernale 2013 Abbate passa in prestito alla Pro Vercelli, sempre in Serie B; con i piemontesi disputa la seconda parte del campionato, terminato con la retrocessione. Tornato a Verona, nell'agosto 2013 viene ceduto a titolo definitivo alla , militante Lega Pro Prima Divisione.\nNel luglio 2014 passa al , dove resta per due stagioni di Lega Pro. Svincolato a seguito della mancata iscrizione della societ\u00e0, nell'agosto 2016 torna al Piacenza, neopromosso in terza serie.\nIl 3 luglio 2017 firma un biennale con l'altra squadra cittadina, il Pro Piacenza. Dopo aver saltato gran parte della stagione a causa di un grave infortunio al ginocchio, il 19 marzo 2018 annuncia il ritiro dal calcio giocato, con l'intenzione di diventare allenatore.\nNazionale Under-20.\nAbbate ha all'attivo 12 presenze con la Nazionale Under-20.\nAllenatore.\nL'11 agosto 2018 diventa il vice di Stefano Rossini alla Vigor Carpaneto.\nIl 20 luglio 2019 viene comunicato l'organigramma tecnico della societ\u00e0 Monza, dove Abbate compare col ruolo di Responsabile e Coordinatore Area Difensiva. L'anno successivo passa alla guida della formazione Under-16.\nNell'estate 2021 viene nominato allenatore della primavera 2 dell'.\nStatistiche.\nPresenze e reti nei club.\n\"Statistiche aggiornate al 19 marzo 2018.\""}
{"id": "1525777", "revid": "124123", "url": "https://it.wikipedia.org/wiki?curid=1525777", "title": "Nati nel 1289", "text": ""}
{"id": "1525778", "revid": "287204", "url": "https://it.wikipedia.org/wiki?curid=1525778", "title": "Araguan\u00e3", "text": ""}
{"id": "1525779", "revid": "339392", "url": "https://it.wikipedia.org/wiki?curid=1525779", "title": "Balin (Terra di Mezzo)", "text": ""}
{"id": "1525780", "revid": "124123", "url": "https://it.wikipedia.org/wiki?curid=1525780", "title": "Morti nel 1290", "text": ""}
{"id": "1525781", "revid": "339392", "url": "https://it.wikipedia.org/wiki?curid=1525781", "title": "8,8 cm Pak", "text": ""}
{"id": "1525782", "revid": "124123", "url": "https://it.wikipedia.org/wiki?curid=1525782", "title": "Morti nel 1293", "text": ""}
{"id": "1525783", "revid": "124123", "url": "https://it.wikipedia.org/wiki?curid=1525783", "title": "Nati nel 1294", "text": ""}
{"id": "1525785", "revid": "1613689", "url": "https://it.wikipedia.org/wiki?curid=1525785", "title": "Barry Burton", "text": ""}
{"id": "1525787", "revid": "124123", "url": "https://it.wikipedia.org/wiki?curid=1525787", "title": "Morti nel 1297", "text": ""}
{"id": "1525788", "revid": "339392", "url": "https://it.wikipedia.org/wiki?curid=1525788", "title": "G 13 (cacciacarri)", "text": ""}
{"id": "1525789", "revid": "124123", "url": "https://it.wikipedia.org/wiki?curid=1525789", "title": "Morti nel 130", "text": ""}
{"id": "1525792", "revid": "124123", "url": "https://it.wikipedia.org/wiki?curid=1525792", "title": "Nati nel 130 a.C.", "text": ""}
{"id": "1525801", "revid": "339392", "url": "https://it.wikipedia.org/wiki?curid=1525801", "title": "Durin II", "text": ""}
{"id": "1525802", "revid": "1788047", "url": "https://it.wikipedia.org/wiki?curid=1525802", "title": "Regione Metropolitana di Salvador", "text": "La regione metropolitana di Salvador \u00e8 l'area metropolitana della citt\u00e0 di Salvador, capitale dello Stato di Bahia in Brasile.\nComuni.\nLa Regione Metropolitana comprende 13 comuni per un'area complessiva di 4.375,123\u00a0km\u00b2:"}
{"id": "1525803", "revid": "339392", "url": "https://it.wikipedia.org/wiki?curid=1525803", "title": "Durin III", "text": ""}
{"id": "1525804", "revid": "339392", "url": "https://it.wikipedia.org/wiki?curid=1525804", "title": "Durin IV", "text": ""}
{"id": "1525805", "revid": "339392", "url": "https://it.wikipedia.org/wiki?curid=1525805", "title": "Durin V", "text": ""}
{"id": "1525806", "revid": "339392", "url": "https://it.wikipedia.org/wiki?curid=1525806", "title": "Durin VI", "text": ""}
{"id": "1525807", "revid": "2519", "url": "https://it.wikipedia.org/wiki?curid=1525807", "title": "Ruoli della pallacanestro", "text": "I cinque ruoli della pallacanestro normalmente impiegati dalle squadre organizzate di pallacanestro sono: playmaker, guardia tiratrice, ala piccola, ala grande, e centro, indicati anche con numeri da 1 a 5. Le regole della pallacanestro non obbligano a usarli, e a volte non sono utilizzati nelle partite informali.\nRuoli classici.\nPlaymaker.\nPlaymaker detto anche l\"uno\", normalmente si tratta del giocatore con il miglior trattamento di palla. Ha il compito di guidare l'attacco della squadra, portando avanti il pallone e controllandolo, assicurandosi di far partire l'attacco e lo schema al momento giusto; \u00e8 quello che ha la maggior visione di gioco all'interno della squadra. Ha un ottimo tiro sia da dentro l'area che da fuori. Di solito il playmaker \u00e8 il giocatore pi\u00f9 basso nella squadra.\nGuardia tiratrice.\nChiamato anche il \"due\", si tratta solitamente, come si intuisce anche dal nome, del miglior tiratore della squadra, che sia per\u00f2 anche in grado di penetrare verso il canestro quando serve. Una classica guardia tiratrice, in media, \u00e8 alta 190-200 cm.\nAla piccola.\nL'ala piccola, o \"tre\", con un'ottima capacit\u00e0 sia di penetrazione sia di tiro. La differenza \u00e8 ancora pi\u00f9 marcata quando la squadra gioca in difesa attuando la zona: se \u00e8 una \"fronte pari\" (due giocatori in punta e tre vicino al canestro) l'ala piccola funge da lungo aggiunto, vista la sua particolare conformazione fisica (alto ma longilineo e rapido). Con una \"3-2\", invece, l'ala piccola scala sulla linea delle guardie per coprire le penetrazioni. Tipicamente, un'ala piccola \u00e8 alta circa 2 metri.\nAla grande.\nL'ala grande, o il \"quattro\", gioca invece solitamente vicino al canestro (anche se, specialmente nei campionati europei, \u00e8 sovente dotata di un buon tiro da fuori e di una discreta mobilit\u00e0 per aiutare il centro nella conquista dei rimbalzi). Un'ala grande \u00e8 alta solitamente 210 cm.\nCentro.\nIl centro o pivot (\"perno\" della squadra) \u00e8 uno dei ruoli standard della pallacanestro.\nIl centro, detto anche 'cinque' \u00e8 generalmente il giocatore pi\u00f9 alto della squadra (pi\u00f9 di 210 cm) e preferibilmente il pi\u00f9 massiccio dal punto di vista muscolare.\nSolitamente, ad un centro si richiede di saper sfruttare la sua grande massa soprattutto nei pressi del canestro. \nAll'interno dell'area dei tre secondi deve saper segnare, difendere, 'stoppare' i tiri degli avversari, cio\u00e8 spazzare via con le mani il pallone mentre vola verso il canestro, \"tagliare fuori\" il pari ruolo avversario (facendolo restare dietro la propria schiena) e catturare rimbalzi. Un centro deve possedere prevalentemente un buon movimento spalle a canestro e nel pitturato, ma un valore aggiunto pu\u00f2 essere un buon tiro dalla media distanza.\nRuoli aggiuntivi.\nI ruoli aggiunti, o intermedi, nascono negli anni '50 e '60, quando le squadre avevano pochi giocatori di qualit\u00e0 in riserva, due, tre o massimo quattro, e necessitava che questi ultimi sapessero ricoprire pi\u00f9 ruoli. I titolari erano degli specialisti, mentre le riserve erano giocatori duttili. I roster del passato erano generalmente costituiti da un quintetto base dove ognuno manteneva il proprio ruolo, e tre riserve: un tweener (un play che poteva ricoprire il ruolo di guardia), uno swingman e un forward center (un pivot che poteva giocare anche a fianco del pivot titolare).\nSwingman.\nLo Swingman (o guardia-ala) \u00e8 un ruolo della pallacanestro che indica un giocatore in grado di coprire i ruoli di guardia tiratrice e ala piccola.\nIl ruolo fu \"inventato\" tra gli anni '70 e gli anni '80. Di altezza intermedia, gli swingmen usano il loro atletismo per sfruttare i mismatch difensivi: superano in corsa i giocatori pi\u00f9 alti, e tirano sopra i giocatori pi\u00f9 piccoli.\nA volte gli swingman hanno giocato anche da ala piccola, pur mantenendo la capacit\u00e0 di tiro e la velocit\u00e0 di una guardia tiratrice. Questo tipo di giocatori causa problemi di match-up ed \u00e8 molto difficile da marcare.\nTweener.\nIl \"Tweener\" (o guardia o talvolta \"Combo-guard\") \u00e8 una posizione non ufficiale della pallacanestro riferita a giocatori che combinano gli attributi di una guardia tiratrice e di un playmaker, ma che non hanno per intero le caratteristiche di uno dei due ruoli. Pu\u00f2 giocare sia da uno che da due, e a dispetto del play \u00e8 pi\u00f9 orientato alla realizzazione che ai passaggi: non ha la statura per rientrare nell'ambito del ruolo di guardia tiratrice e manca dell'atteggiamento offensivo di cui un play \"puro\" dispone. Ci si pu\u00f2 riferire a questo ruolo anche con il termine di \"combo guard\", o pi\u00f9 semplicemente come \"guardia\". Alcuni esempi di tweener sono Allen Iverson, Monta Ellis, Gilbert Arenas, Daniel Hackett e Vasil\u012bs Spanoul\u012bs.\nPoint forward.\nIl Point forward (play-ala) \u00e8 un ruolo non ufficiale della pallacanestro, pi\u00f9 comune in NBA, che indica i giocatori che posseggono gli attributi sia di un playmaker che di un'ala.\nUn point forward \u00e8 solitamente indicato come un'ala (piccola o grande); pu\u00f2 portare la palla e condurre il gioco, e le sue dimensioni causano problemi di mismatch dato che ali di maggiore stazza potrebbero non voler marcare un point forward attorno al perimetro costantemente. I point forward sono solitamente i principali portatori di palla e i giocatori pi\u00f9 completi (ad esempio mettendo a segno triple doppie) di una squadra. Esempi di point forward sono Larry Bird, LeBron James, Scottie Pippen, Grant Hill, Paul Pierce, Giannis Antetokounmpo, Hidayet T\u00fcrko\u011flu, Ben Simmons, Luka Don\u010di\u0107 e Nikola Jokic, Draymond Green.\nAla-Centro.\nL'ala-centro (in inglese: forward-center) \u00e8 una posizione della pallacanestro per i giocatori che giocano o hanno giocato entrambi i ruoli con buone basi. Tipicamente, per ala si intende l'ala grande, dato che l'ala grande e il centro sono solitamente i ruoli di maggiore stazza in ogni squadra di pallacanestro, e spesso si sovrappongono.\nSolitamente, un'ala-centro \u00e8 un'ala di talento che spesso gioca dei minuti come centro nelle squadre che hanno bisogno d'aiuto in quella posizione. \nIl centro e l'ala hanno solitamente caratteristiche differenti; comuni ad entrambi sono la capacit\u00e0 realizzativa, di passaggio e di catturare rimbalzi.\nUn'ala grande che \u00e8 anche un'ala-centro \u00e8 anche un forte difensore, caratteristica tipica dei pivot. Dato che un'ala-centro pu\u00f2 non essere altissima, necessita di buona capacit\u00e0 di tirare dal perimetro, per compensare il divario di altezza e peso vicino a canestro. L'esempio pi\u00f9 iconico di questo ruolo \u00e8 stato Tim Duncan, ma ci sono stati anche altri giocatori come ad esempio Rasheed Wallace e Andrea Bargnani.\nAla pura.\nL'ala pura \u00e8 un giocatore che pu\u00f2 ricoprire sia il ruolo di ala piccola che di ala grande. Ha sia capacit\u00e0 di tiro da lontano che di rimbalzo; non \u00e8 n\u00e9 un'ala quasi-guardia, n\u00e9 un'ala quasi-centro, ma sa combinare entrambe le caratteristiche. Pi\u00f9 alto e robusto dell'ala piccola, ma senza essere un uomo che sta sotto i tabelloni. Larry Bird, Bob Morse, Dirk Nowitzki, Kevin Garnett ad inizio carriera.\nPoint center.\nRecentemente si sta affermando questo nuovo ruolo, che combina le abilit\u00e0 di passatore di un playmaker e la stazza di un centro. Il point center pu\u00f2 segnare (sia sotto canestro che dalla media e lunga distanza), prendere rimbalzi, condurre contropiedi, giocare pick&amp;roll sia da bloccante che da portatore di palla, stoppare i tiri avversari. Un ruolo molto particolare, di cui ci sono ancora pochi grandi esempi: uno di questi \u00e8 l'All Star e MVP Nikola Jokic, centro serbo militante in NBA nei Denver Nuggets. In passato Arvydas Sabonis possedeva caratteristiche simili."}
{"id": "1525808", "revid": "124123", "url": "https://it.wikipedia.org/wiki?curid=1525808", "title": "Morti nel 1307", "text": ""}
{"id": "1525810", "revid": "110157", "url": "https://it.wikipedia.org/wiki?curid=1525810", "title": "Sul de Roraima", "text": "Sul de Roraima \u00e8 una mesoregione dello Stato di Roraima in Brasile.\nMicroregioni.\n\u00c8 suddivisa in due microregioni:"}
{"id": "1525813", "revid": "339392", "url": "https://it.wikipedia.org/wiki?curid=1525813", "title": "Durin VII", "text": ""}
{"id": "1525814", "revid": "339392", "url": "https://it.wikipedia.org/wiki?curid=1525814", "title": "Durin l'Ultimo", "text": ""}
{"id": "1525815", "revid": "124123", "url": "https://it.wikipedia.org/wiki?curid=1525815", "title": "Nati nel 1309", "text": ""}
{"id": "1525817", "revid": "124123", "url": "https://it.wikipedia.org/wiki?curid=1525817", "title": "Nati nel 1311", "text": ""}
{"id": "1525818", "revid": "228587", "url": "https://it.wikipedia.org/wiki?curid=1525818", "title": "Straight Outta Cashville", "text": "Straight Outta Ca$hville \u00e8 l'album di debutto solista del rapper di Nashville Young Buck pubblicato il 24 agosto del 2004.\nDescrizione.\nIl titolo dell'album allude al disco degli N.W.A. Straight Outta Compton. I Singoli di questo album sono \"Let Me In\", \"Shorty Wanna Ride\" e \"Look At Me Now\", spiccano collaborazioni di molti rappers al di fuori della G-Unit tra i quali Lil Flip, David Banner, Ludacris, Stat Quo e molti altri"}
{"id": "1525819", "revid": "124123", "url": "https://it.wikipedia.org/wiki?curid=1525819", "title": "Nati nel 1312", "text": ""}
{"id": "1525820", "revid": "124123", "url": "https://it.wikipedia.org/wiki?curid=1525820", "title": "Nati nel 1315", "text": ""}
{"id": "1525827", "revid": "176809", "url": "https://it.wikipedia.org/wiki?curid=1525827", "title": "World Cup", "text": ""}
{"id": "1525829", "revid": "110157", "url": "https://it.wikipedia.org/wiki?curid=1525829", "title": "Microregione di Boa Vista", "text": "Boa Vista \u00e8 una microregione dello Stato del Roraima in Brasile appartenente alla mesoregione di Norte de Roraima.\nComuni.\nComprende 4 comuni:"}
{"id": "1525832", "revid": "124123", "url": "https://it.wikipedia.org/wiki?curid=1525832", "title": "Nati nel 1321", "text": ""}
{"id": "1525834", "revid": "124123", "url": "https://it.wikipedia.org/wiki?curid=1525834", "title": "Morti nel 1322", "text": ""}
{"id": "1525835", "revid": "124123", "url": "https://it.wikipedia.org/wiki?curid=1525835", "title": "Morti nel 1323", "text": ""}
{"id": "1525836", "revid": "110157", "url": "https://it.wikipedia.org/wiki?curid=1525836", "title": "Microregione di Caracara\u00ed", "text": "Caracara\u00ed \u00e8 una microregione dello Stato del Roraima in Brasile appartenente alla mesoregione di Sul de Roraima.\nComuni.\nComprende 3 comuni:"}
{"id": "1525838", "revid": "124123", "url": "https://it.wikipedia.org/wiki?curid=1525838", "title": "Nati nel 1326", "text": ""}
{"id": "1525840", "revid": "298229", "url": "https://it.wikipedia.org/wiki?curid=1525840", "title": "Nordeste de Roraima", "text": "Nordeste de Roraima \u00e8 una microregione dello Stato del Roraima in Brasile appartenente alla mesoregione di Norte de Roraima.\nComuni.\nComprende 4 comuni:"}
{"id": "1525841", "revid": "107284310", "url": "https://it.wikipedia.org/wiki?curid=1525841", "title": "Mergozzolo", "text": "Il Mergozzolo, noto anche con il nome di Margozzolo o Massiccio del Mottarone, \u00e8 un gruppo montuoso delle Alpi Cusiane (dette anche \"Alpi Insubriche Cusiane\") nelle Alpi Pennine. Interessa nel Piemonte la provincia di Novara e la provincia del Verbano-Cusio-Ossola.\nToponimo.\nDa sempre intorno ai nomi del Mergozzolo e del Mottarone ci sono state una serie di incomprensioni e sovrapposizioni. Il pi\u00f9 delle volte, infatti, nelle carte geografiche il massiccio del Mergozzolo veniva - e viene tutt'oggi - indicato indistintamente col nome della sua vetta principale: il Mottarone. Altre volte, invece, della cima pi\u00f9 elevata non veniva fatta alcuna menzione e, pertanto, veniva chiamata con il nome del massiccio (Margozzolo-Mergozzolo). Tuttavia, come gi\u00e0 evidenziato nel 1884 dall'avvocato e alpinista piemontese Orazio Spanna, \u00e8 da precisare che il Mottarone e il Mergozzolo non sono la stessa cosa: \u201c\"come non sono la stessa il comignolo e la casa\"\u201d. Infatti, oltre al Mottarone, che ne rappresenta il culmine pi\u00f9 elevato (\"il comignolo\"), il Mergozzolo (\"l\"a casa\"\") comprende anche altre cime: Monte Mazzarone, Monte del Fal\u00f2, Monte Cornaggia. \nNonostante questa premessa teorica, anche oggi a livello sostanziale il nome \"Mergozzolo\" \u00e8 poco diffuso e difatti, pi\u00f9 frequentemente, tale gruppo montuoso viene chiamato comunemente \"Mottarone\" o \"Massiccio del Mottarone\". Non a caso, la relativa comunit\u00e0 montana di riferimento non fa riferimento al Mergozzolo ma, appunto, al Mottarone: la Comunit\u00e0 Montana Due Laghi Cusio Mottarone e Val Strona soppressa, insieme alle altre comunit\u00e0 montane del Piemonte, con la Legge regionale 28 settembre 2012, n. 11. \nDelimitazione.\n\u00c8 delimitato a nord dal fiume Toce, ad est dal Lago Maggiore, ad ovest dal Lago d'Orta e dallo Strona, mentre a sud digrada dolcemente nella pianura novarese percorsa dal fiume Agogna, che ha le sue sorgenti in questa regione montuosa. Dal Mergozzolo nascono anche vari altri corsi d'acqua come il Pescone (affluente del lago d'Orta) e i torrenti Stronetta e Airola-Erno (affluenti del lago Maggiore).\nClassificazione.\nSecondo la SOIUSA il Mergozzolo \u00e8 un gruppo delle Alpi Pennine ed ha come codice SOIUSA il seguente: \"I/B-9.IV-B.4\"\nVette.\nLa regione montuosa tocca la sua massima altezza nei 1.491 m s.l.m. del Mottarone.\nTra le altre cime del gruppo si possono ricordare:"}
{"id": "1525842", "revid": "124123", "url": "https://it.wikipedia.org/wiki?curid=1525842", "title": "Nati nel 1328", "text": ""}
{"id": "1525845", "revid": "962319", "url": "https://it.wikipedia.org/wiki?curid=1525845", "title": "Sito del World Trade Center", "text": "Il sito del World Trade Center, noto anche come \"Ground Zero\" dopo gli attacchi dell'11 settembre, si estende su 16 acri (65.000\u00a0m\u00b2) a Lower Manhattan, New York. Il complesso del World Trade Center sorgeva sul sito fino a quando non fu distrutto negli attentati. Lo Studio Daniel Libeskind, l'Autorit\u00e0 Portuale di New York e New Jersey, Silverstein Properties e la Lower Manhattan Development Corporation supervisioneranno la ricostruzione del sito. Il sito \u00e8 delimitato da Vesey Street a nord, da West Side Highway a ovest, da Liberty Street a sud, e da Church Street a est.\nMentre l'Autorit\u00e0 Portuale di New York e New Jersey viene spesso identificata come la proprietaria del WTC, la situazione di propriet\u00e0 \u00e8 in realt\u00e0 alquanto complessa e ambigua. L'Autorit\u00e0 Portuale possiede infatti una parte \"significativa\" dell'interno del sito, del 16 acri (65.000\u00a0m\u00b2) ma non possiede tutto il sito. Non \u00e8 chiaro infatti chi possieder\u00e0 i 2,5 acri (10.000\u00a0m\u00b2) del sito che verranno utilizzati per costruire strade.\nPrima del World Trade Center.\nLa parte occidentale del sito del World Trade Center era originariamente sotto il fiume Hudson, con il litorale nelle vicinanze di Greenwich Street. Su questa linea costiera, vicino all'incrocio tra Greenwich Street e l'ex Dey Street, la nave olandese dell'esploratore Adriaen Block, il Tyger, fu bruciata alla linea di galleggiamento nel novembre del 1613, stratificando Block e la sua squadra e costringendoli a immergersi sull'isola. Costruirono il primo insediamento europeo a Manhattan. I resti della nave sono stati sepolti sotto la discarica quando la linea costiera \u00e8 stata estesa a partire dal 1797 e sono state scoperte durante lavori di scavo nel 1916. I resti di una nave del XVIII secolo sono stati trovati nel 2010 durante gli scavi nel sito. La nave, ritenuta una sloop sul fiume Hudson, \u00e8 stata trovata appena a sud dove erano le Torri Gemelle, circa 20 metri sotto la superficie.\nL'area che \u00e8 stata liberata per la costruzione del complesso originale del World Trade Center che era precedentemente occupata da vari negozi di elettronica in quello che si chiamava Radio Row. Queste strade e negozi sono stati demoliti negli anni '60 per far posto al World Trade Center.\nAttentati dell'11 settembre 2001.\nLa mattina dell'11 settembre 2001, due aerei diretti a Los Angeles vennero dirottati e fatti intenzionalmente schiantare contro le due torri gemelle del World Trade Center. Le torri crollarono nel giro di due ore dalle collisioni. Gli attacchi furono pianificati ed eseguiti da terroristi islamici affiliati ad Al-Qaeda, provocando la morte di quasi persone. Dopo gli attacchi, i lavoratori ospedalieri e i funzionari di polizia cominciarono a riferirsi al sito del World Trade Center come \"Ground Zero\".\nDetriti.\nIl crollo delle torri ha lasciato centinaia di migliaia di tonnellate di detriti sul sito. Per organizzare la pulizia, la ricerca di sopravvissuti e la ricerca dei resti umani, il New York Fire Department ha diviso il luogo del disastro in quattro settori, ciascuno guidato da un suo capo. Le prime stime suggerivano che la rimozione di detriti sarebbe durata un anno, ma la pulizia si \u00e8 conclusa nel maggio 2002. Tre anni pi\u00f9 tardi, nel febbraio 2005, l'ufficio del New York Medical Examiner ha concluso il processo di identificazione di resti umani nel sito.\nSecondo gli esperti, quando il WTC 1 (Torre Nord) \u00e8 crollato, i detriti hanno colpito il 7 World Trade Center e numerosi fuochi si sono accesi su pi\u00f9 piani. Gli incendi incontrollati hanno portato quindi al crollo progressivo della struttura. I detriti della Torre Sud hanno anche danneggiato il vicino Deutsche Bank Building. Nel 2002, la Deutsche Bank ha stabilito che il suo edificio era irrecuperabile e a fine gennaio 2011, il Deutsche Bank Building era completamente demolito.\nNell'agosto del 2008, i vigili del fuoco della citt\u00e0 di New York hanno donato una croce fatta con i resti del World Trade Center.\nNel dicembre 2001, una piattaforma di osservazione temporanea a Fulton Street, tra Church Street e Broadway, ha aperto al pubblico.\nIn data 11 marzo 2002, 88 proiettori sono stati installati e disposti in modo da formare due fasci di luce dritti verso il cielo. Questa installazione venne chiamata Tribute in Light, e fu originariamente illuminata ogni giorno al crepuscolo fino al 14 aprile, 2002. Dopo di che, le luci vengono accese a ogni anniversario dell'attacco.\nArcheologia.\nNel luglio 2010 un team di archeologi ha scoperto i resti di una barca lunga 9,8\u00a0m di pi\u00f9 di 200 anni; probabilmente \u00e8 stata costruita nel XVIII secolo. La barca era stata ponderata per poterla affondare come parte delle fondazioni per un nuovo molo. Campioni del suo legno sono stati presi per la dendrocronologia.\nRicostruzione.\nSubito dopo gli attacchi dell'11 settembre, il sindaco Rudy Giuliani, il governatore George Pataki e il presidente George W. Bush hanno promesso di ricostruire il World Trade Center. Il giorno degli attacchi, Giuliani ha dichiarato: \"Noi ricostruiremo. Noi ne usciremo pi\u00f9 forti di prima: pi\u00f9 forti politicamente, pi\u00f9 forti economicamente\". Durante una visita al sito il 14 settembre 2001, Bush ha parlato attraverso un megafono ad una folla di lavoratori che si occupavano della rimozione dei detriti. Un individuo tra la folla ha gridato: \"Io non ti sento!\", a cui Bush ha risposto: \"Io ti sento. Il resto del mondo ci sente. E le persone che hanno buttato gi\u00f9 questi edifici ci sentiranno al pi\u00f9 presto\".\nLower Manhattan Development Corporation.\nNel novembre 2001 il governatore Pataki ha istituito il Lower Manhattan Development Corporation (LMDC), una commissione ufficiale per sorvegliare il processo di ricostruzione. Il LMDC assister\u00e0 nel processo di ricostruzione l'autorit\u00e0 portuale, Larry Silverstein e lo studio di Daniel Libeskind, l'architetto che ha progettato Master Plan per la ricostruzione del sito. La societ\u00e0 gestisce anche la comunicazione con la comunit\u00e0 locale, le imprese, la citt\u00e0 di New York e i parenti delle vittime degli attentati dell'11 settembre.\nLe prime proposte per la ricostruzione.\nNei mesi successivi agli attentati, architetti e urbanisti esperti hanno tenuto incontri e forum per discutere le idee per la ricostruzione del sito.\nNell'aprile 2002, il LMDC ha inviato richieste di proposte per ridisegnare il sito del World Trade Center a 24 studi di architettura di Manhattan, ma poi presto li ritir\u00f2. Il mese seguente, il LMDC selezion\u00f2 Beyer Blinder Belle, come progettista per la riprogettazione del sito del World Trade Center. Il 16 luglio 2002, Beyer Blinder Belle ha presentato i progetti per ridisegnare il sito del World Trade Center. Tuttavia i progetti sono stati valutati troppo \"poveri\" e il LDMC ha annunciato un nuovo, internazionale, concorso per la ricostruzione.\nConcorso del 2002 per il nuovo WTC.\nIn un comunicato stampa dell'agosto 2002, la LMDC ha annunciato uno studio di progettazione per il sito World Trade Center. Il mese successivo, la LMDC, insieme a New York New Visions, una coalizione di 21 aziende per l'architettura, progettazione, architettura paesaggistica e organizzazioni di design, ha annunciato sette semifinalisti. Le seguenti sette imprese di architettura sono state invitate a competere per essere l'architetto master plan per il World Trade Center:\nTorri.\nIl One World Trade Center (chiamato in precedenza \"Freedom Tower\") \u00e8 il fulcro del nuovo WTC, ed . L'edificio \u00e8 alto 417\u00a0m, altezza della Torre Nord, con un'antenna che porta l'altezza a 541\u00a0m ( piedi). L'altezza dell'edificio (in piedi) si riferisce al 1776, anno della dichiarazione d'indipendenza degli Stati Uniti. La torre \u00e8 stata una collaborazione tra lo Studio Daniel Libeskind e l'architetto David Childs. Uno dei principali inquilini di questa torre \u00e8 la societ\u00e0 Cond\u00e9 Nast Publications.\nL'architetto danese Bjarke Ingles ha progettato la Torre Due, nota anche come 200 Greenwich Street. La caratteristica dell'edificio doveva essere il tetto a forma di quattro diamanti ma poi, nel giugno 2015 \u00e8 stato rivelato che il Two World Trade Center avr\u00e0 una forma a blocchi come una ziqqurat. La Richard Rogers Partnership ha progettato la Torre Tre, o 175 Greenwich Street, che si trova di fronte al Memoriale.\nLa Maki and Associates ha progettato la Torre Quattro, nota anche come 150 Greenwich Street. La Torre Cinque \u00e8 stata progettata da Kohn Pedersen Fox e si erge dove sorgeva il Deutsche Bank Building. Dopo alcune incertezze sulla costruzione i lavori sono iniziati il 9 settembre 2011. La Torre Sette si trova fuori della propriet\u00e0 dell'Autorit\u00e0 Portuale. David Childs ne ha eseguito il progetto, l'edificio \u00e8 stato aperto nel maggio 2006.\nMuseo e Memoriale.\nUn monumento chiamato \"Reflecting Absence\" onorer\u00e0 le vittime degli attentati dell'11 settembre e di quelle del 1993. Il monumento, progettato da Peter Walker e dell'architetto israelo-americano Michael Arad, \u00e8 costituito da un campo di alberi, interrotto dalle impronte delle torri gemelle. Due piscine di acqua riempiranno le orme.\nWalker e Arad sono stati selezionati tra gli oltre iscritti al concorso per la costruzione del World Trade Centre Memorial nel gennaio 2004. La costruzione del monumento \u00e8 stata completata prima dell'11 settembre 2011.\nIl 12 ottobre 2004, il LMDC ha annunciato che Gehry Partners LLP e Sn\u00f8hetta avrebbero progettato rispettivamente il sito e complessi museali.\nIl Sn\u00f8hetta ha progettato il museo che dovr\u00e0 agire come un museo della memoria e centro visitatori.\nTransportation Hub.\nSantiago Calatrava ha progettato il World Trade Center Transportation Hub per sostituire la vecchia stazione del World Trade Center. L'Autorit\u00e0 Portuale ha annunciato che raffredder\u00e0 la nuova stazione, cos\u00ec come il Memoriale e il Museo, tramite uno scambiatore di calore alimentato da quattro tubi che trasportano l'acqua dal fiume Hudson. Il costo per l'hub dei trasporti \u00e8 stimato a 3,44 miliardi di dollari.\nAltri edifici.\nChiesa greco-ortodossa San Nicola.\nI funzionari governativi hanno rinunciato ad un accordo del luglio 2008 per ricollocare la Chiesa greco-ortodossa di San Nicola, l'unica chiesa distrutta negli attacchi dell'11 settembre.\nUn accordo \u00e8 stato raggiunto tra i funzionari della chiesa, il governatore Andrew Cuomo e l'Autorit\u00e0 portuale per ricostruire la chiesa sullo stesso sito, ma tre volte la dimensione originale il 14 ottobre 2011, secondo NY1.\nLa critica del progetto.\nUn episodio della CBS di 60 minuti nel 2010 si \u00e8 concentrato sulla mancanza dei progressi a Ground Zero, in particolare sulla mancanza di date di completamento per la maggior parte degli edifici, la torre principale, il One World Trade Center (precedentemente conosciuto come la Freedom Tower) ha sub\u00ecto tre disegni diversi e i ritardi e le spese monetarie coinvolte. L'investitore Larry Silverstein ha detto che la data di stima prevista per l'intero sito dell'Autorit\u00e0 Portuale era il 2037 e miliardi di dollari erano gi\u00e0 stati spesi sul progetto, anche se Ground Zero \"\u00e8 ancora un buco nel terreno\". Durante un'intervista per l'episodio, Larry Silverstein ha dichiarato: \"Io sono la persona pi\u00f9 frustrata al mondo... ho settantotto anni, voglio vedere questa cosa fatta nella mia vita\". Tuttavia, \u00e8 stato osservato che all'inizio del 2011 per tutte le cinque torri ufficiali del World Trade Center era iniziata la costruzione.\nIl centro sociale del vecchio World Trade Center includeva un ristorante spettacolare al 107\u00ba piano, chiamato Windows on the World e il suo bar, definito il pi\u00f9 grande del mondo; queste erano attrazioni turistiche di per s\u00e9 e un luogo di incontro sociale per le persone che lavoravano nelle torri. Questo ristorante ospitava anche una delle pi\u00f9 prestigiose scuole di vino negli Stati Uniti, chiamata \"Windows sulla scuola del vino mondiale\", gestita dalla personalit\u00e0 del vino Kevin Zraly. Malgrado le numerose assicurazioni sulla ricostruzioni di tali attrattive, l'Autorit\u00e0 Portuale ne abbandon\u00f2 i piani, provocando alcune critiche in merito.\nCostruzione.\nA Novembre 2018, i progressi sulla costruzione del sito sono i seguenti:"}
{"id": "1525846", "revid": "110157", "url": "https://it.wikipedia.org/wiki?curid=1525846", "title": "Sudeste de Roraima", "text": "Sudeste de Roraima \u00e8 una microregione dello Stato del Roraima in Brasile appartenente alla mesoregione di Sul de Roraima.\nComuni.\nComprende 4 comuni:"}
{"id": "1525847", "revid": "30445", "url": "https://it.wikipedia.org/wiki?curid=1525847", "title": "Enver Bey", "text": ""}
{"id": "1525848", "revid": "124123", "url": "https://it.wikipedia.org/wiki?curid=1525848", "title": "Morti nel 1330", "text": ""}
{"id": "1525849", "revid": "599013", "url": "https://it.wikipedia.org/wiki?curid=1525849", "title": "Samuele Olivi", "text": "Caratteristiche tecniche.\nDifensore centrale, dotato di personalit\u00e0 e forte fisicamente.\nCarriera.\nClub.\nMuove i suoi primi passi nel settore giovanile del , squadra della sua citt\u00e0. Esordisce in Serie B il 7 febbraio 1999 in Treviso-Cesena (0-0). Termina la sua prima stagione tra i professionisti con 7 presenze.\nSalernitana.\nNel 2000 passa alla , legandosi alla societ\u00e0 granata per mezzo di un contratto quinquennale. Esordisce con i campani il 10 settembre 2000 contro la Sampdoria (2-3 per i doriani), giocando titolare. Il 29 aprile 2001 - in occasione di Salernitana-Pescara (3-1), mette a segno la sua prima rete da professionista. Termina l'annata con 26 presenze e 1 rete. Il 31 agosto 2002 viene ceduto in prestito al , che il 13 settembre lo gira nuovamente in prestito all'. Il 9 gennaio 2003 rientra alla .\nPiacenza.\nIl 27 gennaio 2005 passa a titolo definitivo al . Esordisce con i biancorossi il 3 febbraio nella partita interna vinto contro il (1-0 il finale), giocando titolare. Segna il suo primo goal con i \"papaveri\" il 2 aprile 2005 in Piacenza-Treviso (3-2). Conclude l'annata con 15 presenze e 1 rete.\nCon gli emiliani disputa i quattro campionati successivi, tutti nella serie cadetta.\nPescara.\nIl 4 agosto 2009 passa a titolo definitivo al Pescara, in Lega Pro Prima Divisione. Esordisce con gli abruzzesi il 24 agosto in Pescara- (2-0), realizzando, con un colpo di testa sugli sviluppi di un calcio d'angolo, la rete del vantaggio biancoazzurro. Nominato capitano della squadra, conclude l'annata con la promozione in Serie B degli abruzzesi - con 35 presenze.\nFinito ai margini della rosa con l'arrivo di Zeman sulla panchina dei biancoazzurri, il 29 agosto 2011 rescinde il contratto che lo legava con il Pescara.\nGrosseto.\nIl 31 agosto 2011 passa a parametro zero al , sottoscrivendo un contratto biennale. Esordisce con i \"maremmani\" il 3 settembre contro la , giocando titolare. Il 25 novembre in Grosseto-Juve Stabia (0-3), \u00e8 costretto ad uscire anzitempo dal campo a causa di un infortunio muscolare. Rientra in campo il 14 gennaio 2012 contro il Gubbio, subentrando al 28' al posto di Padella. Chiude la stagione con 28 presenze.\nDiventato capitano della squadra, con l'arrivo di Somma sulla panchina unionista viene messo ai margini della rosa. Esonerato quest'ultimo, rientra in difesa da titolare il 24 novembre in Grosseto-Brescia (2-2), andando a segno con un colpo di testa. Il 6 febbraio 2013 viene escluso dalla lista dei 18 giocatori che prenderanno parte alla seconda parte della stagione, chiudendo l'annata con 12 presenze e 2 reti.\nMantova e ultimi anni.\nIl 7 giugno 2013 viene ingaggiato dal , in Lega Pro Seconda Divisione, con cui firma un contratto biennale con opzione per il terzo. Esordisce con i lombardi il 25 agosto nell'incontro di Coppa Italia Lega Pro vinto contro il (1-0 il finale), giocando titolare. Il 15 maggio 2014 il Mantova viene promosso in Lega Pro unica.\nIl 26 agosto 2014 il Santarcangelo ne annuncia l'acquisto a titolo temporaneo. Termina l'annata con 29 presenze e 1 rete, e a fine stagione rescinde il contratto col Mantova per trasferirsi all'Imolese, in Serie D. Dopo la stagione trascorsa in Emilia, il 9 luglio 2016 viene tesserato dal San Marino; nel successivo mercato invernale passa al La Fiorita, con cui al termine della stagione vince il campionato.\nNazionale.\nHa giocato in tutte le rappresentative dall'Under-15 all'Under-21. In totale vanta 8 presenze con gli \"azzurrini\".\nStatistiche.\nPresenze e reti nei club.\n\"Statistiche aggiornate al 22 febbraio 2020.\""}
{"id": "1525850", "revid": "13254755", "url": "https://it.wikipedia.org/wiki?curid=1525850", "title": "Feedburner", "text": ""}
{"id": "1525851", "revid": "124123", "url": "https://it.wikipedia.org/wiki?curid=1525851", "title": "Nati nel 1334", "text": ""}
{"id": "1525853", "revid": "287204", "url": "https://it.wikipedia.org/wiki?curid=1525853", "title": "Urgup", "text": ""}
{"id": "1525854", "revid": "124123", "url": "https://it.wikipedia.org/wiki?curid=1525854", "title": "Morti nel 1336", "text": ""}
{"id": "1525858", "revid": "124123", "url": "https://it.wikipedia.org/wiki?curid=1525858", "title": "Nati nel 1337", "text": ""}
{"id": "1525861", "revid": "124123", "url": "https://it.wikipedia.org/wiki?curid=1525861", "title": "Nati nel 1338", "text": ""}
{"id": "1525865", "revid": "124123", "url": "https://it.wikipedia.org/wiki?curid=1525865", "title": "Nati nel 1339", "text": ""}
{"id": "1525868", "revid": "124123", "url": "https://it.wikipedia.org/wiki?curid=1525868", "title": "Nati nel 1345", "text": ""}
{"id": "1525871", "revid": "124123", "url": "https://it.wikipedia.org/wiki?curid=1525871", "title": "Nati nel 1346", "text": ""}
{"id": "1525874", "revid": "124123", "url": "https://it.wikipedia.org/wiki?curid=1525874", "title": "Morti nel 1346", "text": ""}
{"id": "1525876", "revid": "599013", "url": "https://it.wikipedia.org/wiki?curid=1525876", "title": "Verre (disambigua)", "text": ""}
{"id": "1525878", "revid": "124123", "url": "https://it.wikipedia.org/wiki?curid=1525878", "title": "Nati nel 1349", "text": ""}
{"id": "1525879", "revid": "125734041", "url": "https://it.wikipedia.org/wiki?curid=1525879", "title": "L'anniversario (album)", "text": "L'anniversario (1976) \u00e8 il 23\u00ba album discografico di Domenico Modugno.\nIl disco.\nIl disco contiene nove tracce inedite su LP, la prima canzone che d\u00e0 anche il titolo all'album \"L'anniversario\" \u00e8 un ri-arrangiamento del singolo del 1973.\nModugno inizi\u00f2 a preparare il disco nell'estate del 1976 mentre nei negozi aveva pubblicato il singolo \"Malarazza/N\u00e9 con te, n\u00e9 senza te\". Con altri otto brani (tra cui due brani pubblicati alcuni mesi prima sempre su 45 giri, ovvero \"Il maestro di violino\" e \"Domenica\") l'album si sarebbe dovuto intitolare proprio \"Malarazza\". Tuttavia a causa di alcuni ragionamenti di mercato e di discussioni con la Carosello, il brano che sarebbe stato appunto la title track del disco alla fine non venne incluso nello stesso, e all'ultimo minuto Modugno decise di sostituirlo con un riarrangiamento del brano \"L'anniversario\", che aveva gi\u00e0 pubblicato nel 1973 con la RCA, e che sebbene fosse stato anche sponsorizzato durante la campagna per il Referendum per la legalizzazione del divorzio nel 1974, non aveva avuto un grosso successo di vendite. Il cantautore pugliese rielabor\u00f2 il brano per il disco in questione, facendolo riuscire anche su 45 giri con il nuovo arrangiamento, e stavolta il brano ottenne successo. \nLa versione primaria dell'album venne comunque editata dalla Carosello nel 1981 con il titolo \"Malarazza\" e senza i ripensamenti e le aggiunte della prima edizione in alcune canzoni (come nel caso di \"Mia figlia\").\nI temi affrontati nel disco sono in particolare l'amore, la poesia e l'elogio della vita, tipici della dialettica di Modugno, ma anche la favola nella canzone \"Il passero\".\nLe canzoni.\nProcesso all'amore \"[Le proces]\".\nCover di un brano francese uscito due anni prima. Modugno si rivolge all'amore come un concetto da accusare in senso molto metafisico. Il brano \u00e8 in parte recitato in parte cantato\nMia figlia \"[La confidence]\".\nUna storia intimista. Una giovanissima chiede aiuto a suo padre per un'inaspettata maternit\u00e0. Da notare che inizialmente il brano (anche in questo caso una canzone originariamente francese) era stato tradotto in una versione con un testo pi\u00f9 \"castigato\" (la ragazza invocava aiuto per guarire semplicemente da una delusione d'amore) e che successivamente, a causa di un ripensamento di Modugno, ne fu fatta la nuova versione con il testo tradotto pi\u00f9 vicino all'originale. La versione pi\u00f9 \"casta\", che nel frattempo era stata gi\u00e0 incisa, venne pubblicata nel 1981 dalla Carosello nell'edizione \"corretta\", appunto dal titolo \"Malarazza\".\nIl passero \"[Viento, dile a la lluvia]\".\nQuesto brano \u00e8 una versione di \"Viento dile a la lluvia\" scritta per Litto Nebbia per il gruppo musicale argentino Los Gatos (\"I gatti\"). Si tratta di una favola che narra le vicende di un passerotto, che, ancora non adulto, decide di fuggire da sua madre, finch\u00e9 un temporale non lo sorprende e lo costringe a ripararsi interrompendo il suo viaggio nei cieli. Passano i giorni e non smette di piovere, finch\u00e9 una preghiera recitata da una voce spirituale comincia ad implorare al vento di portare via il nurifragio per far continuare l'uccellino a volare. \nAnche in questo caso il brano \u00e8 diviso in una parte parlata (recitata da Francesca Guadagno) e da una cantata.\nDomenica.\nPubblicata su 45 giri come retro de \"Il maestro di violino\", venne anche utilizzata come sigla del programma TV \"Un colpo di fortuna\". Un quadretto di quotidianit\u00e0 narrato con la tipica ironia modugniana, sulla pesantezza del lavoro settimanale e del tanto atteso arrivo del giorno festivo come momento di svago e di ritrovo dei propri affetti e amori.\nN\u00e9 con te, n\u00e9 senza te.\nLato B di \"Malarazza\", un brano dal vago sapore retr\u00f2, sulla difficolt\u00e0 di trovare una nuova strada quando in un rapporto di coppia ci si trova al punto che diventa impossibile separarsi, ma anche continuare a restare in una situazione ormai non pi\u00f9 pacifica con la propria donna. Anche in questo caso vi sono degli intermezzi recitati che si alternano alle sezioni cantate, anche se la parte parlata in questo caso risulta pi\u00f9 abbondante\nDietro l'amore.\nBrano scritto in collaborazione con un giovane Tot\u00f2 Cutugno, \u00e8 il brano pi\u00f9 classico del disco, con Modugno che ripropone quegli stilemi romantici che lo avevano caratterizzato ai tempi del grande successo negli anni '50 e '60.\nTanti anni fa.\nIl brano pi\u00f9 breve del disco. Un personaggio che con malinconia e commozione ricorda alla sua compagna delle sue speranze giovanili, senza rimpianti e pentimenti retorici.\nLa porta chiusa.\nUn uomo ricompare davanti agli occhi della donna che ha lasciato alcuni anni prima, volendo a tutti i costi riconquistarla, riuscendo alla fine nel suo intento. Anche in questo caso \u00e8 in parte recitato, nella parte iniziale e finale, con Franca Gandolfi che recita (e canta nelle sezioni centrali) il ruolo della donna della vicenda.\nIl maestro di violino.\nTra i brani pi\u00f9 noti del repertorio di Modugno, ed uno dei suoi ultimi grandi successi discografici, venne per\u00f2 anche fortemente criticato all'epoca della sua uscita insieme ad un altro brano \"Piange il telefono\" uscito solo un anno prima. Entrambi i brani vennero etichettati come \"facili\" e strappalacrime, nonch\u00e9 troppo arretrati per il gusto musicale del momento. \nIl brano narra di un cinquantenne maestro di violino appunto, che si innamora di una giovanissima allieva e alla quale non confida il suo interessamento per via della notevole differenza d'et\u00e0 che intercorre tra i due, e anche a causa di ci\u00f2 della paura di ricevere un rifiuto. Il tutto per\u00f2 si risolve in un lieto fine, con l'allieva che dichiara al maestro di non voler pi\u00f9 continuare a studiare, in quanto innamorata anche lei dell'uomo.\nCome nel caso di \"Piange il telefono\", anche da questa canzone ne fu tratto un film, che fu anche l'ultimo con Modugno come attore protagonista, per la regia di Giovanni Fusco, uscito poco dopo l'album in questione, anche se la trama ha poco in comune con la vicenda della canzone.\nNote.\nDall'album verranno tratti i seguenti 45 giri:\nIl singolo \"Il maestro di violino/Domenica\" era gi\u00e0 stato pubblicato qualche mese prima dell'album."}
{"id": "1525880", "revid": "1571097", "url": "https://it.wikipedia.org/wiki?curid=1525880", "title": "Safari (album Jovanotti)", "text": "Safari \u00e8 il dodicesimo album in studio di Jovanotti, pubblicato il 18 gennaio 2008.\nIl disco.\nL'album, dedicato al fratello scomparso, \u00e8 stato registrato tra Los Angeles, Cortona e Milano e pubblicato in cinque diverse versioni:\nTracce.\n\u00c8 disponibile inoltre sull'iTunes store un EP intitolato \"Safari Tour\" con 4 brani dal vivo.\nSuccesso commerciale.\nNotevole il successo di \"A te\" che si \u00e8 mantenuta nella classifica Top Singoli nelle prime 3 posizioni per 25 settimane consecutive, 8 delle quali al primo posto diventando il singolo pi\u00f9 acquistato nel 2008 in Italia.\nAnche l'album ha avuto un successo da sottolineare, diventando non solo il pi\u00f9 venduto del 2008 in Italia, ma anche uno dei pi\u00f9 acquistati negli ultimi anni con pi\u00f9 di 550.000 copie. L'album ha raggiunto anche la quarta posizione in Svizzera. Dalla 46\u00aa settimana dalla pubblicazione l'album ha ricominciato a guadagnare posti in classifica, arrivando alla 49\u00aa settimana al 3\u00ba posto degli album pi\u00f9 venduti in Italia. L'album, dopo quasi due anni dalla pubblicazione, continua a soffermarsi nella classifica italiana degli album pi\u00f9 venduti arrivando a conquistare ben 97 settimane consecutive, uscendone temporaneamente e rientrando la settimana successiva alla posizione 94.\nNel gennaio 2011, in contemporanea con l'uscita del successivo album di inediti di Jovanotti, \"Ora\", il disco \u00e8 tornato nella classifica italiana al quindicesimo posto."}
{"id": "1525881", "revid": "339392", "url": "https://it.wikipedia.org/wiki?curid=1525881", "title": "Nuovo World Trade Center", "text": ""}
{"id": "1525882", "revid": "339392", "url": "https://it.wikipedia.org/wiki?curid=1525882", "title": "Nuovo WTC", "text": ""}
{"id": "1525887", "revid": "599013", "url": "https://it.wikipedia.org/wiki?curid=1525887", "title": "Bogdan P\u0103tra\u0219cu", "text": "Caratteristiche tecniche.\nCentrocampista mancino, inizia la carriera come esterno sinistro di centrocampo, ma negli anni a Piacenza accentra sempre di pi\u00f9 la sua posizione trasformandosi in regista.\nCarriera.\nClub.\nEsordisce in patria, allo Sportul Studen\u021besc, che nel corso della stagione 2000-2001 lo cede ai bulgari del Litex Love\u010d. Nel gennaio 2002 viene ceduto al , militante in Serie A; debutta nella massima serie il 10 marzo 2002, nei minuti finali di Piacenza- 2-0. Colleziona 4 presenze nella prima stagione e 11 nella seconda, al termine della quale la squadra piacentina retrocede in Serie B. A partire dalla stagione 2004-2005 diventa titolare nel centrocampo emiliano, grazie anche allo spostamento di ruolo operato dall'allenatore Giuseppe Iachini, che lo trasforma da interno di centrocampo a regista. Rimane al Piacenza fino al 2008, collezionando 188 presenze complessive in campionato e 2 reti.\nNel 2008 viene ceduto in prestito al Chievo allenato da Iachini; con i gialloblu gioca 2 partite in Serie A, e nella sessione invernale del calciomercato rientra al Piacenza, che lo gira in prestito al Padova in Prima Divisione. Qui conquista la promozione in Serie B dopo i \"playoff\", e quindi fa rientro al , dove gioca le prime due partite di campionato. Alla chiusura del calciomercato ritorna al Padova sempre in Serie B, questa volta a titolo definitivo.\nAlla fine della stagione 2009-2010 il Padova decide di non rinnovare il contratto di P\u0103tra\u0219cu che, svincolato, si accorda con lo Sportul Studentesc, ritornando cos\u00ec in patria proprio nella societ\u00e0 in cui ha iniziato la carriera professionistica.\nAll'inizio del 2011 cambia nuovamente casacca firmando un contratto di un anno e mezzo con la Dinamo Bucarest, debuttando proprio contro i suoi ex compagni dello Studentesc. Riconfermato anche per la stagione successiva, disputa altre 16 partite con il club della capitale prima di trasferirsi nella sessione invernale del calciomercato all'Astra Ploie\u0219ti. Dal luglio 2012 milita nell'Universitatea Cluj, sempre nella massima divisione romena; dopo 14 presenze in campionato, nel marzo 2013 si trasferisce al Buftea, formazione partecipante al campionato di Liga II, che nell'estate 2013 viene ridenominata \"Fotbal Club Clinceni\". Vi rimane fino al febbraio 2015, quando si trasferisce al Balotesti, sempre nella seconda divisione rumena: con questa squadra rimane fino al gennaio 2016, ricoprendo il doppio ruolo di allenatore e giocatore da luglio a dicembre 2015.\nNazionale.\nCon la Nazionale gioca due partite amichevoli nel 2006. La prima \u00e8 stata Romania-Armenia (2-0) del 28 febbraio. La seconda (e ultima) \u00e8 stata Romania-Slovenia sempre vinta per 2-0 del 1\u00ba marzo."}
{"id": "1525892", "revid": "124123", "url": "https://it.wikipedia.org/wiki?curid=1525892", "title": "Nati nel 1356", "text": ""}
{"id": "1525894", "revid": "436907", "url": "https://it.wikipedia.org/wiki?curid=1525894", "title": "New Trolls (1970)", "text": "New Trolls \u00e8 la prima raccolta del gruppo musicale italiano New Trolls, pubblicata nel novembre 1970 dalla Fonit Cetra.\nDescrizione.\nIl disco si compone di dodici brani originariamente pubblicati come singoli tra il 1967 e il 1970.\nTracce.\nTesti e musiche di Giorgio D'Adamo, Vittorio De Scalzi e Nico Di Palo, eccetto dove indicato."}
{"id": "1525897", "revid": "13255152", "url": "https://it.wikipedia.org/wiki?curid=1525897", "title": "Fonit-Cetra", "text": ""}
{"id": "1525899", "revid": "124123", "url": "https://it.wikipedia.org/wiki?curid=1525899", "title": "Nati nel 1361", "text": ""}
{"id": "1525900", "revid": "599013", "url": "https://it.wikipedia.org/wiki?curid=1525900", "title": "Appio Claudio Pulcro", "text": ""}
{"id": "1525901", "revid": "124123", "url": "https://it.wikipedia.org/wiki?curid=1525901", "title": "Nati nel 1363", "text": ""}
{"id": "1525904", "revid": "287204", "url": "https://it.wikipedia.org/wiki?curid=1525904", "title": "1. deild", "text": "L1. deild \u00e8 la seconda divisione del campionato faroese di calcio. \u00c8 organizzato dalla \"FSF - F\u00f3tb\u00f3ltssamband F\u00f8roya\", la federazione calcistica locale.\nNato nel 1942, fino al 2005 era noto come 2. deild, ha quindi cambiato nome quando la massima divisione ha assunto la denominazione di \"Formuladeildin\" per ragioni sponsorizzative.\nComprende 10 squadre, che si affrontano in un girone all'italiana con due gare d'andata e una di ritorno, per un totale di 27 partite. La vincitrice \u00e8 promossa in Formuladeildin, mentre le ultime due classificate retrocedono in 2. deild.\nStoria.\nIl campionato \u00e8 stato fondato nel 1943 ed \u00e8 stato nominato \"Me\u00f0aldeildin\" (La divisione media), un anno dopo la fondazione della Prima Divisione (\"Meistaradeildin\"). Anche se all'epoca non c'erano n\u00e9 la promozione, n\u00e9 il sistema di retrocessione, entrambe le leghe erano gestite separatamente gli uni dagli altri. Questo \u00e8 stato in parte perch\u00e9 era per lo pi\u00f9 costituito da gruppi di B dal club del Meistaradeildin. Un anno dopo, tutti i campionati vennero sospesi a causa dell'occupazione alleata delle Isole da parte dell'esercito britannico. La lega \u00e8 poi ripresa la stagione successiva.\nDal 1943 al 1975 \u00e8 stato chiamato \"Medaldeildin\", poi la struttura del campionato cambi\u00f2 nel 1976, quando la \"Meistaradeildin\" \u00e8 stato rinominato \"1. deild\" e il \"Medaldeildin\" \u00e8 stata ribattezzata \"2. deild\". Anche da quella stagione in poi i club in 2. deild sono stati assegnati alla promozione in una sola 1. deild. Il primo club ad essere promosso \u00e8 stato Fram T\u00f3rshavn dopo aver vinto la divisione per la prima volta nella loro storia, anche se fin\u00ec ultimo la stagione successiva della 1. deild. L'ultima modifica al campionato \u00e8 stata fatta nel 2004, quando la 1. deild \u00e8 stato rinominata \"Formuladieldin\" per motivi di sponsorizzazione e la 2.deild adott\u00f2 il nome di \"1.Deild\", il terzo livello \u00e8 stato ribattezzata \"2.Deild\" e il quarto livello \"3.Deild\"."}
{"id": "1525906", "revid": "124123", "url": "https://it.wikipedia.org/wiki?curid=1525906", "title": "Nati nel 1366", "text": ""}
{"id": "1525908", "revid": "124123", "url": "https://it.wikipedia.org/wiki?curid=1525908", "title": "Nati nel 1367", "text": ""}
{"id": "1525909", "revid": "2193209", "url": "https://it.wikipedia.org/wiki?curid=1525909", "title": "Filippo Malatesta", "text": "Originario di Verucchio in provincia di Rimini. Ha inciso il suo primo album nel 1992 ed \u00e8 ancora in attivit\u00e0.\nBiografia.\nImpara a suonare la chitarra grazie a Fabio Giovanni Malacarne, un musicista di Villa Verucchio. Insieme a lui fonda il primo gruppo nel 1984: I Fibra. Il gruppo si esibiva principalmente in pub della zona riminese, e suonava cover degli U2, Simple Minds e Lucio Battisti. Nel 1990, durante un concerto all'Old American Bar di Viserba viene notato da Patrizia Rabitti, che lo fa conoscere al marito, Mario Flores, proprietario dell'Heaven Studios, un grosso studio di registrazione che aveva sede a Rimini.\nComincia quindi un periodo di provini con case discografiche di Milano, fino a quando nel 1992 incide il primo disco \"La figlia del re\". Patrizia Rabitti \u00e8 anche l'ideatrice del cognome d'arte \"Malatesta\", essendo studiosa di storia e vivendo Filippo a Verucchio, citt\u00e0 di origine della casata dei Malatesta, aveva l'abitudine di chiamarlo \"Filippo Malatesta\".\nNel 1992 arriva anche la prima apparizione televisiva nel programma Canzoniere dell'estate (la stessa sera della liberazione di Farouk Kassam), dove canta \"La figlia del re\". Negli anni successivi \u00e8 ospite fisso nel programma Roxy Bar di Red Ronnie e inizia un tour che toccher\u00e0 club di tutta Italia. Nel 1994 incide il secondo album: Malatesta a San Francisco, negli Stati Uniti, dove il cantante trascorre 6 mesi.\nIl produttore del secondo album \u00e8 Corrado Rustici, lo stesso produttore di Zucchero Fornaciari ed Elisa. Nel 1994 partecipa anche alla trasmissione \"Un disco per l'estate\" a Riccione. Nel 1997, dopo aver prodotto Il re delle tre, lascia la casa discografica Visa Records per contrasti riguardanti le scelte artistiche delle produzioni.\nNel 2000 scrive per Syria la canzone \"Cento giorni\" che fa parte del disco \"Come una goccia d'acqua\".\n\u00c8 stato proprietario di un locale a Verucchio, il Vincanto, nel quale si esibiva regolarmente. Ad oggi ha un locale a Villa Verucchio \"Il Kiosko\"\nIl 19 dicembre 2019, dopo 15 anni dal suo ultimo album \"Giramondo\", esce il suo nuovo album \"Sopra la polvere\" pubblicato dall'etichetta riminese Yourvoice Records contenente due brani inediti e nuovi riarrangiamenti dei suoi pezzi pi\u00f9 famosi.\nDurante il periodo di lockdown Filippo Malatesta registra il suo nuovo album di inediti intitolato \"Biutifullove\". Anticipato dal singolo \"Giulia\" nel luglio del 2020, l'intero album viene pubblicato nel dicembre dello stesso anno."}
{"id": "1525910", "revid": "117035869", "url": "https://it.wikipedia.org/wiki?curid=1525910", "title": "Duke Nukem (personaggio)", "text": "Duke Nukem \u00e8 il protagonista di una serie di videogiochi, creato da Todd Replogle, George Broussard, Allen Blum e Scott Miller della Apogee Software. A partire dal terzo e pi\u00f9 celebre capitolo della saga, \"Duke Nukem 3D\", \u00e8 doppiato da Jon St. John.\nIl personaggio.\n\u00c8 un eroe volutamente stereotipato: muscoloso e ottuso, tratta le donne come oggetti ed \u00e8 sempre pronto a prendere in giro i suoi amici. Pu\u00f2 essere considerato un mix fra diversi personaggi immaginari: in particolare esistono molti punti in comune con Ash Williams, da cui derivano alcune frasi pronunciate, ma \u00e8 possibile trovare elementi comuni anche in altri personaggi interpretati da attori come Kurt Russel (\"\", \"Fuga da Los Angeles\", \"Grosso guaio a Chinatown\"), Arnold Schwarzenegger (\"Commando\", \"Predator\", \"Last Action Hero - L'ultimo grande eroe\", \"Terminator\") e Roddy Piper (\"Essi vivono\").\nDuke Nukem incarna la tipica immagine stereotipata dell'eroe fuori dagli schemi: capelli a spazzola biondo ossigenato, muscoli sproporzionati, guanti a mezze dita di pelle nera e rossa con il simbolo della radioattivit\u00e0 sul dorso delle mani, una canottiera rossa con delle cartucce pesanti sulle spalle e un paio di comuni jeans. Ama fumare i sigari e passare la maggior parte del tempo negli strip club - o a casa sua, solo se circondato da donne. Il suo comportamento \u00e8 tipico: narcisistico, volgare, iperviolento, cinico, sarcastico, menefreghista, donnaiolo. Duke combatte contro gli alieni che minacciano la Terra, grazie a una vasta gamma di armi letali e altamente tecnologiche. Non perde mai l'occasione di deridere i suoi avversari dopo averli uccisi.\nDuke ha abilit\u00e0 quasi sovrumane e si deduce, dai dipinti, poster e trofei presenti in casa sua, che \u00e8 un abile pescatore di squali, ha scalato l'Everest, \u00e8 stato astronauta, \u00e8 campione di Full contact karate, \u00e8 campione di Body Building, \u00e8 un attore ed inoltre \u00e8 un abile giocatore di Poker. Ha fatto pubblicit\u00e0 a case farmaceutiche produttrici di steroidi.\nVideogiochi.\nDuke Nukem \u00e8 protagonista di numerosi titoli ma la serie originale \u00e8 attualmente composta da quattro episodi, di cui il quarto, \"Duke Nukem Forever\", dopo 12 anni di promesse, attese e cancellazioni \u00e8 stato portato sui nostri schermi da 2K Games e Gearbox Software il 10 giugno 2011. Tutti gli altri sono spin-off, distribuiti da 3D Realms ma prodotti su licenza da altri team.\nApparizioni.\nDuke Nukem ha fatto delle apparizioni in giochi prodotti o in qualche modo correlati con Apogee/3D Realms o Gearbox:\nIn questi giochi il nome Duke Nukem compare nella tabella degli high-score:\nMerchandising.\nDuke Nukem \u00e8 apparso in diversi articoli di merchandising, tra i quali:"}
{"id": "1525912", "revid": "124123", "url": "https://it.wikipedia.org/wiki?curid=1525912", "title": "Nati nel 1372", "text": ""}
{"id": "1525913", "revid": "124123", "url": "https://it.wikipedia.org/wiki?curid=1525913", "title": "Morti nel 1372", "text": ""}
{"id": "1525914", "revid": "124123", "url": "https://it.wikipedia.org/wiki?curid=1525914", "title": "Morti nel 1373", "text": ""}
{"id": "1525924", "revid": "124123", "url": "https://it.wikipedia.org/wiki?curid=1525924", "title": "Nati nel 1376", "text": ""}
{"id": "1525927", "revid": "124123", "url": "https://it.wikipedia.org/wiki?curid=1525927", "title": "Morti nel 1377", "text": ""}
{"id": "1525928", "revid": "113909472", "url": "https://it.wikipedia.org/wiki?curid=1525928", "title": "Revolutions per Minute (Rise Against)", "text": "Revolutions per Minute \u00e8 il secondo album della band statunitense punk rock dei Rise Against. \u00c8 stato pubblicato nel 2003 sotto la Fat Wreck Chords.\nL'album ha avuto un'edizione limitata in vinile (tra le quali 217 in vinile rosso) che ora \u00e8 fuori produzione. \u00c8 l'ultimo lavoro della band sotto la Fat Wreck Chords, prima di passare alla Geffen Records con Siren Song of the Counter Culture.\nPer commemorare il decimo anniversario dell'album, la Fat Wreck Chords ha pubblicato l'album come RPM10, il 28 maggio 2013. La ristampa presenta dieci tracce demo bonus e un packaging esteso.\nTemi.\nI temi maggiori di Revolutions Per Minute seguono le idee del gruppo sulla situazione socio-politica internazionale (\"Blood Red, White and Blue\", colori della bandiera statunitense) e indagano sui possibili problemi di un uomo e delle sue relazioni (\"Like the Angel\" e \"Heaven Knows\")."}
{"id": "1525931", "revid": "124123", "url": "https://it.wikipedia.org/wiki?curid=1525931", "title": "Morti nel 1379", "text": ""}
{"id": "1525932", "revid": "120025494", "url": "https://it.wikipedia.org/wiki?curid=1525932", "title": "Immanuel Romano", "text": " \nBiografia.\nRicevette una buona educazione umanistica e visse soprattutto della sua attivit\u00e0 di precettore svolta presso ricche famiglie di religione israelita dell'Italia centrale (Fermo, Fabriano, Perugia, Ancona, Camerino) e di Verona. Fu amico di Cino da Pistoia e Bosone da Gubbio.\nScrisse poesie d'amore, satiriche e di vario genere che assieme ad alcuni scritti di prosa riun\u00ec nell'opera in ebraico \"Mahb\u0101r\u014dt\" (plurale femminile). L'opera, il cui nome ebraico corrisponde all'arabo \"maq\u0101m\u0101t\", \u00e8 costituita 28 componimenti misti di prosa e versi i cui metri sono quelli della poesia volgare del XIV secolo, utilizzati per es. dai poeti del Dolce stil novo. L'ultima mahb\u0101rah (singolare femminile) contiene anche una descrizione degli inferi a imitazione della Divina Commedia.\nCompose in italiano quattro sonetti di gusto realistico e una frottola sulla corte di Cangrande della Scala (presso il quale Immanuel fu dopo il 1312).\nAlcuni studiosi hanno teorizzato una probabile amicizia personale con Dante Alighieri.\nScrisse anche commenti biblici."}
{"id": "1525933", "revid": "229617", "url": "https://it.wikipedia.org/wiki?curid=1525933", "title": "Elemental gerald", "text": ""}
{"id": "1525934", "revid": "293377", "url": "https://it.wikipedia.org/wiki?curid=1525934", "title": "Ken Hill's Phantom of the Opera", "text": "Ken Hill's Phantom of the Opera \u00e8 un musical del 1984 ideato dal commediografo inglese Ken Hill, tratto dal romanzo omonimo di Gaston Leroux.\nStoria dello spettacolo.\nUna prima versione (ancora molto lontana da quella definitiva), intitolata semplicemente The Phantom of the Opera, viene messa in scena nel 1976 a Lancaster con testi di Hill, musiche moderne di Ian Harmit (alternate a brani tratti dal Faust di Gounod) e regia di John Blackmore ed \u00e8 considerata la prima significativa versione musicale del celebre romanzo.\nNonostante un discreto successo, lo spettacolo cade presto nell'oblio, finch\u00e9, nel 1984, Hill decide di presentarne una nuova versione, con alcune significative modifiche nel libretto e sostituendo le musiche di Harmit con melodie tratte da arie operistiche di autori quali Gounod, Verdi, Offenbach, Von Weber e Donizetti.\nLa nuova produzione ottiene un notevole successo, e viene particolarmente apprezzata da Andrew Lloyd Webber, che si dice ne abbia preso spunto per la propria versione.\nLo spettacolo viene quindi presentato a Saint Louis nel 1987 (con protagonista Sal Mistretta), e successivamente, in una nuova versione prodotta da Jonathan Reinis, in un fortunato tour negli Stati Uniti, continuando a perfezionare la partitura e il libretto. Una nuova aria (su musiche di Dvorak) \u00e8 stata aggiunta nel 1991 per la prima edizione giapponese, ed ulteriori modifiche sono state fatte nel corso degli anni in occasione delle varie riprese dello spettacolo succedutesi, in vari paesi, a partire dal 1992.\nNel 1991 lo spettacolo \u00e8 stato presentato anche nel West End con il titolo definitivo Ken Hill's Phantom of the Opera, utilizzando ufficialmente da allora per distinguerlo dalla pi\u00f9 celebre versione di Lloyd Webber, ma, nonostante un'ottima accoglienza da parte della critica (incluse due nomination agli Olivier Awards), non \u00e8 riuscito ad ottenere il successo sperato.\nNe esiste una registrazione in studio del 1993.\nLegami con la versione di Andrew Lloyd Webber.\nNel 1984 il compositore Andrew Lloyd Webber e il produttore Cameron Mackintosh si interessano allo spettacolo di Hill, ipotizzando di produrne una possibile versione ad alto budget da presentare nei teatri del West End.\nBen presto tuttavia, Lloyd Webber inizia a lavorare autonomamente allo spettacolo, decidendo di creare un musical ex novo (con la collaborazione del librettisti Charles Hart e Richard Stiloge), escludendo Hill dal progetto.\nDal punto di vista del libretto, vi sono comunque diverse affinit\u00e0 tra i due spettacoli, sebbene la versione di Hill appaia pi\u00f9 vicina al romanzo originale.\nLo spettacolo di Hill \u00e8 stato portato sulla scena con regie diverse, alcune delle quali hanno preso diversi spunti dalla messinscena dello spettacolo di Lloyd Webber curata da Harold Prince.\nA causa della fama dello spettacolo \"rivale\", la versione di Hill non ha mai goduto di grande fortuna nei centri pi\u00f9 importanti (Broadway; West End), ma \u00e8 riuscita a ritagliarsi uno spazio nei teatri periferici guadagnandosi un certo seguito di fan e un buon successo commerciale."}
{"id": "1525936", "revid": "1305772", "url": "https://it.wikipedia.org/wiki?curid=1525936", "title": "Revolutions per Minute", "text": "Revolutions per Minute (giri al minuto in lingua inglese) pu\u00f2 riferirsi a:"}
{"id": "1525937", "revid": "124123", "url": "https://it.wikipedia.org/wiki?curid=1525937", "title": "Morti nel 1386", "text": ""}
{"id": "1525938", "revid": "210128", "url": "https://it.wikipedia.org/wiki?curid=1525938", "title": "Manoello Giudeo", "text": ""}
{"id": "1525939", "revid": "124123", "url": "https://it.wikipedia.org/wiki?curid=1525939", "title": "Morti nel 1387", "text": ""}
{"id": "1525940", "revid": "124123", "url": "https://it.wikipedia.org/wiki?curid=1525940", "title": "Morti nel 1389", "text": ""}
{"id": "1525943", "revid": "124123", "url": "https://it.wikipedia.org/wiki?curid=1525943", "title": "Morti nel 1392", "text": ""}
{"id": "1525944", "revid": "124123", "url": "https://it.wikipedia.org/wiki?curid=1525944", "title": "Morti nel 1393", "text": ""}
{"id": "1525946", "revid": "124123", "url": "https://it.wikipedia.org/wiki?curid=1525946", "title": "Morti nel 1394", "text": ""}
{"id": "1525947", "revid": "124123", "url": "https://it.wikipedia.org/wiki?curid=1525947", "title": "Morti nel 1395", "text": ""}
{"id": "1525949", "revid": "345405", "url": "https://it.wikipedia.org/wiki?curid=1525949", "title": "Confetti", "text": ""}
{"id": "1525958", "revid": "124123", "url": "https://it.wikipedia.org/wiki?curid=1525958", "title": "Morti nel 1401", "text": ""}
{"id": "1525962", "revid": "599013", "url": "https://it.wikipedia.org/wiki?curid=1525962", "title": "Emilio Caprile", "text": "Carriera.\nClub.\nNativo del quartiere genovese di Staglieno, crebbe calcisticamente nelle giovanili del (che ritorner\u00e0 a chiamarsi \"Genoa\" al termine della seconda guerra mondiale) guidate da Luigi Burlando; ricopriva il ruolo di ala sinistra, ove sfruttava la sua grande velocit\u00e0.\nGuido Ara lo inser\u00ec, non ancora diciassettenne, nella rosa della prima squadra rossobl\u00f9 che partecip\u00f2 alla Coppa Citt\u00e0 di Genova che nei primi mesi del 1945 sostitu\u00ec il normale campionato a causa degli eventi bellici che sconvolgevano l'Europa in quel periodo. La competizione fu vinta dai rossobl\u00f9 che sorpassarono all'ultima giornata i rivali del ; a Caprile e a ciascun vincitore della competizione furono date in premio 20.000 lire dal futuro presidente rossoblu Antonio Lorenzo.\nEsord\u00ec in Serie A a 17 anni con il Genoa nella sconfitta esterna per 9-1 contro l' del 23 dicembre 1945. Nella sua militanza genoana gioc\u00f2 cinque incontri, senza reti, nella Divisione Nazionale 1945-1946 e tre nella Coppa Alta Italia, in cui segn\u00f2 le sue uniche due reti in rossoblu, nel 5-1 del 30 giugno 1946 contro la e la rete dell'1-1 contro il del 14 luglio seguente.\nLa stagione seguente fu ceduto alla , iscritta alla Serie B 1946-1947, ove nonostante le sue 19 reti, retrocesse in Serie C. La stagione seguente rimane in cadetteria con la maglia del , ove grazie alle sue 13 reti in 34 partite ottiene il quarto posto finale e si fa notare dalla , che lo ingaggia. \nNella Serie A 1948-1949 con i bianconeri ottiene il quarto posto finale giocando 32 partite e segnando 9 reti.\nChiuso dal'ingaggio del danese Karl Aage Pr\u00e6st si trasferisce in prestito biennale all' ove gioca due stagioni su buoni livelli, guadagnandosi la convocazione ai Mondiali 1950 e il ritorno alla Juventus.\nCon i bianconeri vince il campionato 1951-1952, pur avendo giocato solo 5 partite, segnando 2 gol, poich\u00e9 riserva del danese Pr\u00e6st.\nLa stagione seguente passa alla , societ\u00e0 in cui militer\u00e0 sino all'autunno del 1953, quando passa al in Serie B poich\u00e9 chiuso nei biancocelesti da Alberto Fontanesi.\nNel 1954 ritorna al , sempre in cadetteria, con cui gioca tre stagioni in B e una, l'ultima tra i lilla, in Serie C.\nNel 1958 torna in Liguria per giocare nella , con cui ottiene il dodicesimo posto nel Girone A del Campionato Interregionale 1958-1959: chiuder\u00e0 la carriera agonistica proprio dopo il campionato con gli arancioni.\n\u00c8 morto nella citt\u00e0 natia il 5 marzo 2020.\nNazionale.\nConvocato quattro volte nella Nazionale maggiore, esord\u00ec segnando a Brentford nel torneo olimpico 1948, il 2 agosto 1948 nella vittoria per 9-0 contro gli , quindi disput\u00f2 la sua ultima partita in Nazionale il 5 agosto dello stesso anno nella sconfitta per 5-3 contro la . Fu quindi convocato senza giocare nelle partite del 25 giugno 1950 contro la (sconfitta per 3-2) e del 2 luglio 1950 contro il (vittoria per 2-0), valevoli per i mondiali del 1950. Tra tutti i giocatori della Nazionale \u00e8 tra i pi\u00f9 giovani esordienti, avendo esordito a poco pi\u00f9 di 19 anni."}
{"id": "1525963", "revid": "307923", "url": "https://it.wikipedia.org/wiki?curid=1525963", "title": "Francesco Carnisi", "text": "Il censimento delle sue opere \u00e8 tuttora in corso e mostra una straordinaria vitalit\u00e0 con presenze nel varesotto, nel comasco e nella bassa Valtellina. Per ora, non si hanno notizie d'organi costruiti dal Carnisi prima del 1837: questo pu\u00f2 far pensare che, fino a tale data, il maestro luinese abbia praticato un periodo di apprendistato presso la bottega di un abile organaro.\nL'organo di Montegrino Valtravaglia (VA) sembra essere il suo primo strumento e ci dice poco sul suo costruttore, perch\u00e9 a inizio Novecento \u00e8 stato sistematicamente modificato nella sua natura. Lo stesso vale per lo strumento costruito per la chiesa di Cadero in Veddasca, posato nel 1843 e modificato in modo irrecuperabile nel 1955. Per entrambi gli strumenti, tuttavia, il materiale originale \u00e8 di qualit\u00e0 eccellente.\nMorbegno sembra sia stata la sua ultima fatica. Vi era gi\u00e0 stato nel 1850 per il restauro del Serassi della Collegiata e per S. Martino. Qui dar\u00e0 corso ad un nuovo restauro.\nLa morte lo coglie il 23 maggio 1861 nella sua Luino. Una lettera del fratello e coerede Giacomo, aggiunto d'ordine del R. Tribunale di Como, richieder\u00e0 alla fabbriceria di Morbegno il pagamento residuo per i lavori condotti a S. Martino.\nQuello che emerge dagli strumenti del Carnisi, \u00e8 una continua ricerca di miglioramento, soprattutto per quanto riguarda la parte meccanica, pur rimanendo fedele, nel complesso, ai canoni dell'organaria italiana dell'Ottocento. Egli consigliava sempre la tastiera estesa, quando le fabbricerie erano disposte a spendere cifre pi\u00f9 consistenti (l'uso delle ottave corte era dovuto, per la stragrande maggioranza dei casi, esclusivamente a motivi economici).\nIl fatto che egli fu chiamato dai canonici del Duomo di Como a restaurare il prestigioso Antegnati, in un periodo nel quale, in Lombardia, erano attivi molti organari di valore, dimostra quanto il Maestro di Luino fosse riconosciuto e stimato nella sua epoca pi\u00f9 di quanto oggi si possa immaginare. Organari sui quali si sono raccolte notizie anche pi\u00f9 povere appaiono, a distanza di uno o pi\u00f9 secoli, pi\u00f9 trasparenti. Francesco Carnisi si circonda invece d'indefiniti contorni, sfugge ad un'analisi che non riguardi l'organaro e cerchi invece l'uomo (sappiamo che fece parte di una confraternita laica, la quale aliment\u00f2 a lungo la piet\u00e0 popolare luinese).\nTra le sue prime opere di certa attribuzione e l'incondizionata fiducia accordatagli per interventi su organi di grande interesse storico passano pochi anni. Artisti anche pi\u00f9 famosi attenderanno una vita prima di entrare in Cattedrali come quella di Como, illustrata dai pi\u00f9 grandi nomi d'arte non solo lombarda.\nSi ha l'impressione che l'organaro appaia all'improvviso e ottenga tutto in un tempo relativamente breve. Anche alla famiglia pensa quando \u00e8 ormai entrato nella piena maturit\u00e0. Il matrimonio fu celebrato nel 1849 ed egli si spegner\u00e0 lasciando i figli in et\u00e0 ancora tenera. Una figlia, nel 1855, gli morir\u00e0 di tisi.\nIn termini di pura supposizione si sarebbe indotti a pensare ad una giovinezza trascorsa oltralpe, ripetendo l'esperienza di altri organari varesini."}
{"id": "1525968", "revid": "767487", "url": "https://it.wikipedia.org/wiki?curid=1525968", "title": "The Canton Godfather", "text": "The Canton Godfather () \u00e8 un film del 1989 diretto da Jackie Chan.\nConosciuto anche come Miracles (titolo internazionale), \"Mr. Canton &amp; Lady Rose\", \"The Chinese Godfather\", \"Black Dragon\", questo film d'azione prodotto a Hong Kong, \u00e8 un remake di due lungometraggi di Frank Capra: \"Signora per un giorno\" e \"Angeli con la pistola\".\nTrama.\nFine '800/primi del 900, Cheng Wah Kuo (interpretato da Jackie Chan), \u00e8 un ragazzo di campagna che arriva a Hong Kong in cerca di fortuna, ma finisce per perdere tutti i soldi di cui disponeva, venendo truffato al suo primo giorno nella grande citt\u00e0. Conosce una non pi\u00f9 giovane venditrice di fiori che gli vende una rosa portafortuna. In seguito a bizzarre e tragicomiche vicissitudini, coincidenze e equivoci, il giovane finisce per prendere il posto del capo di una potente organizzazione di gangster. Avendo un sincero cuore d'oro, il ragazzo cerca di riorganizzare la sua organizzazione trasformandola in un Night Club legale, dando origine a una serie di imprevisti e sorprendendo i suoi compagni di malavita.\nDivenuto quindi ricco, cerca di aiutare la vecchia venditrice di rose. Scoperto che la figlia di quest'ultima si trova a Shanghai ed \u00e8 in procinto di sposarsi con un ricco giovane, che crede che lei sia una nobildonna e che presto verr\u00e0 a farle visita, Cheng si assume l'impegno di accogliere i due promessi sposi e di inscenare una colossale messa in scena per mostrare che la povera venditrice sia in realt\u00e0 una delle signore pi\u00f9 ricche della citt\u00e0, per evitare che il matrimonio sia rovinato dalla umile condizione della donna. La serie di messe in scena e di equivoci continua fino al matrimonio, tra ostacoli insormontabili: persecuzioni della polizia, gangster rivali, testimoni importanti per il matrimonio.\nProduzione.\nOltre ad interpretare il ruolo del protagonista del film, Jackie Chan lo ha anche diretto, curando oltre alle inquadrature anche le coreografie d'azione. Del cast fanno parte, fra gli altri, Richard Ng (\"My Lucky Stars\"), Bill Tung (\"Drunken Master 2\"), la cantante Anita Mui (\"Drunken Master 2\"), in quest'occasione impegnata anche nel main theme \"Rose, Rose I love you\", e Yuen Biao (\"My Lucky Stars\") nei panni di un mendicante. Inoltre, \u00e9 presente anche il leggendario Wu Ma come spalla di Chan, che lo introduce nel mondo della malavita. Il cast \u00e8 ricchissimo di camei di grandissime star del cinema cinese e di Hong Kong. Nella sua autobiografia \"\" 1998, Chan definisce questo film come il suo preferito tra tutti quelli da lui realizzati."}
{"id": "1525969", "revid": "124123", "url": "https://it.wikipedia.org/wiki?curid=1525969", "title": "Morti nel 1412", "text": ""}
{"id": "1525971", "revid": "48344", "url": "https://it.wikipedia.org/wiki?curid=1525971", "title": "Manero Il Turco", "text": ""}
{"id": "1525974", "revid": "124123", "url": "https://it.wikipedia.org/wiki?curid=1525974", "title": "Morti nel 1414", "text": ""}
{"id": "1525985", "revid": "124123", "url": "https://it.wikipedia.org/wiki?curid=1525985", "title": "Morti nel 1419", "text": ""}
{"id": "1525987", "revid": "30445", "url": "https://it.wikipedia.org/wiki?curid=1525987", "title": "Maresciallo Badoglio", "text": ""}
{"id": "1525988", "revid": "124123", "url": "https://it.wikipedia.org/wiki?curid=1525988", "title": "Nati nel 1423", "text": ""}
{"id": "1525989", "revid": "173346", "url": "https://it.wikipedia.org/wiki?curid=1525989", "title": "Funakoshi Gichin", "text": ""}
{"id": "1525991", "revid": "767487", "url": "https://it.wikipedia.org/wiki?curid=1525991", "title": "Giuseppe Zambeccari", "text": "I suoi studi universitari furono compiuti presso la Facolt\u00e0 di Medicina dell'Universit\u00e0 di Pisa, seguendo i corsi di Lorenzo Bellini ed Alessandro Marchetti. \nDopo la laurea, conseguita nel 1679, inizi\u00f2 a praticare la professione medica all'Ospedale di Santa Maria Nuova di Firenze, dove conobbe e divenne amico di Francesco Redi. \nNel 1680 pubblic\u00f2 l'opera \"Le Esperienze intorno a diverse viscere tagliate a diversi animali viventi\", uno tra i primi trattati di fisiologia realizzati attraverso il metodo della vivisezione.\nNel 1689 l'amico Redi si adoper\u00f2 per fare ottenere a Zambeccari una \"lettura ordinaria\", \"con l'augumento de' quaranta scudi annui\" ed il Granduca Cosimo III concesse le richieste . \nAlla morte di Bellini, nel 1704 ne prese il posto alla cattedra di anatomia. \nGiuseppe Zambeccari, in un suo manuale di operazioni sperimentali riusc\u00ec a dimostrare che la milza non era essenziale per la sopravvivenza. \nSi interess\u00f2 anche delle terme di San Giuliano e di Bagni di Lucca, pubblicando nel 1712 un \"Breve trattato dei bagni di Pisa e di Lucca\". \nMor\u00ec il 13 dicembre 1728."}
{"id": "1525996", "revid": "124123", "url": "https://it.wikipedia.org/wiki?curid=1525996", "title": "Morti nel 1432", "text": ""}
{"id": "1525997", "revid": "1522738", "url": "https://it.wikipedia.org/wiki?curid=1525997", "title": "Tromaville", "text": ""}
{"id": "1525998", "revid": "124123", "url": "https://it.wikipedia.org/wiki?curid=1525998", "title": "Morti nel 1434", "text": ""}
{"id": "1526005", "revid": "1543377", "url": "https://it.wikipedia.org/wiki?curid=1526005", "title": "Michele Anaclerio", "text": "Caratteristiche tecniche.\nIl ruolo principale di Anaclerio \u00e8 terzino sinistro, tuttavia pu\u00f2 giocare anche da centrale.\nCarriera.\nClub.\n\u00c8 cresciuto nel , squadra della sua citt\u00e0, con la quale ha debuttato a 19 anni in Serie A nella stagione 2000-2001 nella sconfitta per 1-0 in casa della , il 27 maggio 2001. Successivamente \u00e8 stato per due anni in prestito al in Serie C1 prima di tornare ancora a Bari, stavolta in Serie B, restandovi per tre stagioni e giocando complessivamente 72 partite di campionato.\nNel 2006 viene ceduto in prestito con diritto di riscatto al . Fa il suo debutto con la maglia biancorossa il 19 settembre nella vittoria per 1-0 contro il , e, dopo una prima stagione in cui si alterna con Giuseppe Gemiti, diventa titolare in quella successiva. Segna la sua prima rete per i piacentini il 14 agosto 2007 nella partita valida per il primo turno di Coppa Italia contro lo , terminata 2-0. Al termine del campionato il Piacenza riscatta la seconda met\u00e0 di Anaclerio dopo essere andato alle buste con il Bari. Nella stagione 2009-2010 diventa capitano, prima che un infortunio a un ginocchio lo costringa a terminare anzitempo la stagione alla fine di gennaio dopo aver giocato 12 partite segnando un gol.\nDopo aver saltato le prime giornate della stagione successiva a causa dei postumi dell'infortunio, ritorna in campo nella partita contro l'; a fine stagione totalizza 31 presenze in campionato e 2 nei play-out, realizzando anche tre reti. Dopo la retrocessione in Prima Divisione, nell'agosto 2011 viene ceduto al per euro.\nFa il suo debutto con la maglia dei campani il 4 settembre nella vittoria per 2-1 in casa del . L'11 settembre 2011 nel match casalingo contro il , vinto 3-0 dal Benevento, sigla la sua prima rete in maglia giallorossa.\nNel gennaio 2014, dopo 39 presenze complessive in campionato con i campani, rescinde il contratto e si trasferisce al , sempre in Prima Divisione. Debutta con i veneti il 23 febbraio successivo nella partita pareggiata 1-1 contro la .\nNel settembre successivo rescinde il contratto con il Vicenza e si trasferisce al , in Serie D. Debutta con i nerazzuri pugliesi il 7 settembre nella partita pareggiata per 1-1 contro i . Segna la prima rete con i biscegliesi il 26 aprile alla terzultima di campionato nel 7-0 interno contro il . Dopo aver segnato un'altra rete all'ultima giornata termina la stagione con 23 presenze e due reti in campionato, una presenza in Coppa Italia e una nei play-off nei quali il Bisceglie \u00e8 eliminato al secondo turno. Viene confermato al Bisceglie anche nella stagione successiva, nella quale diventa capitano dei pugliesi.\nCiononostante, nel dicembre 2015 si trasferisce al Gravina, in Eccellenza. Fa il suo debutto con i giallobl\u00f9 il 6 dicembre nella vittoria casalinga per 3-0 contro l'Unione Calcio Bisceglie. Segna la sua prima rete con la nuova maglia la domenica successiva nella sconfitta per 4-1 in casa dell'Otranto. Con i giallobl\u00f9 vince la fase regionale della Coppa Italia Dilettanti e, il 3 aprile vince, con due giornate di anticipo, grazie al pareggio per 0-0 contro l'Unione Bisceglie, il campionato di Eccellenza pugliese. Resta col Gravina anche nella stagione successiva, la prima in Serie D per la squadra pugliese. In questa stagione veste anche la fascia di capitano. Termina la stagione con 32 presenze in campionato, 1 in Coppa Italia Serie D ed 1 nei play-off nei quali il Gravina viene eliminato in semifinale dalla . Il 12 dicembre 2017 si svincola dalla squadra pugliese Pochi giorni dopo si trasferisce all'Omnia Bitonto, militante nell'Eccellenza pugliese. Fa il suo debutto con i bitontini il 17 dicembre nella partita vinta per 8-0 contro la . Termina la stagione totalizzando 15 presenze in campionato e 5 nei play-off al termine dei quali l'Omnia Bitonto conquista la promozione in Serie D. Nella finale play-off contro l'Afragola, decisa ai tiri di rigore, mette a segno il tiro decisivo.\nPer la stagione 2018-2019 si trasferisce al , militante anch'esso nell'Eccellenza pugliese. Debutta con i neroverdi il 2 settembre 2018 nella partita vinta per 7-2 in casa del valida per gli ottavi di finale della fase regionale della Coppa Italia Dilettanti. Il 16 settembre seguente segna la sua prima rete con i coratini nella partita pareggiata 2-2 sul campo dell'Atletico Vieste. All'inizio di novembre, dopo sei presenze e una rete in campionato e quattro presenze nella fase regionale di coppa Italia Dilettanti lascia il Corato.\nIl 6 dicembre viene annunciato il suo trasferimento al , che durante l'estate, aveva acquisito il titolo sportivo dell'Omnia Bitonto con cui lo stesso Anaclerio aveva conquistato la promozione in serie D al termine della stagione precedente. Esordisce con la nuova maglia il 16 dicembre nella partita persa 2-0 sul campo del . Il 17 febbraio 2019 segna la sua prima rete con la maglia dei bitontini nella partita vinta 2-0 sul campo del . Chiude l'annata con 17 presenze e una rete in campionato, oltre ad una presenza nei play-off promozione, nei quali il Bitonto viene eliminato in semifinale dal .\nNel giugno 2019 viene indagato dalla procura di Bari insieme a 6 compagni di squadra del Bitonto per il reato di frode in competizione sportiva per la presunta combine della partita -Bitonto 3-2 del 5 maggio precedente, che aveva sancito la promozione in serie C del Picerno a discapito dell'.\nNell'agosto 2019 scende di categoria, accasandosi al Molfetta Calcio, militante in Eccellenza. Debutta con i molfettesi il 7 settembre 2019 nella partita vinta per 1-0 contro l'Atletico Vieste. Il 19 gennaio 2020, nella partita pareggiata per 1-1 contro l'Otranto, segna la sua prima rete con i molfettesi. Nel corso della stagione, terminata anzitempo a causa dello scoppio della pandemia causata dal coronavirus COVID-19 e culminata con la vittoria del campionato da parte del Molfetta e la promozione in Serie D, totalizza 23 presenze con tre reti in campionato e una presenza, senza reti nella fase regionale della coppa Italia Dilettanti.\nIl 10 agosto 2020 viene deferito dalla procura federale della FIGC in relazione ai fatti della presunta combine della partita Picerno-Bitonto del maggio 2019; in particolare, ad Anaclerio viene contestato un accordo, stipulato tramite l'allora direttore sportivo del Potenza Vincenzo De Santis, che, in cambio del pagamento da parte del Picerno della somma di \u20ac, i quali sarebbero stati, poi, consegnati al capitano del Bitonto Francesco Patierno per essere, in seguito, divisi tra i compagni coinvolti, l'impegno dei giocatori bitontini a favorire un risultato che garantisse al Picerno la promozione in Serie C. Il 31 agosto 2020 viene squalificato per due anni dalla sezione disciplinare del tribunale nazionale federale della Figc. Con la sentenza di appello, pubblicata l'11 settembre successivo, la squalifica di Anaclerio viene ridotta a un anno e 8 mesi.\nNazionale.\nAnaclerio vanta una presenza con la nazionale Under-21 di Serie B, il 30 marzo 2004, contro il Belgio Under-21.\nStatistiche.\nPresenze e reti nei club.\n\"Statistiche aggiornate al 23 febbraio 2020.\""}
{"id": "1526008", "revid": "124123", "url": "https://it.wikipedia.org/wiki?curid=1526008", "title": "Morti nel 1442", "text": ""}
{"id": "1526011", "revid": "767487", "url": "https://it.wikipedia.org/wiki?curid=1526011", "title": "NanoVM", "text": "NanoVM \u00e8 una implementazione open-source della Java Virtual Machine. Concepito e sviluppato, perlomeno inizialmente, per l'Atmel AVR ATmega8, il microprocessore utilizzato dal Robot Asuro, l'impiego di NanoVM \u00e8 stato esteso anche ad altri processori della stessa famiglia.\nQuesta virtual machine necessita di 8 Kbytes di memoria (tanto \u00e8 grande la sua implementazione) e di 256 byte di RAM. Il bytecode generato dal programmatore viene processato da NanoVM che effettua alcune operazioni di conversione spedendo il risultato a un bootloader. Il codice viene infine memorizzato in una memoria EEPROM."}
{"id": "1526012", "revid": "124123", "url": "https://it.wikipedia.org/wiki?curid=1526012", "title": "Morti nel 1449", "text": ""}
{"id": "1526015", "revid": "599013", "url": "https://it.wikipedia.org/wiki?curid=1526015", "title": "Leonardo Migli\u00f3nico", "text": "Carriera.\nClub.\nCresciuto calcisticamente nel Justo Jos\u00e8 de Urquiza, dopo un periodo all'Estudiantes, viene acquistato nel 2003 dal . Nella prima stagione con gli emiliani viene impiegato solamente con la Primavera, debuttando in prima squadra solo nella stagione 2004-2005 in cui disputa 10 partite.\nNella stagione 2005-2006 avviene la sua consacrazione come uno dei migliori difensori di tutta la Serie B, alternandosi in difesa con Hugo Campagnaro e Samuele Olivi. Dopo quattro stagioni nel Piacenza, nel gennaio 2008 approda in Serie A, acquistato in compropriet\u00e0 dalla Sampdoria. Esordisce nella massima serie il 24 febbraio 2008 nel pareggio interno dei blucerchiati contro l'Inter, e colleziona in tutto 4 presenze con la maglia blucerchiata.\nL'11 luglio 2008 viene ceduto in prestito al Livorno dove conquista la promozione in Serie A. Il 26 giugno 2009 il Livorno lo acquista interamente, e Miglionico firma un contratto triennale; con i labronici disputa la successiva stagione in Serie A, nella quale rimane vittima di un grave infortunio al ginocchio che limita a 13 le sue presenze in campionato. Riconfermato dopo la retrocessione, disputa il campionato di Serie B 2010-2011 come difensore centrale titolare.\nIl 24 gennaio 2012 torna in Serie A, passando a titolo definitivo al allenato da Serse Cosmi.\nDebutta con i giallorossi il 29 gennaio 2012 nel match di campionato vinto in casa per 1-0 contro l'.\nIl 17 luglio 2012, dopo la retrocessione dei salentini in Serie B, passa alla compagine argentina del Racing Avellaneda."}
{"id": "1526019", "revid": "27723", "url": "https://it.wikipedia.org/wiki?curid=1526019", "title": "Stazione di Molinella", "text": "La stazione di Molinella \u00e8 una fermata ferroviaria a servizio del comune di Molinella. \u00c8 posta sulla ferrovia Bologna-Portomaggiore. La stazione, inaugurata nel 1887, sorge in pieno centro urbano, nella zona nord della cittadina, a circa 700 metri dal centro storico.\nStoria.\nNegli anni del dopoguerra esisteva uno scambio nei pressi della stazione che permetteva ai treni merci che trasportavano barbabietole di entrare nello \"Zuccherificio di Molinella\", uno dei pi\u00f9 importanti della regione. Lo Zuccherificio, tuttavia, a partire dagli anni 1990 ha terminato la produzione e nel 2007 \u00e8 stato demolito.\nStrutture e impianti.\nLa stazione \u00e8 costituita da un fabbricato viaggiatori con sala d'attesa, un marciapiede e un piazzale esterno.\nIl piazzale \u00e8 dotato di 2 binari attivi, pi\u00f9 due di servizio.\nMovimento.\nIl servizio passeggeri \u00e8 costituito dai treni della linea S2B (Bologna Centrale - Portomaggiore) del servizio ferroviario metropolitano di Bologna.\nI treni sono effettuati da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2013, l'impianto risultava frequentato da un traffico giornaliero medio di 1032 persone. Il numero di passeggeri in salita/discesa la rendono una delle stazioni principali della linea assieme a quelle di Budrio e Portomaggiore.\nA novembre 2018, la stazione risultava frequentata da un traffico giornaliero medio di circa persone (693 saliti + 681 discesi).\nServizi.\nLa stazione dispone di:"}
{"id": "1526022", "revid": "12109", "url": "https://it.wikipedia.org/wiki?curid=1526022", "title": "Arm\u00e9museum", "text": "L'Arm\u00e9museum (letteralmente, \"Museo dell'Esercito\") \u00e8 il pi\u00f9 grande museo militare di Stoccolma, si estende su tre piani nella City di Stoccolma, a nord di Gamla Stan (una delle isole della citt\u00e0).\nStoria.\nLa struttura dell'Arm\u00e9museum presenta le caratteristiche di una caserma militare; \u00e8 stata infatti usata con questa funzione per tutto lOttocento e sino ai primi anni del Novecento. La grande corte che presenta al suo ingresso era uno spazio usato per l'addestramento dei soldati e l'alto muro di cinta impediva l'accesso a estranei.\nLe costruzioni sono tre principali e qualche baracca ormai rimossa perch\u00e9 occupavano spazio necessario all'allestimento.\nIl primo edificio \u00e8 il pi\u00f9 imponente, fungeva da centro di reclutamento e direttivo, inoltre c'erano le stanze e gli uffici degli ufficiali.\nLe altre due costruzioni erano le baracche dei soldati, con i bagni e la mensa in ognuna delle due.\nContenuto.\nIl contenuto del museo \u00e8 molto vario: nella corte sono parcheggiati mezzi militari, carrarmati, trasporti per le truppe e via discorrendo, davanti all'ingresso si pu\u00f2 vedere una notevole file di cannoni disposti come su una nave del Settecento tutti dell'epoca stessa.\nL'interno \u00e8 un racconto dettagliato dell'evoluzione della storia militare dalla Preistoria alla storia moderna, dal terzo piano in gi\u00f9 \u00e8 possibile vedere la mostra in ordine cronologico. Partendo dal terzo piano \u00e8 possibile vedere le armi vichinghe per poi passare subito al Medioevo, in cui \u00e8 presente un enorme plastico in cui si illustrano le strategie e le disposizioni dell'esercito, passato anche il Medioevo si arriva al '600 in cui nascono anche i primi tipi di fucili.\nPassando al secondo piano si arriva al '700 e '800, in questo piano si pu\u00f2 assistere alle battaglie napoleoniche, l'innovazione tecnologica del periodo e anche vedere la disposizione degli accampamenti militari durante le battaglie, inoltre ci sono anche sparatorie che scoppiano quando un visitatore supera certi dispositivi a infrarossi.\nInfine il primo piano comprende tutto il '900 partendo per\u00f2 dalla seconda guerra mondiale in cui si vedono equipaggiamento e armi dei soldati di tutti gli schieramenti, poi si passa alla guerra fredda, che comprende anche una bomba atomica del 1950, quattro volte pi\u00f9 potente di quella sganciata a Hiroshima, e anche un trasporto truppe multiterreno, inoltre c'\u00e8 anche la ricostruzione di un bar dell'epoca in cui \u00e8 possibile anche usare dei fucili, quattro per l'esattezza: ognuno di questi fucili \u00e8 di un'epoca diversa dall'altro, questo per mostrare la differenza e l'innovazione tra le varie ere.\nPer concludere, una volta passato il bar si accede ad una sala in cui c'\u00e8 una ricchissima raccolta di fucili e moschetti tutti del '700-'800e parecchi tipi di armi moderne (tutte rigorosamente vere), armi che vanno dal 1930 ai nostri tempi, quindi \u00e8 possibile trovare M16, AK-47 ma anche armi pi\u00f9 vecchie come la Mauser o il M1 Garand o ancora l'MP 40."}
{"id": "1526037", "revid": "124123", "url": "https://it.wikipedia.org/wiki?curid=1526037", "title": "Morti nel 1487", "text": ""}
{"id": "1526042", "revid": "642594", "url": "https://it.wikipedia.org/wiki?curid=1526042", "title": "Provincia giudea", "text": ""}
{"id": "1526043", "revid": "729019", "url": "https://it.wikipedia.org/wiki?curid=1526043", "title": "Esostosi multipla", "text": "Con il termine osteocondromi multipli ereditari (HMO), in precedenza esostosi multipla ereditaria (HME o EME), si definisce una malattia genetico caratterizzato dalla crescita di osteocondromi multipli, tumori ossei ricoperti di cartilagine che crescono verso l'esterno dalle metafisi delle ossa lunghe.\nNomenclatura.\nIl termine \"esostosi multipla osteocartilaginosa\" \u00e8 stato usato per sottolineare che le crescite sono composte principalmente da cartilagine durante l'infanzia e si ossificano quando viene raggiunta la maturit\u00e0 scheletrica.\nNegli Stati Uniti, i termini \"esostosi\" ed \"esostosi multipla ereditaria\" sono stati usati per indicare le crescite e il disturbo, ma l'Organizzazione Mondiale della Sanit\u00e0 (OMS) ha selezionato la nomenclatura \"osteocondromi\" per le esostosi e \"osteocondromi multipli\" per il disturbo. Questi ultimi termini sono preferibili in quanto descrivono pi\u00f9 precisamente l'origine cartilaginosa delle lesioni. \nTuttavia, la terminologia \"esostosi multipla ereditaria\" \u00e8 ancora frequentemente utilizzata come abbreviazione per questo disturbo.\nEziologia.\nL'HMO \u00e8 una malattia genetica causata da un'anomalia nel genoma della persona che ne \u00e8 affetta.\nI geni in cui sono localizzate le alterazioni, chiamati EXT1 ed EXT2, sono localizzati rispettivamente sui cromosomi 8 e 11. Le due proteine codificate dai geni sono chiamate esostosina 1(EST1) ed esostosina 2(EST2). Si tratta di proteine ad attivit\u00e0 glicosiltransferasica coinvolte nella biosintesi dell\u2019eparan-solfato. Le mutazioni sono pi\u00f9 frequentemente riscontrabili in EXT1 che \u00e8 localizzato sul cromosoma 8.\nModalit\u00e0 di ereditariet\u00e0.\nIl disturbo da osteosarcomi multipli ereditari \u00e8 una malattia a trasmissione autosomica dominante, perci\u00f2 il figlio di un individuo affetto ha il 50% di probabilit\u00e0 di sviluppare a sua volta la malattia..\nPresentazione clinica.\nIl numero di osteocondromi, il numero e la posizione delle ossa coinvolte e il grado di deformit\u00e0 possono variare. \nGli osteocondromi crescono di dimensioni e gradualmente si ossificano durante lo sviluppo scheletrico e smettono di crescere con la maturit\u00e0 scheletrica, dopo di che non si sviluppano nuovi osteocondromi. La proporzione di individui con osteocondromi multipli ereditari con riscontri clinici aumenta da circa il 5% alla nascita al 96% all'et\u00e0 di 12 anni. L'et\u00e0 media al momento della diagnosi \u00e8 di tre anni. Nell'et\u00e0 adulta, il 75% degli individui affetti presenta una deformit\u00e0 ossea clinicamente evidente. I maschi tendono ad essere pi\u00f9 gravemente colpiti rispetto alle femmine.\nIl numero di osteocondromi che si sviluppano in una persona colpita varia ampiamente anche all'interno delle famiglie stesse. Il coinvolgimento \u00e8 solitamente simmetrico; le ossa pi\u00f9 comunemente coinvolte sono il femore (30%), il radio e l'ulna (13%), la tibia (20%) e il perone (13%).\nIn uno studio su 46 famiglie nello stato di Washington, il 39% degli individui aveva una deformit\u00e0 dell'avambraccio, il 10% aveva una disuguaglianza nella lunghezza degli arti, l'8% aveva una deformit\u00e0 angolare del ginocchio e il 2% presentava una deformit\u00e0 della caviglia. Le deformit\u00e0 angolari (curvature) dell'avambraccio e/o della caviglia sono le problematiche ortopediche pi\u00f9 significative dal punto di vista clinico.\nGli osteocondromi si presentano tipicamente sulle ossa lunghe e sulla superficie delle ossa piatte (bacino, scapola). Un osteocondroma pu\u00f2 essere sessile o peduncolato. Gli osteocondromi sessili hanno un attaccamento ampio alla corteccia dell'osso. Le varianti peduncolate hanno un peduncolo derivante dalla corteccia che di solito \u00e8 diretto lontano dalla piastra di crescita adiacente. La forma peduncolata ha maggiori probabilit\u00e0 di irritare i tessuti molli sovrastanti, come i tendini, e comprimere i nervi o vasi periferici.\nComplicanze.\nNel caso in cui gli osteocondromi si sviluppino eccessivamente, l'osso coinvolto pu\u00f2 crescere in modo anomalo ed incurvarsi, diventare asimmetrico o rimanere di dimensione inferiore alla norma. Questa crescita asimmetrica pu\u00f2 determinare limitazioni o difficolt\u00e0 nel compiere i movimenti. I muscoli e i tendini sovrastanti possono essere irritati, generando dolore e determinando deficit sensoriali o motori.\nNervi e vasi sanguigni possono essere spostati dal loro normale percorso anatomico, complicando i tentativi di rimozione chirurgica degli osteocondromi.\nRaramente, ampi osteocondromi pelvici possono portare ad una ostruzione urinaria o intestinale.\nLa displasia dell'anca pu\u00f2 derivare da osteocondromi del femore prossimale e da coxa valga.\nLa complicazione pi\u00f9 grave \u00e8 la degenerazione di un osteocondroma benigno in un tumore maligno, chiamato condrosarcoma periferico.\nQuesto avviene di solito durante l\u2019et\u00e0 adulta quando la crescita scheletrica \u00e8 cessata: i pazienti che sviluppano un condrosarcoma hanno in media tra i 30 ed i 50 anni d\u2019et\u00e0.\nSiti come la pelvi, la scapola, le costole e la colonna vertebrale sono le sedi pi\u00f9 comuni della degenerazione degli osteocondromi.\nL'incidenza riportata di degenerazione maligna a condrosarcoma, o meno comunemente ad altri sarcomi, \u00e8 variata, in base a diversi studi, dallo 0,5% al 20%, con molti rapporti che favoriscono fortemente le stime pi\u00f9 basse.\nTrattamento.\nGli osteocondromi non richiedono terapia in assenza di problemi clinici.\nTutti i trattamenti sono principalmente mirati ad evitare i danni che la malattia pu\u00f2 provocare al corretto sviluppo dell'apparato osteo-articolare.\nGli osteocondromi possono essere rimossi con interventi chirurgici. In alcuni casi, quando crescono in prossimit\u00e0 di nervi o tendini e\nquesti ultimi sono compressi, per evitare il danneggiamento degli stessi, devono essere rimossi al pi\u00f9 presto (anche durante il periodo di crescita del bambino).\nLesioni dolorose senza deformit\u00e0 ossea possono essere trattate con una semplice escissione chirurgica. La resezione chirurgica \u00e8 anche il trattamento eseguito in caso di degenerazione sarcomatica."}
{"id": "1526050", "revid": "287204", "url": "https://it.wikipedia.org/wiki?curid=1526050", "title": "Fisostigmina", "text": "La fisostigmina (nota anche come eserina) \u00e8 un alcaloide ottenuto dai semi della fava del Calabar; alcaloide parasimpaticomimetico, agisce come inibitore reversibile dell'acetilcolinesterasi.\nStoria.\nVeniva utilizzata dalle popolazioni di Calabar per sommari \"giudizi di Dio\": si obbligava il sospetto di reit\u00e0 a ingerirne il decotto e si riteneva che la sua sopravvivenza fosse prova della sua innocenza. \nSintesi.\nLa sua sintesi ha come precursore l'amminoacido triptofano. \u00c8 stata scoperta nel 1863 da J. Jobst e Otto Hesse, mentre venne sintetizzata da Percy Lavon Julian e Josef Pikl nel 1935. \nUso farmacologico.\nViene sfruttata in farmacologia per la sua caratteristica di inibitore reversibile dell'acetilcolinesterasi, enzima che viene inibito per reazione di carbamilazione. \nSi decompone in soluzione acquosa ed \u00e8 usata terapeuticamente in oftalmologia per il trattamento del glaucoma e come antagonista dell'atropina (l'atropina fa dilatare le pupille).\n\u00c8 utilizzata come cura contro i veleni anticolinergici e mostra efficacia anche contro malattie come la malattia di Parkinson e quella di Alzheimer. La sostanza infatti inibendo la demolizione del mediatore chimico dell'acetilcolina provoca un aumento della sua concentrazione cerebrale. Questo allevia i sintomi delle malattie che comportano la demolizione dei neuroni colinergici.\nEffetti collaterali e indesiderati.\nEssendo tossica pu\u00f2 essere usata con cautela solo sotto stretto controllo medico. La sua permanenza nell'organismo \u00e8 in genere breve.\nFra gli effetti collaterali dovuti alla sua azione sul sistema nervoso periferico si segnala la diarrea."}
{"id": "1526054", "revid": "124123", "url": "https://it.wikipedia.org/wiki?curid=1526054", "title": "Nati nel 15 a.C.", "text": ""}
{"id": "1526055", "revid": "124123", "url": "https://it.wikipedia.org/wiki?curid=1526055", "title": "Morti nel 15 a.C.", "text": ""}
{"id": "1526059", "revid": "31269", "url": "https://it.wikipedia.org/wiki?curid=1526059", "title": "TV Sorrisi e Canzoni", "text": "TV Sorrisi e Canzoni, originariamente Sorrisi e Canzoni, \u00e8 una rivista settimanale italiana fondata nel 1952, che contiene la guida ai programmi TV e approfondimenti su attualit\u00e0, musica, cinema e spettacolo.\nStoria.\nLa testata nacque nell'ottobre 1952 come \"Sorrisi e Canzoni d'Italia\" per iniziativa di Agostino Campi, storico editore del Barbanera e proprietario della Campi editrice di Foligno, societ\u00e0 che possedeva i diritti di pubblicazione in Italia di canzoni di tutto il mondo. Il primo numero comprendeva 16 pagine bicolori (nero e arancione chiaro) e costava 50 lire. La sede del giornale era a Roma. Successivamente la testata divenne semplicemente \"Sorrisi e Canzoni\". Quando nacque, il giornale era il primo a parlare interamente di spettacolo: mancava infatti in Italia una rivista interamente dedicata alle canzoni e alla musica.\nCampi, oltre ad essere l'editore, era anche il primo direttore del settimanale. La rivista aveva come sottotitolo: \u00abTutti i successi delle canzoni, variet\u00e0, radio e cinema\u00bb. Il giornale fin dai primi numeri pubblicava i testi delle canzoni pi\u00f9 in voga. Campi possedeva anche l'esclusiva dei testi delle canzoni in gara al \"Festival di Sanremo\", manifestazione canora nata nel 1951, che l'editore pubblicava integralmente sul suo giornale.\nQuello della fine del 1952 fu l'unico numero uscito in quell'anno. La testata avvi\u00f2 regolari pubblicazioni a partire dal giugno 1953, con il sottotitolo \u00abSettimanale di radiocanzoni e variet\u00e0\u00bb. In assenza della televisione, il pubblico poteva conoscere i volti dei propri beniamini dalle foto pubblicate da \u00abSorrisi\u00bb: tra i volti noti della canzone che apparivano in prima pagina quell'anno vi furono Achille Togliani, Nilla Pizzi, Claudio Villa, Teddy Reno e Luciano Tajoli. La rivista dedicava il 70% del suo spazio alla pubblicazione dei testi delle canzoni. In quegli anni si contarono circa 500 rassegne canore in Italia, e Sorrisi cercava di dare spazio a tutte le canzoni pi\u00f9 popolari e ai loro protagonisti.\nDal n\u00ba 5 del 1960 (numero che sanc\u00ec il passaggio di direzione da Campi a Tarquinio Maiorino) con l'aggiunta di \"TV\", la testata assunse la forma attuale (se si eccettua, dalla primavera 1964 al 1\u00ba ottobre 1967, la dizione \u00abTV - Illustrazione - Sorrisi e Canzoni\u00bb). Ben presto il settimanale acquist\u00f2 grande popolarit\u00e0 divenendo uno dei periodici pi\u00f9 venduti in Italia.\nA partire dal n.41 del 1967 \"Sorrisi\" registr\u00f2 l'ennesimo cambiamento: cambi\u00f2 la copertina ora stampata in versione plastificata, su carta pesante e lucida, aument\u00f2 il numero di pagine e aument\u00f2 il prezzo, da 80 a 100 Lire. La testata tolse la parola \"Illustrazione\" sotto quella di Sorrisi e Canzoni. Cambi\u00f2 il logo: rettangolo a sfondo azzurro con la scritta in grande TV di colore giallo e sopra la scritta in corsivo nero \"sorrisi e canzoni\".\nIl n. 1 del 1972 port\u00f2 delle novit\u00e0 sul logo: il rettangolo diventa ovale a forma di schermo televisivo sempre di colore azzurro e la scritta TV pi\u00f9 piena con riga interna di colore azzurro e sopra incurvata la scritta sorrisi e canzoni in giallo. Questo logo rimase da allora e divent\u00f2 il marchio del settimanale. Venne rimpicciolito dal n.28 del 1975 insieme alla riduzione del formato del giornale. Venne poi rimpicciolito di poco e reso tridimensionale dal n.10 del 1998 per poi ingrandirlo dal n.37 del 2007 e passare da tridimensionale a quello precedente dal n.50 del 2009.\nNel 1982 la rivista entr\u00f2 nella Silvio Berlusconi Editore, che conflu\u00ec poi nel gruppo Arnoldo Mondadori Editore nell'aprile 1994. Numerose sono state le firme di noti giornalisti che hanno diretto nel corso degli anni Sorrisi. Storico direttore succeduto a Dario Baldi fu Gigi Vesigna (dal 1973), a cui si devono record storici di vendita per l'introduzione della novit\u00e0 degli inserti TV Locali ideati e voluti espressamente dal subentrante Presidente Feliciano Campi. Il record di vendite venne toccato nel 1986 con 3.100.000 copie vendute.\nNel 1994 la direzione del settimanale pass\u00f2 nelle mani di Pierluigi Ronchetti, che rest\u00f2 al timone della rivista per 8 anni. Dal settembre 2002 all'ottobre 2006 il direttore della rivista \u00e8 stato Massimo Donelli, successivamente nominato direttore di Canale 5. Sotto la sua guida la rivista ampli\u00f2 la guida ai programmi introducendo il digitale terrestre. Donelli lanci\u00f2 nel 2003 il portale web www.sorrisi.com con cineracconti, notizie sul mondo della televisione, novit\u00e0 musicali, fotogallery e aggiornamenti sui programmi.\nLa rivista ha organizzato diverse manifestazioni televisive di successo come \"Vota la voce\", celebre concorso musicale, e il \"Gran Premio Internazionale dello Spettacolo\", noto anche come \"Notte dei Telegatti\", in cui si premiavano star e rivelazioni della stagione televisiva; quest'ultimo col tempo \u00e8 divenuto uno dei premi televisivi pi\u00f9 ambiti nel mondo dello spettacolo. Dal 16 ottobre 2006 al 19 giugno 2008 il direttore \u00e8 stato Umberto Brindani, sostituito dal 23 giugno dello stesso anno da Alfonso Signorini. Nel settembre 2007 venne effettuata una rivisitazione grafica e dei contenuti. Nello stesso anno la redazione trasloc\u00f2 da Corso Europa, a Milano, al palazzo Mondadori di Segrate.\nDal 26 febbraio 2012 direttore responsabile divenne Aldo Vitali. Quest'ultimo scelse di innovare il settimanale, in primo luogo, facendo un adeguamento della sezione dei palinsesti. Rafforz\u00f2, inoltre, la presenza di \"TV Sorrisi e Canzoni\" sul web e sui social media, con un progressivo arricchimento del sito e la creazione di profili ufficiali Twitter, Instagram e Facebook.\nNello stesso anno \"TV Sorrisi e Canzoni\" ha compiuto 60 anni. Per celebrare questo anniversario \u00e8 stato realizzato il volume \u201c60 anni di TV Sorrisi e Canzoni - Una storia italiana\u201d, edito da Mondadori, con un racconto sull\u2019evoluzione della rivista nel corso degli anni.\nTra il 2013 e il 2015 la rivista prende parte all'iniziativa di solidariet\u00e0 \"Auguri d'artista\". Il progetto riguardava l'inserimento di sei infermieri part time nel reparto di Alta Intensit\u00e0 di Cura, al Centra Trapianti Midollo e al Day Hospital. A sostegno di questa causa si sono mossi 25 artisti, ciascuno dei quali ha realizzato una cartolina di auguri natalizi che \u00e8 stata poi distribuita con \"TV Sorrisi e Canzoni\". Le originali sono state vendute con un'asta in rete.\nNel 2015 \u00e8 stato lanciato \"Sorrisi.com\", sistema dedicato al mondo dell'intrattenimento. Nel 2017 si \u00e8 invece avuto il debutto della nuova Guida TV digitale (consultabile su www.sorrisi.com/guidatv). Quest'ultima presenta un palinsesto continuamente aggiornato di 130 canali con pi\u00f9 di 100.000 schede di programmi disponibili. Nella pagina principale vengono mostrati i contenuti dei programmi suddivisi per categorie.\nNel 2018 vi \u00e8 il ritorno del \"Telegatto\", il Gran Premio Internazionale dello Spettacolo, nato nel 1971, che ha come caratteristica principale quella di essere deciso da una giuria popolare, i lettori di TV Sorrisi e Canzoni, chiamati a votare gli artisti pi\u00f9 amati della televisione, della musica e del cinema. Dopo dieci anni di assenza, \"TV Sorrisi e Canzoni\" presenta il volume \"Il Telegatto. Storia del premio pi\u00f9 amato dalle star\" (a cura di Rosanna Mani) e annuncia il ritorno della manifestazione.\nCon la presenza sempre pi\u00f9 forte delle piattaforme streaming come Netflix e Prime Video, nel 2019, dall'esperienza di Sorrisi nasce la rivista a cadenza irregolare ON.\nLe pagine dei programmi TV: \"Settegiorni\".\nAnni settanta.\nIntuendo le importanti novit\u00e0 delle realt\u00e0 locali delle televisioni via cavo, a partire dal n. 4 del 1974 il giornale crea una nuova rubrica relativa ai programmi televisivi: \"Settegiorni, i programmi televisivi della settimana\" pubblicando per la prima volta le griglie dei programmi giornalieri e i palinsesti delle televisioni estere sotto quello del secondo canale. Nell'autunno dello stesso anno vengono introdotti i palinsesti di \"Telemontecarlo\" e di cinque emittenti via cavo: \"Rete A\", \"TB21\", \"TeleTorino\", \"TeleAbruzzo\" e \"TeleNapoli\"; alle quali si aggiungeranno \"TeleUdine\", \"TeleSanbenedetto\", \"Video R. Pordenone\".\nLa rubrica \"7 Giorni\" quindi colora le pagine giornaliere di diverso colore:\nOltre alla pagina intestata \"7 giorni TV\" che illustra i programmi della settimana, ogni giorno \u00e8 formato da due pagine interamente a colori: nella pagina di sinistra le gabbie dei programmi del \"Primo Canale\" Rai, di fianco la griglia del palinsesto con in testa il quadrato azzurro e l'uno bianco al centro e a fianco la scritta canale dentro un rettangolo; a seguire di sotto la piccola griglia della \"Tv bolzano\" di colore arancione. Nella pagina di destra le griglie del \"Secondo Canale\" con in testa il quadrato rosso con al centro un due bianco e di fianco la scritta canale dentro un rettangolo. A seguire gi\u00f9 la griglia della \"Tv svizzera\" di colore rosso, sotto quella di \"Telecapodistria\" di colore azzurro, sotto ancora quella di \"Telemontecarlo\" di colore fucsia e infine quella della \"Tv francese\" di colore blu; a fianco le gabbie delle quattro emittenti.\nOltre ai palinsesti delle gi\u00e0 citate emittenti vengono reintrodotti i palinsesti delle Tv via cavo preceduti dai blocchi delle quattro frequenze radiofoniche estere: \" Radio Monte Ceneri\", \"Radio Montecarlo\", \"Radio Capodistria\". Nella pagina delle radio \"Rai\" viene aggiunto il palinsesto del \"V canale della filodiffusione\" dedicato alla musica leggera.\nCon la riforma della radiotelevisione agli inizi del 1976 la parola \"canale\" viene sostituita con \"rete\" posta prima del quadrato col numero rispettivo: 1 e 2.\nAnni ottanta.\nLa rubrica nella sua nuova veste grafica si presenta nel seguente modo: nelle prime due pagine vengono presentati tutti i film della settimana, nelle due pagine successive ad ogni giorno della settimana vengono riportate le locandine e i programmi della \"Rete 1\", \"Rete 2\", \"PIN\" e \"Canale 5\"; ai due lati delle due pagine ci sono le gabbie riservate ai programmi del giorno, in mezzo sul lato sinistro in alto la griglia della \"Rete 1\", in basso quella di \"Pin (Primarete Indipendente)\", a destra in alto la griglia della \"Rete 2\" e in basso quella di \"Canale 5\". Nelle due pagine successive le 24 griglie piccole dei programmi delle tv locali incluse quelle della \"Rete 3-Rai\", \"Tv Svizzera\", \"Telemontecarlo\" e \"TeleCapodistria\". Le principali tv private a rilevanza regionale sono: \"Antenna3 Lombardia\", \"Tele Torino Internazional\", \"Telecupole\", \"Antenna Nord\", \"Telesanterno\", \"Telenova\", \"Telenord\", \"Tele Alto Milanese\", \"Telecity\", \"Telelombardia\", \"Canale 51\", \"A&amp;G Television\", \"TeleEmiliaRomagna\", \"Tele Reggio\", \"Euro Parma Tv\", \"Rtv 38\", \"Rete A\", \"Tele Libera Firenze\", \"Canale 48\", \"Telepadova\", \"VideoVeneto\", \"Tv Centro Marche\", \"Gbr\", \"La Uomo Tv\", \"Rti\", \"Tvr Voxon\", \"Quintarete\", \"Canale 21\", \"Telenorba\", \"Telebari\", \"Telecapri\", \"Teletna\", \"Antenna Sicilia\", \"Teleregione Color\", \"Videolina\".\nLe successive due pagine dedicate alle emittenti locali vedono inserito nel centro un box bigriglia bicolore: azzurro per la rusconiana Italia 1 in basso a destra con il logo dell'uno colorato di blu e giallo, e giallo-fucsia per la mondadoriana Retequattro, in alto a sinistra con il logo del quattro in bianco con scarabocchio in verde sotto il logo. Le altre mini-griglie delle emittenti locali rimangono invariate.\nAnni novanta.\nCambiano contestualmente tutti i loghi impressi nelle testate delle griglie. L'ovale a forma di TV \u00e8 contornato da una linea perimetrale marrone, i loghi delle tre reti \"Rai\" introducono i loghi gi\u00e0 adottati dalla Tv anni prima: \"Rai 1\" in blu, \"Rai 2\" in rosso e \"Rai 3\" in verde; per le reti \"Fininvest\": il logo di \"Canale 5\" diventa arancione col fiore rosso e contornato da un semiperimetro che parte dal fianco della testa fin sotto al fiore, \"Italia 1\" perde la scritta obliqua \"Italia\" ed \u00e8 interamente di colore blu, \"Retequattro\" rimane invariato di giallo. I loghi di \"Telemontecarlo\" e le altre reti \"Italia 7\", \"MTV\" e \"Videomusic\" rimangono invariati.\nDal n.43 del 1997 cambia di nuovo la rubrica \"7 giorni\" riguardo ai palinsesti. Si tengono invariate le pagine della tv rosa, tv dei ragazzi e le due pagine giornaliere dei film e programmi di prima serata. Le successive pagine sono cos\u00ec divise: le prime due riportano al centro le tre griglie delle reti \"Rai\" con a sinistra le gabbie dei programmi del giorno e a destra dei programmi della sera. Nelle due pagine successive idem, al centro le tre griglie delle reti \"Mediaset\" a sinistra le gabbie dei programmi mattutini e a destra di quelli serali. La pagina successiva oltre alla tradizionale dedicata allo sponsor vi \u00e8 quella delle griglie delle reti regionali con in alto a sinistra la gabbia con le due griglie delle reti di Cecchi Gori \"Telemontecarlo\" e \"TMC 2\" con relativa gabbietta del programma su sfondo rosa.\nAnni 2000.\nTra la fine degli anni '90 e l'inizio degli anni 2000 l'impostazione delle griglie della rubrica \"7giorni\" rinominata \"la settimana in Tv\" cambia ulteriormente. Invariate le pagine iniziali nelle due pagine delle reti \"Rai\" e in quelle delle reti \"Mediaset\", le griglie dei singoli canali accorpano anche le gabbie dei programmi. Spariscono i loghi delle reti e rimangono solo i nomi. Nella pagina delle TV regionali le griglie di LA7 e MTV e quelle delle emittenti regionali:\nAnni 2010.\nDal numero 37 del 4 settembre 2012 la guida TV cambia completamente:\nDal n. 43 del 2019 la pagina dei programmi Mediaset Premium (pay tv) viene utilizzata per gli altri canali gratuiti. Rai 5, Rai Premium, Giallo, Spike, Top Crime vengono poste in alto con le rispettive gabbie per il programma della serata. Gi\u00f9 le restanti dieci caselle dei palinsesti di altre tv. \nNella lista canali troviamo: Rai 1, Rai 2, Rai 3, Rete 4, Canale 5, Italia 1, LA7, TV8, Nove, 20, Rai 4, Iris, Rai 5, Rai Movie, Rai Premium, Cielo, Paramount Network, Tv2000, La7d, La5, RealTime, Cine34, Italia 2, Giallo, Top Crime, Boing, Rai Gulp, Rai YoYo, Spike, DMAX, Rai Storia, Mediaset Extra e Rai Sport.\nIniziative.\nOgni anno fino al 2008 la rivista organizzava la manifestazione Gran Premio Internazionale dello Spettacolo in cui venivano consegnati i \"Telegatti\", premi destinati ai migliori personaggi della TV, alle migliori trasmissioni televisive, ma anche alle star del cinema, della musica e dello sport. L'organizzazione dello spettacolo era curata dalla storica condirettrice della rivista, Rosanna Mani. Un'altra iniziativa \u00e8 il programma Vota la voce, ideato da Gigi Vesigna, che era l'allora direttore del giornale.\nIl SuperTelegattone.\nIl pupazzo mascotte del giornale e del programma televisivo \"Superclassifica Show\" era Oscar, anche chiamato SuperTelegattone. Il suo verso, \"Miao hopp!\", e la sigla della trasmissione da lui interpretata, sono entrati nella storia della TV. Il doppiatore di Oscar era l'imitatore Franco Rosi."}
{"id": "1526067", "revid": "80598", "url": "https://it.wikipedia.org/wiki?curid=1526067", "title": "Live \u00e0 Bercy", "text": "Live \u00e0 Bercy \u00e8 il secondo album live della cantante francese Myl\u00e8ne Farmer, pubblicato nel maggio 1997 dalla Polydor Records.\nIl disco.\nL'album esce a quasi due anni da \"Anamorphos\u00e9e\" e dopo ben 8 anni dall'ultimo tour della Farmer. La lunga attesa\u00e8 legata all'incidente che la cantante aveva subito sul palco nel giugno del 1996, e che l'avrebbe costretta a rimandare la tourn\u00e9e di qualche mese. Chiuso il tour, Laurent Boutonnat comincia il mixaggio delle tracce, e dopo pochi mesi \"Live \u00e0 Bercy\" esce in tutta la Francia arrivando alla seconda posizione nella chart. Ad oggi rimane l'album live pi\u00f9 apprezzato dai fans nonch\u00e9 il CD live pi\u00f9 venduto di tutti i tempi in Francia (900.000 copie). I singoli estratti \"La poup\u00e9e qui fait non\" (cantata in duetto con Khaled) et \"Ainsi soit je...\" avranno un mediocre successo.\nTracce.\nCD1\nCD2"}
{"id": "1526069", "revid": "124123", "url": "https://it.wikipedia.org/wiki?curid=1526069", "title": "Morti nel 1505", "text": ""}
{"id": "1526072", "revid": "278830", "url": "https://it.wikipedia.org/wiki?curid=1526072", "title": "Caffaro (cane)", "text": "Caffaro \u00e8 stato un cane al servizio del Regio esercito italiano nel corso della terza guerra di indipendenza. Incorporato nel Corpo Volontari Italiani di Giuseppe Garibaldi, 2\u00ba Reggimento Volontari Italiani, mor\u00ec, secondo lo scrittore Giuseppe Cesare Abba, a Pieve di Ledro nel luglio del 1866 e fu protagonista di un episodio della guerra durante la campagna garibaldina in Trentino.\nBiografia.\nIl cane, di razza bulldog, di propriet\u00e0 del sottotenente Giulio Grossi di Venezia della 2\u00aa Compagnia del capitano Tommaso Marani incorporata nel 2\u00ba Reggimento Volontari Italiani, il 25 giugno 1866 prese parte alla nota battaglia di Ponte Caffaro tra garibaldini e austriaci; in tale occasione fu ribattezzato \"Caffaro\" dal nome del piccolo centro bresciano dove si svolse lo scontro.\nDifatti, Caffaro s'intromise nel duello fra il tenente Giovanni Battista Cella dei bersaglieri volontari e il capitano boemo Rudolf Ruzicka della 12\u00aa Compagnia del Reggimento \"Principe di Sassonia\", che si affrontarono sul ponte in un vigoroso corpo a corpo, alternato da colpi di sciabola, magistralmente descritto nei racconti dello scrittore garibaldino Giuseppe Cesare Abba.\nRimasti entrambi feriti, il capitano Ruzicka, nonostante fosse difeso dal solo trombettiere Lusk, poich\u00e9 tutta la sua truppa si era ritirata pi\u00f9 in l\u00e0 a debita distanza, fu colpito dapprima da una baionettata alle natiche infertagli dal volontario Giovanni Trovaioni, detto il Rosso, di Trento, soldato della 2\u00aa compagnia di Tommaso Marani, poi da una morsicatura del cane bulldog Caffaro al seguito delle camicie rosse e alla fine, malconcio, dovette arrendersi prigioniero. Caffaro nella mischia addent\u00f2 pure i polpacci del tenente austriaco Suchonel, che si difese a sciabolate, ferendolo.\nDopo la vittoria garibaldina fu e segu\u00ec fedele il suo padrone per tutta la campagna fino a Magasa e in seguito nella battaglia di Pieve di Ledro del 18 luglio, ove il Grossi fu ucciso in un intrepido assalto contro le linee austriache. Caffaro, affranto dal dolore, sost\u00f2 pietosamente per due giorni sulla sua tomba, guaendo in continuazione, finch\u00e9 non fu preso in consegna dal capitano Marani, che lo tenne con s\u00e9.\nSecondo lo storico trentino Ottone Brentari, a guerra finita il Marani lo affid\u00f2 a Venezia al padre dell'eroico ufficiale, gondoliere dell'albergo Danieli, ma ben presto Caffaro mor\u00ec di crepacuore. Un'altra versione, sostenuta anche da Giuseppe Cesare Abba, afferma altres\u00ec che l'intrepido cane mor\u00ec a Pieve di Ledro, affranto dal dolore, sulla tomba del proprio padrone, che non volle mai abbandonare."}
{"id": "1526074", "revid": "125299935", "url": "https://it.wikipedia.org/wiki?curid=1526074", "title": "Aldo Mondino", "text": "Biografia.\nIl primo periodo parigino.\nNel 1959 si trasferisce a Parigi dove segue i corsi nella scuola di incisione di William Hayter. Frequenta inoltre l'Ecole du Louvre e un corso di mosaico con Gino Severini e il suo assistente, Riccardo Licata.\nA Parigi ha contatti con importanti artisti: Tancredi Parmeggiani, Alain Jouffroy, Err\u00f2, Jean-Jacques Lebel; incontra anche artisti affermati come Roberto Matta, esponente del surrealismo, e Wilfredo Lam. \u00c8 grazie a Tancredi che, nel 1960 riesce a esporre per la prima volta, alla \"Galerie Bellechasse\", con quadri di evidente influenza surrealista.\nRientro in Italia.\nNel 1961 rientra in Italia per il servizio militare. Grazie ad Antonio Carena, artista torinese proprietario della Galleria L'Immagine, realizza la sua prima mostra personale, con quadri che risentono ancora del periodo parigino. Nel 1962, Enrico Crispolti gli organizza una mostra a Venezia alla \"Galleria Alpha\" dove presenta una serie di quadri particolari: grandi scritte con, all'interno di ogni lettera, figurine che possono ricordare i codici miniati.\nGrazie all'incontro con Gian Enzo Sperone, direttore della \"Galleria Il Punto\", di cui era proprietario Remo Pastori, espone la serie delle \"Tavole anatomiche\", tavole di pittura su masonite, rappresentazioni di un corpo umano, un microcosmo della societ\u00e0 nella quale viviamo. Espone poi alle gallerie \"La salita\" di Roma, \"Stein\" di Torino, \"Marconi\" di Milano e \"Lia Rumma\" di Napoli.\nRisale al soggiorno a Roma la collettiva alla galleria \"Arco d'Alibert\", nel 1968, poi alla \"Galleria Torre\" di Torino. Nel 1969, sempre presso la \"Arco d'Alibert\", con \"Ittiodromo\" mostra dei pesci veri con sangue. La sua opera \"Mamma, Agnelli e Porc\u00f2dio\", presentata a Roma dopo essere stata esposta in una galleria di Brescia, viene sequestrata e Mondino viene condannato a pagare una multa per blasfemia.\nRitorno a Parigi.\nNel 1972 ritorna a Parigi, in attesa che la sua pittura venga rivalutata. Lo stesso anno, alla \"Galleria L'Uomo e l'Arte\" di Milano vengono riproposti i \"12 King\". Mondino lavora a Parigi dalla fine del 1973 a tutto il 1980; questo impegno si concretizza nella partecipazione alla Biennale di Venezia del 1976.\n\u00c8 del 1977 la mostra \"Mythologies quotidiennes\" al Mus\u00e9e d'Art Moderne de la Ville de Paris. La serie delle \"Tour Eiffel\", sempre nel periodo parigino, con titoli come \"Le Tout Pr\u00e8s War\", \u00e8 realizzata prevalentemente con la tecnica dell'incisione. Nel 1980 realizza due mostre alla \"Galleria La Salita\" di Roma e alla \"Galerie Flinker\" di Parigi.\nNel 1981 e nel 1983 realizza due personali allo \"Studio De Ambrogi\" di Milano. Tra 1984 e il 1985, da Franz Paludetto, realizza due mostre. Si avvicina alle suggestioni orientali da artista occidentale, cos\u00ec come avevano fatto i pittori del XIX secolo, ad esempio Eug\u00e8ne Delacroix.\nL'ultima parte della carriera.\nAffascinato dalla cultura orientale, presenta nel 1990 da \"Sperone Westwater\" a New York una serie che \"ritrae\" trentasei sultani tutti vissuti tra il 1200 e il 1920.\nSeguono, tra le altre, la mostra alla \"Fondazione Mudima\" di Milano, a Chicago, Ginevra, Parigi, Vienna, Londra. Dell'ambito orientalista fa anche parte la realizzazione di tappeti sovrapposti in composizioni a parete, con colori vivaci e realizzati su eraclite, un materiale industriale utilizzato nell'edilizia.\nNel 1993, alla Biennale di Venezia curata da Achille Bonito Oliva, in una sala personale presenta una serie di quadri di grandi dimensioni che rappresentano i dervisci nell'atto di danzare; in quell'occasione, autentici dervisci hanno danzato davanti al pubblico.\nNell'estate del 1996, Alessandro Bagnai organizza a Siena una mostra, nella quale Mondino unisce due sue passioni: la corrida e il Palio.\nNel 1999 espone alla \"Galleria Marconi di Milano\" per la Fondazione Maimeri una serie di disegni e sculture sul tema della danza: \"Arabesque\". Due importanti mostre a Milano alla Galleria \"1000eventi\" e una a Roma alla \"Galleria Sperone\" dal titolo \"The Byzantine World\". Caratteristica comune di queste mostre \u00e8 l'aver utilizzato soltanto dei cioccolatini fatti apposta da Peyrano, a Torino.\nNel 2000 compie il suo primo viaggio in India e realizza una mostra dal titolo \"Flovers\" alla \"Birla Academy\" di Calcutta.\nA cavallo tra il 2000 e il 2001 Santo Ficara presenta a Firenze una prima retrospettiva di Mondino.\nNel 2001 la galleria di Norimberga \"Linding in Paludetto\" allestisce una piccola, ma significativa, mostra di suoi lavori. Tra tutti, da ricordare \"Danaublau\", un quadro di 6 metri composto da 2000 cioccolatini.\nLa scomparsa e l'eredit\u00e0.\nUna severa forma di polmonite lo costringe a due ricoveri in ospedale, ciononostante riesce a preparare la mostra alla \"Galleria Carlina\" di Torino, dove vengono esposte per la prima volta delle sculture in vetro, realizzate a Murano.\nNel novembre 2003 ha luogo a Ravenna (\"Loggetta lombardesca\") la mostra antologica \"Aldologica\" nella quale si rivedono per la prima volta insieme i lavori degli ultimi quarant'anni.\nAldo Mondino muore a causa di un infarto a Torino il 10 marzo 2005.\nNell'estate del 2005, l'amico e gallerista Franz Paludetto gli dedica, al Castello di Rivara - Museo d'Arte Contemporanea ,una grande mostra \"antologica\" dal titolo \"R\u00eaver et Revenir. Assente\" \nNel 2007 il Museo di Arte Moderna di Bologna in collaborazione con la \"Galleria Enrico Astuni\" allestisce presso la sua sede di Villa delle Rose la prima antologica dedicata all'artista dopo la sua scomparsa. La mostra si intitola \"Mondo Mondino\", cat. Astuni Enrico Pietrasanta - Bologna.\nPremi.\n2005: Premio Fabbri Per L'Arte"}
{"id": "1526086", "revid": "174925", "url": "https://it.wikipedia.org/wiki?curid=1526086", "title": "La figlia del re (album)", "text": ""}
{"id": "1526105", "revid": "106908", "url": "https://it.wikipedia.org/wiki?curid=1526105", "title": "Petipa", "text": ""}
{"id": "1526106", "revid": "767487", "url": "https://it.wikipedia.org/wiki?curid=1526106", "title": "Asini (film)", "text": "Asini \u00e8 un film del 1999 diretto da Antonello Grimaldi con l'attore Claudio Bisio come protagonista.\nProdotto da Maurizio Totti, \u00e8 una delle prime apparizioni cinematografiche di Fabio De Luigi. \u00c8 stato in parte girato nel convento francescano di Montefiorentino, nel comune di Frontino. Nel film si possono anche vedere scene di rugby e della Haka degli All Blacks.\nTrama.\nItalo \u00e8 un quarantenne milanese che vive alla giornata, senza prospettive concrete, tra lavori precari e la propria squadra di rugby - sport di cui \u00e8 fanatico, ma che pu\u00f2 \"praticare\" soltanto in panchina per via dell'et\u00e0 raggiunta. Abita ancora in casa con la madre e la zia e la sua fidanzata \u00e8 una dog-sitter. Verr\u00e0 chiamato quasi per caso a fare l'insegnante di ginnastica in un convento francescano che raccoglie asini (animali da lavoro sempre pi\u00f9 indesiderati e inutilizzati) e che d\u00e0 rifugio a ragazzi orfani e problematici. A contatto con questa realt\u00e0 insolita, Italo dovr\u00e0 cercare di dare ai ragazzi un ruolo nella vita insegnando loro a giocare a rugby, dando cos\u00ec un senso anche alla propria."}
{"id": "1526110", "revid": "28592", "url": "https://it.wikipedia.org/wiki?curid=1526110", "title": "Opera Imperiale", "text": ""}
{"id": "1526119", "revid": "3115", "url": "https://it.wikipedia.org/wiki?curid=1526119", "title": "Luigia Abbadia", "text": "Biografia.\nFiglia del compositore Natale Abbadia, studi\u00f2 col padre e debutt\u00f2 a Sassari nel 1836 nella \"Semiramide\" di Rossini; nel 1838 cant\u00f2 a Mantova la parte di Agnese nella \"Beatrice di Tenda\" di Bellini; fece poi tourn\u00e9e in Italia e all'estero. Giovanni Pacini compose per lei la parte di protagonista di \"Saffo\", rappresentata a Napoli nel 1840 e Gaetano Donizetti quella di \"Maria Padilla\" nell'opera omonima, rappresentata nel 1841 a Milano. Fu anche apprezzata interprete verdiana e wagneriana. Nel 1870, abbandonate le scene, diresse una scuola di canto a Milano, dove ebbe allievi cantanti che si affermarono, come Giovan Battista De Negri e Giuseppina Pasqua.\nMezzosoprano che con gli anni si dimostr\u00f2 anche un soprano di agilit\u00e0, fu subito lodata dai contemporanei: \u00ab Quest'allieva, diremmo, di se stessa, la non mai abbastanza commendata Abbadia, vanta quelle, tra le sue prerogative, di sentire in un modo singolare ci\u00f2 che dice; di saper dare il necessario colorito alle passioni che imprende a tratteggiare; di saper interpretare alla perfezione i concetti dei maestri e de' poeti; ben diversa di tant'altre sue compagne, che si accontentano di cantare, e che, quasi per un disprezzo all'arte, trascurano affatto la parte drammatica, oggid\u00ec s\u00ec essenziale \u00bb.\nIl letterato Giovanni Prati le dedic\u00f2 nel 1844 una poesia:"}
{"id": "1526130", "revid": "121033232", "url": "https://it.wikipedia.org/wiki?curid=1526130", "title": "Terra di Rupert", "text": "La Terra di Rupert fu un territorio coloniale dell'America del Nord britannica che ricopriva la regione centrale dell'attuale Canada.\nStoria.\nNel 1870 la Confederazione Canadese acquisisce ufficialmente dalla Compagnia della Baia di Hudson l'immenso territorio conosciuto con il nome di \"Terra di Rupert\". Il territorio deve il suo nome in onore al Principe Rupert, primo governatore della compagnia. Nel 1670 venne infatti assegnato alla compagnia il monopolio su tutto il bacino idrografico della Baia di Hudson, comprendendo una superficie di oltre 3.900.000 di km\u00b2. Nel 1821 venne fusa la Compagnia del Nord-Ovest con quella della Baia di Hudson, pertanto i loro possedimenti territoriali si estesero fino all'Oceano Pacifico e all'Artico.\nDal 1870, dopo aver acquisito questi territori (che divennero Territori del Nord-Ovest) il governo canadese tent\u00f2 la loro progressiva integrazione al resto della Confederazione. Non ultimo fu importante la costruzione di una linea ferroviaria transcontinentale, che cercasse di favorire la colonizzazione dell'area parzialmente ancora inesplorata. Molti gruppi religiosi vennero attirati da queste terre vergini (anche se quasi totalmente ghiacciate), soprattutto provenienti dalla Russia e dagli Stati Uniti (i mormoni). Testimonianza di questo \u00e8 che anche ai giorni nostri con il termine di \u201cTerra di Rupert\u201d si intende ancora una diocesi della chiesa anglicana del Canada."}
{"id": "1526134", "revid": "28592", "url": "https://it.wikipedia.org/wiki?curid=1526134", "title": "Medaglia d'Oro al Valor Civile", "text": ""}
{"id": "1526135", "revid": "289247", "url": "https://it.wikipedia.org/wiki?curid=1526135", "title": "Il padrino parte II", "text": ""}
{"id": "1526140", "revid": "287204", "url": "https://it.wikipedia.org/wiki?curid=1526140", "title": "Thror", "text": ""}
{"id": "1526142", "revid": "289247", "url": "https://it.wikipedia.org/wiki?curid=1526142", "title": "Il padrino parte III", "text": ""}
{"id": "1526155", "revid": "767487", "url": "https://it.wikipedia.org/wiki?curid=1526155", "title": "Christian Montanari", "text": "Biografia.\nLa carriera di Montanari inizia, come quella di molti piloti, nelle gare di kart, dove ottiene alcuni risultati importanti, fra cui alcuni campionati italiani e alcuni successi nel circuito europeo.\nNel 2001 passa alle vetture di Formula Renault, gareggiando nel trofeo invernale, mentre l'anno successivo chiude al sesto posto il campionato italiano di Formula Renault 2000 e disputa alcune gare dell'Eurocup Renault e dell'Euro3000 Series.\nNel 2003 conquista il secondo posto al campionato italiano di Formula 3, la stagione successiva invece ottiene due importanti vittorie nel campionato europeo Formula Renault V6.\nNel 2005 e 2006 partecipa al Campionato World Series Formula Renault 3500, con un ottavo ed un settimo piazzamento finale, con due successi e tre pole position.\nNel 2007 disputa il Campionato FIA GT con il Team Vitaphone. Nella stessa annata partecipa alla prestigiosa 24 Ore di Daytona, ottenendo un brillante settimo posto, che gli \u00e8 valso la riconferma per la gara del 2008, in programma il 27 gennaio.\nAppassionato di calcio ha indossato talvolta la maglia della Nazionale piloti."}
{"id": "1526169", "revid": "767487", "url": "https://it.wikipedia.org/wiki?curid=1526169", "title": "Thursday - Gioved\u00ec", "text": "Thursday - Gioved\u00ec \u00e8 un film del 1998 scritto e diretto da Skip Woods.\nTrama.\nCasey ha mollato la precedente vita di spacciatore e delinquente al fianco del suo collega e amico Nick.\nTrasferitosi a Los Angeles intraprende gli studi per diventare architetto ed \u00e8 durante una serata di studio nel solito locale che incontra e si innamora di Christine. I due si sposano ma dopo tre anni e mezzo il loro rapporto sembra essere ad un vicolo cieco. Lui, perso nelle responsabilit\u00e0 di una vita che non gli appartiene veramente, e lei, altrettanto presa dalla propria carriera.\nUn gioved\u00ec come tanti altri, una chiamata del suo vecchio amico Nick sconvolge la sua nuova vita, gi\u00e0 in un equilibrio instabile, dovuto ai suoi problemi con la moglie. Casey si ritrova la propria casa invasa da amici e nemici di Nick il quale sembra scomparso lasciandolo solo a spiegare ai nuovi ospiti dove sia sparito un carico di eroina."}
{"id": "1526170", "revid": "287204", "url": "https://it.wikipedia.org/wiki?curid=1526170", "title": "Sieniawa", "text": "Sieniawa \u00e8 un comune urbano-rurale polacco del distretto di Przeworsk, nel voivodato della Precarpazia.Ricopre una superficie di 127,31 km\u00b2 e nel 2004 contava 6.852 abitanti.\nGeografia fisica.\n\u00c8 situata nel voivodato della Precarpazia dal 1999.\nStoria.\nLa citt\u00e0 ha ospitato un ghetto ebraico durante la Shoah."}
{"id": "1526171", "revid": "124123", "url": "https://it.wikipedia.org/wiki?curid=1526171", "title": "Morti nel 155", "text": ""}
{"id": "1526174", "revid": "1543377", "url": "https://it.wikipedia.org/wiki?curid=1526174", "title": "En concert (Myl\u00e8ne Farmer)", "text": "En concert \u00e8 il primo album dal vivo della cantante francese Myl\u00e8ne Farmer, pubblicato nel 1989 dalla Polydor Records.\nIl disco.\nIl successo del duo Farmer/Boutonnat non ha pi\u00f9 ostacoli alla fine degli ottanta. Proprio per questo \u00e8 tempo di mostrare anche ai non fans il loro mondo attraverso un tour. Cos\u00ec nel maggio del 1989 parte la prima tourn\u00e9e di Myl\u00e8ne Farmer, Tour 89. E nel mese di dicembre dello stesso anno esce \"En concert\" composto da due cd con le 18 tracce presentate durante le date del tour. I singoli estratti saranno \"Allan\" e \"Plus grandir\" che avranno un successo mediocre in confronto al trionfo del doppio album: 600.000 copie vendute (un guinnes a quei tempi) e una nona posizione conquistata con merito. Attraverso questo tour Myl\u00e8ne avr\u00e0 anche la possibilit\u00e0 di mostrare a tutti i suoi show unici ed indimenticabili all'americana e a presentare il suo mondo tetro e sofferente.\nTracce.\nCD1\nCD2\nClassifiche.\n2 Riedizione"}
{"id": "1526175", "revid": "125759850", "url": "https://it.wikipedia.org/wiki?curid=1526175", "title": "Three Days Grace", "text": "I Three Days Grace (abbreviati in 3DG o, talvolta, in TDG) sono un gruppo musicale canadese formatosi nel 1997 a Norwood, Ontario.\nStoria del gruppo.\nDa Groundswell a Three Days Grace (1992-1997).\nI Groundswell erano una band alternative rock formatasi nel 1992 a Norwood, nell'Ontario. In quel periodo, la formazione del gruppo era formata dal cantante Adam Gontier, dal batterista Neil Sanderson, dal bassista Brad Walst, dal chitarrista solista Phil Crowe e dal chitarrista ritmico Joe Grant. Molti dei membri frequentavano ancora le scuole superiori quando la band si form\u00f2. Con questa formazione a cinque nel 1995 pubblicarono un album, \"Wave of Popular Feeling\", di cui sono state prodotte soltanto 150 copie.\nPrimi anni (1997-2002).\nNel 1997 Phil Crowe e Joe Grant lasciarono i Groundswell, e il gruppo si sciolse. Gontier, Sanderson e Walst formarono quindi nello stesso anno un nuovo gruppo chiamato \"Three Days Grace\". Il cantante Adam Gontier ha spiegato in pi\u00f9 di un'intervista che il significato del nome non \u00e8 religioso (contiene la parola \"Grace\", grazia) ma riguarda un senso di urgenza, un'esigenza di cambiamento da realizzare in tre giorni, e l'idea viene da un termine contabile: i tre giorni di grazia per il pagamento di un debito.\nGontier, che con la precedente band si occupava solo delle parti vocali, con la nuova formazione divenne oltre che cantante anche chitarrista. In seguito, a Toronto, la band entr\u00f2 in contatto con il produttore locale Gavin Brown. I 3DG gli consegnarono diversi anni di materiale che essi avevano prodotto sin dalla formazione dei primi anni, ed egli scelse quello che giudic\u00f2 pi\u00f9 fruttuoso per il successo.\nNel 2000 Brown e la band pubblicarono un demo che diedero alla \"EMI Music Publishing Canada\", intitolato \"Three Days Grace Demo\" e prodotto in sole 100 copie. Tuttavia la casa discografica volle sentire pi\u00f9 materiale, e con la produzione di Gavin Brown, la band compose la canzone \"I Hate Everything About You\", che attrasse l'interesse di diverse case discografiche. I 3DG firmarono un contratto con la Jive Records dopo essere stati contattati dal presidente della societ\u00e0.\n\"Three Days Grace\" (2003\u20132005).\nDopo aver firmato con la Jive Records, la band and\u00f2 allo studio di registrazione \"Long View Farm\", situato a North Brookfield, in Massachusetts, per registrare il loro album di debutto. L'album, intitolato \"Three Days Grace\" come il nome della band, venne terminato a Woodstock, nello Stato di New York, e pubblicato il 22 luglio del 2003.\nL'album fu generalmente accolto con recensioni favorevoli. Il recensore \"Dave Doray\" del sito \"IGN\" disse dell'album: \"Errori? Non ce ne sono molti\". \"Heather Phares\" di \"AllMusic\" disse al riguardo: \"l'energia della band e l'aderenza alle formule dell'alternative metal \u2013 il tutto unito con un songwriting conciso e dei ritornelli inaspettatamente belli \u2013 si traduce in alcune tracce potenti che sono pi\u00f9 memorabili rispetto al lavoro di molti dei loro coetanei\". Ella tuttavia critic\u00f2 l'album per la sua semplicit\u00e0, concludendo, \"i Three Days Grace sono sicuramente una delle pi\u00f9 promettenti band alternative metal degli anni 2000; essi hanno solo bisogno di aggiungere qualche carattere distintivo in pi\u00f9 al loro sound\".\nPer supportare l'album omonimo, i 3DG nel 2003 pubblicarono il loro primo singolo, \"I Hate Everything About You\", la canzone del precedente demo con cui la band si era guadagnata il contratto discografico con la Jive Records. La canzone ricevette grandissimi ascolti in radio e divenne in poco tempo immediatamente riconoscibile, venendo considerata come \"il pezzo esplosivo\" che ha fatto arrivare al successo la band. Seguirono i singoli \"Just Like You\", \"Home\" e \"Wake Up\" (quest'ultimo come singolo lanciato esclusivamente nelle radio canadesi), il primo del 2003, gli altri due del 2004.\nDopo il reclutamento del chitarrista solista Barry Stock nel tardo 2003, i 3DG furono impegnati continuamente in un tour durato quasi due anni per sostenere il loro grande debutto con la casa discografica. L'album raggiunse la nona posizione nella Billboard Canadian Albums e la sessantanovesima nella \"Billboard 200\"; la band inoltre vinse il disco di platino negli Stati Uniti dalla RIAA nel dicembre 2004, mentre fu premiata con il doppio platino dalla CRIA in Canada.\n\"One-X\" e \"Live at the Palace\" (2006-2008).\nNel periodo in cui il primo album dei 3DG divenne un successo popolare con l'uscita del loro primo singolo, \"I Hate Everything About You\", seguito da altri due singoli, \"Just Like You\" ed \"Home\", il cantante del gruppo Adam Gontier svilupp\u00f2 una dipendenza dall'analgesico conosciuto come Ossicodone. Dopo il termine del tour per il loro primo album, la band seppe che non poteva pi\u00f9 proseguire la propria carriera con le condizioni in cui Adam si trovava, cos\u00ec nel 2005, con l'appoggio della propria famiglia, dei suoi amici e dei membri della band, Adam Gontier si ricover\u00f2 in un centro di riabilitazione.\nDurante la terapia, Gontier, triste e scoraggiato, cominci\u00f2 a scrivere i testi di canzoni che parlavano di come si sentiva e di quello che stava attraversando in riabilitazione: fra queste vi sono Never Too Late, Pain e Animal I Have Become (quest'ultima parla appunto delle conseguenze della droga), che avrebbero fatto parte del successivo lavoro dei 3DG e sarebbero state pubblicate, insieme a \"Riot\", come singoli. Adam Gontier complet\u00f2 con successo la terapia nel centro di recupero; egli e la band ritennero che la pace e la tranquillit\u00e0 riconquistate sarebbero state necessarie per registrare un secondo album di successo.\nI membri del gruppo cercarono un luogo per comporre l'album, ma trovarono soltanto un casolare nel nord dell'Ontario, in Canada, dove essi sperimentarono, testarono e praticarono i nuovi pezzi. Dopo tre mesi al casolare, i 3DG avevano all'incirca terminato le canzoni che avrebbero fatto parte del loro secondo album. Fra le canzoni che avrebbero scelto di includere, vi erano quelle che Gontier aveva scritto mentre era nel centro di riabilitazione. Di questi pezzi, il secondo album ne conteneva almeno pi\u00f9 di quattro: fra queste innanzitutto \"Animal I Have Become\", primo singolo estratto da One-X ed uscito qualche mese prima dell'album, il cui testo era stato scritto da Adam mentre questi si stava riprendendo dalla dipendenza di Ossicodone; fra le altre canzoni riguardanti parecchio la persona e l'esperienza del cantante vi erano \"Over and Over\" e \"Gone Forever\", come anche i due singoli di successo \"Pain\" e \"Never Too Late\".\nIn un'intervista del 2006, Adam Gontier disse che il materiale dell'album \u00e8 pi\u00f9 personale rispetto al precedente lavoro della band perch\u00e9 era venuto fuori dalla sua esperienza con la dipendenza, l'abuso di droghe e la riabilitazione che aveva costituito due anni della sua vita. L'album, intitolato \"One-X\" e prodotto da \"Howard Benson\", venne in seguito pubblicato il 13 giugno 2006, e fu il lavoro di debutto per il nuovo chitarrista Barry Stock. I singoli \"Animal I Have Become\" e \"Pain\" uscirono nel 2006, \"Never Too Late\" e \"Riot\" nel 2007.\nIl nuovo album fu accolto con recensioni generalmente di diverso parere. La rivista \"Toronto Star\" compliment\u00f2 l'album con il titolo recensivo \"One CD worth buying...\" (\"Un CD che vale la pena acquistare...\") e si focalizz\u00f2 sui testi, dicendo: \"I testi ti parlano davvero, soprattutto se stai attraversando un momento difficile della tua vita\". \"Corey Apar\" di \"AllMusic\" ne elogi\u00f2 la musicalit\u00e0, dicendo che \"resta orecchiabile nonostante l'oscurit\u00e0 dei suoi testi\". L'album ricevette alcune critiche negative.\n\"Apar\" sottoline\u00f2 che i Three Days Grace sono \"scarsamente innovativi\" nel loro approccio con la composizione di musica e che \"ulteriori caratteristiche distintive\" aiuterebbero la band a diversificarsi \"dai loro coetanei alternative metal\".\nOne-X raggiunse la posizione numero due della \"Billboard Canadian Albums\" e al numero cinque della \"Billboard 200\", vendendo 78.000 copie negli Stati Uniti nella prima settimana dopo la distribuzione. Il primo singolo estratto, \"Animal I Have Become\", \u00e8 stato il maggior successo dei 3DG, diventando il brano rock pi\u00f9 suonato in Canada nel 2006. L'album port\u00f2 la band a diventare l'artista rock numero uno in airplay del 2007 negli Stati Uniti e nel Canada, venendo classificata da Billboard come miglior artista rock di quello stesso anno. One-X venne eletto disco di platino dalla RIAA negli Stati Uniti il 30 agosto del 2007 e doppio platino dalla CRIA in Canada nel luglio del 2007.\nI Three Days Grace andarono in tour negli USA ed in Canada durante la seconda met\u00e0 del 2006 e tutto il 2007 per sostenere il successo di One-X. Negli inizi del 2008, i 3DG fecero un altro tour al fianco di altri due gruppi rock, Seether e Breaking Benjamin. Nel 2008 \u00e8 stato pubblicato il DVD \"Live at the Palace\", registrato dalla band durante un concerto al Palace di Auburn Hills, in Michigan.\n\"Life Starts Now\" (2009-2010).\nDurante il 2009, i 3DG hanno registrato il loro terzo album al \"The Warehouse Studio\" a Vancouver, in Columbia Britannica, ed a Los Angeles, con il produttore \"Howard Benson\", che aveva lavorato con loro anche sul precedente One-X. L'album, intitolato Life Starts Now, \u00e8 stato pubblicato il 22 settembre del 2009. Life Starts Now ha debuttato al terzo posto della Billboard 200, la pi\u00f9 alta posizione in classifica dei Three Days Grace, ed ha venduto copie nella prima settimana dopo la pubblicazione.\nI critici, come anche i membri stessi della band, hanno sottolineato il distacco del nuovo album dal tono arrabbiato dei precedenti lavori, tendente verso uno stile pi\u00f9 melodico che viene fuori da una visione maggiormente ottimista della vita. Secondo il chitarrista Barry Stock, il tema dell'album ruota intorno ad \"un nuovo senso di vitalit\u00e0\" ed all'idea che \"non si deve restare fermi in qualunque situazione con cui si ha a che fare. Che sia buona o avversa, \u00e8 propria la scelta di fare un cambiamento\".\nL'album \u00e8 stato accolto con recensioni di vario giudizio. \"Ben Rayner\" della rivista \"Toronto Star\" ne ha parlato con una recensione negativa, dicendo che non possiede \"nessun sound proprio, solo un superficiale misto tra Nickelback e Linkin Park\". Secondo il recensore di \"AllMusic\" \"James Christopher Monger\", che ha elogiato l'album e l'ha votato con tre delle cinque stelle massime, Life Starts Now continua la tematica di One-X, i demoni interiori di Gontier, ma con un accenno di luce, di positivit\u00e0. Recensione pi\u00f9 severa e negativa da parte di Ben Czajkowski di \"411mania.com\", il quale ha descritto l'album come \"Noioso, blando, banale, trito, ritrito\".\nIl primo singolo estratto dall'album, \"Break\", \u00e8 stato pubblicato il 1\u00ba settembre del 2009; \u00e8 stato pubblicato successivamente anche il singolo \"The Good Life\". I 3DG in seguito hanno intrapreso un tour in Canada di 20 date durato fino al novembre e dicembre del 2009. Hanno capeggiato anche un tour negli Stati Uniti tra il gennaio e febbraio del 2010 con i Breaking Benjamin ed i Flyleaf. Il gruppo ha intrapreso un altro tour negli Stati Uniti come band principale, con il supporto di Chevelle ed Adelitas Way iniziato il 26 marzo del 2010 a Grand Rapids, in Michigan, e terminato il 16 aprile del 2010 a Springfield, in Massachusetts.\n\"Life Starts Now\" ha partecipato alla nomination come miglior album rock ai Juno Awards del 2010, ma ha perso contro l'album \"Billy Talent III\". Venerd\u00ec 28 maggio, a partire dalle 20.15, i 3DG si sono esibiti al festival musicale \"Rocklahoma\".\nNell'aprile 2010, \u00e8 stato annunciato che la band avrebbe capeggiato il tour per il \"Pointfest\" dello stesso anno, tenuto a St. Louis, in Missouri. Essi si trovano insieme a gruppi di supporto come Hollywood Undead and Seether.\nNel luglio 2010, \u00e8 stato annunciato che i Three Days Grace sarebbero andati in tour con i Nickelback ed i Buckcherry, prendendo parte al \"Dark Horse Fall 2010 Tour\".\n\"Transit of Venus\" (2012).\nIl 13 maggio 2012 Adam Gontier ha rivelato sulla pagina Facebook della band di aver concluso la registrazione delle parti vocali per il nuovo album, e che sono quasi vicini alla conclusione.\nLa band fin\u00ec di registrare il quarto album con un nuovo produttore discografico, Don Gilmore.\nIl 5 giugno 2012 \u00e8 stato annunciato il titolo del quarto album: \"Transit of Venus\", pubblicato il 2 ottobre 2012. Il 13 agosto 2012 \u00e8 stato reso pubblico il primo singolo estratto dal nuovo album, \"Chalk Outline\".\nL'addio di Adam Gontier (2013) ed il suo progetto Saint Asonia.\nIl 9 gennaio 2013 viene riportato sul sito ufficiale che Matt Walst dei My Darkest Days avrebbe sostituito Adam Gontier durante i tour statunitensi del gruppo, che aveva dovuto allontanarsi dal gruppo per gravi problemi di salute. Lo stesso giorno, il gruppo rivela che, effettivamente, Gontier voleva lasciare il gruppo gi\u00e0 da dicembre 2012, ma la notizia \u00e8 stata data solamente quando il gruppo aveva trovato un sostituto.\nIl 31 luglio 2015 esce il primo disco dei Saint Asonia, nuovo gruppo del cantante, da cui vengono estratti due singoli, Better Place\" e\n\"Let Me Live My Life\".\n\"Human\" (2014-2018).\nIl 31 marzo 2014 viene annunciano il nuovo singolo \"Painkiller\", il primo singolo del gruppo con alla voce il nuovo cantante Matt Walst.\nIl 30 settembre 2014, viene pubblicato il singolo \"I Am Machine\" e viene annunciata la data di uscita per il quinto album, intitolato \"Human\", prevista per il 31 marzo 2015. Il 23 marzo viene pubblicato il terzo singolo \"Human Race\" e il 15 settembre \"Fallen Angel\" come quarto singolo.\nIl 18 Novembre 2016 la Band rilascia la propria Cover di \"You don't get me high anymore\" dei \"Phantogram\".\n\"Outsider\" (2018-presente).\nIl 25 gennaio 2018, viene pubblicato il singolo \"The Mountain\"; nello stesso giorno viene annunciata la data di uscita del sesto album, intitolato \"Outsider\", prevista per il 9 marzo.\nIl 16 febbraio viene pubblicato il singolo \"I Am An Outsider\" e il 2 marzo il singolo \"Right Left Wrong\".\nNella seconda met\u00e0 dello stesso anno, la Band parte per vari Tour in giro per il mondo, fra cui l'Europa (in particolare la Gran Bretagna), il Canada e gli USA.\nIl 22 Luglio 2020 il gruppo pubblica la cover del brano Somebody That I Used To Know.\nIl 29 novembre 2021, viene pubblicato su YouTube il video del loro nuovo singolo \"So colled life\", che anticipa l'uscita del loro prossimo album, Explosions, il 6 maggio 2022.\nIl 17 febbraio 2022, viene pubblicato sul canale YouTube della Band il singolo \"Neurotic\", il secondo del loro nuovo album, col la collaborazione di Lukas Rossi."}
{"id": "1526181", "revid": "533647", "url": "https://it.wikipedia.org/wiki?curid=1526181", "title": "Cannizzaro", "text": "Cannizzaro \u00e8 la pi\u00f9 grande frazione del comune di Aci Castello, in provincia di Catania.\nL'abitato \u00e8 disposto lungo il lato ovest del percorso attuale della Strada statale 114 Orientale Sicula che porta da Messina a Catania; questa lo attraversava interamente prima della costruzione della variante attuale che permise di evitare l'ostacolo dei due vecchi passaggi a livello.\nOrigini del nome.\nIl territorio su cui oggi sorge il paese, allora conosciuto come Spolignetto, venne acquistato come feudo da una famiglia castellese, di nome appunto Cannizzaro, verso la prima met\u00e0 del \u2018700. Il luogo acquis\u00ec quindi il nome degli acquirenti.\nMonumenti e luoghi d'interesse.\nArchitetture religiose.\nFino ai primi anni del '900 il Paese non possedette una vera e propria chiesa; vi era soltanto una cappella, in cui il sacerdote Carmelo Barbagallo celebrava la messa. Grazie al suo interessamento la chiesa venne eretta intorno al 1930 e consacrata il 1\u00ba agosto 1931 dal vescovo di Acireale Evasio Colli. Padre Carmelo ne divenne il primo parroco, mantenendo tale incarico fino alla sua morte. Fu proprio lui a indicare nella data del 22 agosto il giorno in cui celebrare la festa della patrona dei cannizzaroti, Maria Santissima Immacolata Concezione; si tratta della principale festa di Cannizzaro.\nSociet\u00e0.\nIstituzioni, enti e associazioni.\nVi si trova anche uno dei complessi ospedalieri pi\u00f9 importanti della regione: l'Azienda Ospedaliera per l'emergenza Cannizzaro, struttura ospedaliera di \"Riferimento Regionale\" di III livello, che per\u00f2 amministrativamente fa parte del Comune di Catania.\nInfrastrutture e trasporti.\nNel 1867 venne costruita una piccola stazione ferroviari che consentiva maggiori spostamenti dalla vicina Catania e fino alla fine degli anni ottanta era costeggiato dalla linea ferroviaria Messina-Catania che lo chiudeva tra i due passaggi a livello eliminati in seguito alla costruzione, pi\u00f9 a monte, del nuovo tracciato a doppio binario. In seguito ai lavori anche la stazione ferroviaria \u00e8 stata integralmente ricostruita in altra sede; oggi Cannizzaro \u00e8 munita di una moderna stazione ferroviaria ed \u00e8 sede di un terminal ferroviario merci costruito alla fine degli anni settanta.\nDal 1915 al 1934 la localit\u00e0 era servita dalla tranvia Catania-Acireale."}
{"id": "1526198", "revid": "118954034", "url": "https://it.wikipedia.org/wiki?curid=1526198", "title": "Le Fant\u00f4me de l'Op\u00e9ra (balletto)", "text": "Le Fant\u00f4me de l'Op\u00e9ra \u00e8 un balletto in tre atti e dodici quadri, ideato e coreografato da Roland Petit. \nBasato in gran parte sulla storia dell'omonimo romanzo di Gaston Leroux del 1910, il balletto \u00e8 rappresentativo della maturi\u00e0 creativa del coreografo francese e plasma il linguaggio della danza classica con effetti narrativi di grande suggestione.\nFu messo in scena nel 1980 dal Balletto dell'Op\u00e9ra National de Paris all'Op\u00e9ra Garnier, su musiche di Marce Landowski dirette da Patrick Flynn, per una serie di diciannove rappresentazioni tra febbraio e marzo.\nIl ruolo del titolo fu danzato, in alternanza, da Jean Guizerix e dall'ospite danese Peter Schuafuss; i ruoli del maestro di ballo e del giovane furono affidati, rispettivamente, a Jacques Namont e al promettente Patrick Dupond.\nIl baritono inglese David Wilson-Johnson era invece la voce del fantasma.\nQuesto spettacolo segna l'inizio del sodalizio artistico tra Petit e Dominique Khalfouni, all'epoca \"\u00e9toile\" dell'Op\u00e9ra di Parigi e scelta per interpretare il personaggio principale femminile di Christine.\nLa Khalfouni lascer\u00e0 il massimo teatro francese per seguire Petit come prima ballerina della sua compagnia di Marsiglia e sar\u00e0 la sua musa in quasi tutte le creazioni del decennio successivo.\nTra gli interpreti di questo balletto nell'allestimento del Ballet National de Marseille, la compagnia di Roland Petit, sono da ricordare le italiane Carlotta Zamparo e Francesca Sposi e i danzatori Denys Ganio e Jan Broeckx."}
{"id": "1526199", "revid": "142504", "url": "https://it.wikipedia.org/wiki?curid=1526199", "title": "Santa Maria Bertilla", "text": ""}
{"id": "1526202", "revid": "1714743", "url": "https://it.wikipedia.org/wiki?curid=1526202", "title": "Bianca Garc\u00e9s di Navarra", "text": " \nOrigine.\nFiglia del re di Navarra, Garc\u00eda IV Ram\u00edrez e di Margherita de l'Aigle, figlia di Gibert de l'Aigle.\nBiografia.\nIl padre Garcia, in guerra con il re di Castiglia Alfonso VII ed il principe d'Aragona e conte di Barcellona Raimondo Berengario IV, dopo una prima sconfitta, firm\u00f2, nel 1140, a Tudela, una pace separata con Alfonso VII dove si conferm\u00f2 suo vassallo e fu contratto un impegno matrimoniale per i propri figli, Bianca di Navarra e Sancho di Castiglia. \nDopo che la guerra con l'Aragona era proseguita, nel 1149 il padre Garcia firm\u00f2 un trattato di pace col principe d'Aragona e conte di Barcellona, Raimondo Berengario IV dove, oltre agli altri impegni del trattato, Raimondo, pur essendo gi\u00e0 promesso sposo alla regina d'Aragona, Petronilla di Aragona, di cui era il tutore, si impegnava a sposare la figlia del re di Navarra, Bianca, anche lei gi\u00e0 impegnata con Sancho di Castiglia.\nAlla morte del padre, Garcia IV, nel 1150, sal\u00ec sul trono di Navarra il fratello, Sancho VI che, dato che Raimondo Berengario IV aveva sposato Petronilla, si affrett\u00f2 a dichiararsi vassallo di Alfonso VII di Castiglia e a rammentargli l'impegno matrimoniale tra suo figlio Sancho e Bianca.\nIl 30 gennaio 1151, a Calahorra, attuale Rioja, fu celebrato il matrimonio tra Bianca e Sancho, figlio del re di Le\u00f3n e Castiglia Alfonso VII e di Berenguela di Barcellona, figlia primogenita del conte di Barcellona, Gerona, Osona e Carcassonne, Raimondo Berengario III e la sua seconda moglie, la contessa di Provenza e G\u00e9vaudan, Dolce I (1090-1129).\nBianca, secondo alcuni mor\u00ec di parto, nel novembre del 1155, dando alla luce il figlio, Alfonso, ma secondo la maggior parte degli storici mor\u00ec, il 12 agosto 1156, in conseguenza ai problemi dovuti ad un secondo parto, quello del figlio Garcia, nato prematuro e morto dopo poche ore di vita, come conferma anche un'epigrafe.Pur essendo morta prima che il marito fosse incoronato re, Bianca fu considerata regina consorte in quanto il marito, Sancho II era stato associato al trono dal padre, Alfonso VII.\nBianca fu sepolta nel monastero di Santa Maria la Real di N\u00e1jera.\nFigli.\nBianca e Sancho ebbero due figli:"}
{"id": "1526203", "revid": "508036", "url": "https://it.wikipedia.org/wiki?curid=1526203", "title": "Build", "text": ""}
{"id": "1526206", "revid": "17204", "url": "https://it.wikipedia.org/wiki?curid=1526206", "title": "BUILD", "text": ""}
{"id": "1526220", "revid": "1543377", "url": "https://it.wikipedia.org/wiki?curid=1526220", "title": "Monte Altino", "text": "Il Monte Altino \u00e8 una montagna dei monti Aurunci \"Antiappennino laziale\", alta 1365,7 , situata nel territorio del comune di Formia in LT nel Lazio, all'interno del territorio del parco naturale dei Monti Aurunci.\nDescrizione.\nDalla vetta si ammira un panorama che spazia dalle isole pontine e partenopee a sud, al versante frusinate.\nRoccia Lolatra sul versante meridionale \u00e8 un salto di roccia compatta di ben 300 metri di altezza e 200 di lunghezza ove nidifica il falco pellegrino ed in primavera \u00e8 un'esplosione di coloratissime orchidee che ingentiliscono l'aspra natura del paesaggio calcareo.\nSulla spalla meridionale del monte, a 1252 metri sul livello del mare, \u00e8 posizionata una statua, voluta da Papa Leone XIII in occasione del Giubileo del 1900, da cui prende il nome in quanto cima del Redentore."}
{"id": "1526224", "revid": "547034", "url": "https://it.wikipedia.org/wiki?curid=1526224", "title": "Fievel sbarca in America", "text": "Fievel sbarca in America (\"An American Tail\") \u00e8 un film d'animazione statunitense del 1986 diretto da Don Bluth.\nIl film \u00e8 stato distribuito negli Stati Uniti il 21 novembre 1986 dalla Universal Pictures, quattro mesi dopo l'uscita di \"Basil l'investigatopo\" della Disney. Ha ricevuto recensioni tanto contrastanti quanto positive, ed \u00e8 stato un successo al botteghino, rendendolo il film d'animazione non Disney con il maggior incasso dell'epoca. Il suo successo, insieme a quello del film di Bluth \"Alla ricerca della valle incantata\" e \"Chi ha incastrato Roger Rabbit\" della Disney (entrambi del 1988), e l'abbandono di Bluth dalla loro collaborazione, hanno spinto il produttore esecutivo Steven Spielberg a fondare il proprio studio di animazione, Amblimation, a Londra (Inghilterra). Il film ha generato un franchise. E' stato distribuito nei cinema italiani il 22 dicembre 1987.\nTrama.\n\u0160ostka, Impero russo, inverno del 1885. La famiglia di topolini ebrei dei Toposkovich (in originale Mousekewitz), composta dal padre, dalla madre e dai figlioletti Tanya, Fievel e la neonata Yasha, vive in una piccola casetta, ubicata all'interno d'una abitazione umana presso uno \"shtetl\" che, dopo aver dovuto subire, alla pari degli umani ivi residenti, un pogrom da parte dei ferocissimi gatti al seguito dei cosacchi dello zar, che mentre loro incendiano la piazza del villaggio e ne razziano i poveri abitanti essi s'avventano appunto sui topi indifesi, la famiglia decide cos\u00ed di emigrare in America alla ricerca del \"sogno americano\", una terra dove, stando un po' al parere di tutti i topi d'Europa, non ci sarebbero gatti e perci\u00f2 i cinque potrebbero vivere serenamente.\nLa nave che li trasporta da Amburgo fino agli Stati Uniti, per\u00f2, si imbatte in una tempesta e Fievel scivola dalla barca finendo in mare mentre la sua famiglia, sconvolta (specialmente il padre), arriva a New York. Fievel riesce ad arrivare in America nascosto in una bottiglia e si imbatte in Henri, un piccione francese che gli insegna il concetto \"Mai dire mai\". Il topolino, decidendo che non bisogna mai arrendersi davanti alle sfide della vita, si mette alla ricerca della sua famiglia. In citt\u00e0, incontra l'avido ed elefantiaco topo Lucky LoRatto (in originale Warren T. Rat), che sembra volerlo aiutare trovandogli una sistemazione ma in realt\u00e0 lo sfrutta per farlo sgobbare in una fabbrica assieme a tanti altri topolini nelle sue stesse condizioni. Fievel riesce a fuggire con un topo adolescente d'origine italiana, Tony Toponi, che decide di aiutarlo nella sua ricerca. Tony poi si innamora di Bridget, una topolina d'origine irlandese che cercher\u00e0 di far unire le forze di tutti i topi per resistere ai gatti e Fievel verr\u00e0 cos\u00ec a conoscenza del fatto che l'America \u00e8 abitata anche da gatti. Fievel infatti presenter\u00e0 l'idea di costruire un'arma segreta durante una manifestazione, indetta dall'aristocratica Gussie Topolonia, a cui partecipano anche i genitori che per\u00f2 non lo vedono.\nFievel e Tony cercano di raggiungere il molo per incontrare Bridget, ma Fievel rimane indietro e finisce in un tombino dove scopre che Lucky LoRatto non \u00e8 affatto un topo, bens\u00ed un gatto che ha ingannato tutti gli altri topi per spillare il loro denaro, scoprendo inoltre che questi \u00e8 il capo dei gatti che tormentano i topi, ed imprigiona Fievel. Uno dei gatti, Tigre, ha perduto la famiglia da piccolo e rimane colpito a sapere che lo stesso \u00e8 appena accaduto a Fievel: i due diventano grandi amici e Tigre lo libera. Uscito dal tombino, Fievel si unisce agli altri topi che hanno completato l'arma segreta (un topo gigante cyborg dagli occhi bianchi, ispirato ai racconti della buonanotte del signor Toposkovich, il \"Topo colosso di Minsk\") e smaschera Lucky LoRatto. Il piano funziona ed i gatti guidati da Lucky sono costretti alla fuga con una nave fino ad Hong Kong.\nEsplode per\u00f2 un incendio e Fievel, svenuto per aver sbattuto la testa su un attrezzo, riesce miracolosamente a salvarsi e finisce in un orfanotrofio dove viene deriso dagli orfani cominciando a perdere la speranza di rivedere la sua famiglia. Ma in quel momento Tony e Bridget, che hanno rintracciato la famiglia di Fievel, arrivano nel covo trasportati da Tigre. Il padre, suonando il violino, riesce ad attirare l'attenzione del figlio: Fievel pu\u00f2 finalmente riabbracciare suo padre e la sua famiglia, dopodich\u00e9 Henri e altri piccioni li portano in volo sopra la Statua della Libert\u00e0, coronando definitivamente il sogno americano.\nAccoglienza.\nBotteghino.\nIl film ha incassato fino a 47 milioni di dollari negli Stati Uniti e in Canada, noto anche come il botteghino nazionale, e 84 milioni di dollari in tutto il mondo. Al momento della sua uscita nazionale, \u00e8 diventato il film d'animazione con il maggior incasso per una versione iniziale e il film d'animazione non prodotto dalla Disney con il maggior incasso. \u00c8 stato anche uno dei primi film d'animazione a superare uno Disney, battendo \"Basil l'investigatopo\" (un altro film tradizionalmente animato che coinvolge i topi uscito nel 1986 ma quattro mesi prima) di oltre 22 milioni di dollari. Tuttavia, \"Basil l'investigatopo\" ha avuto pi\u00f9 successo con i critici, in particolare Gene Siskel e Roger Ebert. Il successo economico di \"Basil l'investigatopo\" ha giocato un ruolo importante nel Rinascimento Disney; a causa del fatto che \u00e8 stato un successo sia di critica che finanziario, che ha salvato i Walt Disney Animation Studios dal fallimento dopo che \"Taron e la pentola magica\" era fallito al botteghino un anno prima. In seguito sarebbe stato superato dal prossimo film di Bluth, \"Alla ricerca della valle incantata\" del 1988 , che ha leggermente superato \"Oliver &amp; Company\"; quest'ultimo ha battuto \"Alla ricerca della valle incantata\" al botteghino nazionale di 5 milioni di dollari. Il record sarebbe stato rapidamente infranto con il rilascio di \"La sirenetta\", il film che molti considerano l'inizio del Rinascimento Disney, tre anni dopo l'uscita del film, battendo il film di Don Bluth, \"Charlie - Anche i cani vanno in paradiso\".\nCritica.\nIl film mantiene un punteggio di approvazione del 71% su Rotten Tomatoes sulla base di 28 recensioni e una valutazione media di 6,37/10. Il consenso \u00e8: \"Squisitamente animato, \"An American Tail\" \u00e8 una storia di immigrati dolce e malinconica\". I critici Gene Siskel e Roger Ebert hanno dato \"due pollici in gi\u00f9\" in un episodio del loro programma televisivo \"At the Movies\" del 22 novembre 1986, definendolo \"troppo deprimente per il pubblico giovane\". Entrambi i revisori hanno anche criticato il modo in cui si menzionava poco il fatto che i personaggi principali fossero ebrei, o che l'attacco alla loro casa all'inizio era un quello antisemita. L'hanno definita \"una parabola ebraica che non vuole dichiararsi\" e hanno sentito che \"ha tirato fuori la sua eredit\u00e0 etnica\". Nella sua recensione per il \"Chicago Sun-Times\", Roger Ebert gli ha assegnato due stelle su quattro, dando credito all'animazione, definendola \"completa e dettagliata, migliorata dai computer e un miglioramento rispetto a tanta animazione recente che taglia angoli\", ma che la storia era troppo \"oscura e cupa\".\nLa scrittura del film ha ottenuto una risposta mista. Vincent Canby del \"New York Times\" lo defin\u00ec \"insensato se ben intenzionato\", aggiungendo che i suoi momenti salienti erano scene che coinvolgevano i personaggi Gussie Mausheimer e Tiger. Nella sua recensione per il \"Chicago Reader\", Pat Graham ha stroncato le sue \"caratteristiche fragili\" ma ha affermato che \"la qualit\u00e0 complessiva dell'animazione - eseguita in modo barocco se concepita in modo piuttosto convenzionale - ne vale la pena\". \"Common Sense Media\" ha dato recensioni ampiamente positive, poich\u00e9 il gruppo ha affermato: \"Questa \u00e8 una commovente storia animata sull'esperienza degli immigrati che vengono in America. Raccontata dal punto di vista di un adorabile giovane topo, \"An American Tail\" dovrebbe coinvolgere i bambini in una parte importante della storia degli Stati Uniti\". Al contrario, Rita Kempley del \"Washington Post\" lo defin\u00ec \"un racconto brillante di trionfi ebraici che trover\u00e0 un posto in molti giovani cuori\", aggiungendo che \"ribadisce la felicit\u00e0 dell'omogeneit\u00e0, prepara i cuccioli sia alla fratellanza che il sistema della libera impresa. Ed \u00e8 bello come una cascata di bolle di sapone\".\nRoger Harlburt del \"Sun-Sentinel\" ha anche elogiato il personaggio di Fievel: \"Scoprirai nel gentile Fievel un personaggio accattivante che riesce ad essere amabile senza sentimenti indebiti. I suoi occhi possono lacrimare di tanto in tanto e il suo labbro inferiore trema, ma soprattutto \u00e8 pronto ad affrontare la situazione. Tuttavia, la superba animazione ti fa credere che Fievel sia un ragazzino perso in un grande mondo\". Harlburt in seguito riassunse: \"Intrecciato di scene d'azione e infarcito di dialoghi divertenti, il film procede velocemente. I piccoli non si annoieranno. Canzoni originali - tra cui \"Never Say Never\", \"Somewhere Out There\" e \"We're a Duo\" - sono anche divertenti. Ti stupirai della qualit\u00e0 della voce cantata di Plummer e rimarrai sconvolto dalle buffonate feline di DeLuise\".\nSequel.\nIl film ha dato origine a una serie di \"sequel\" in cui Don Bluth non ha avuto per\u00f2 alcun coinvolgimento diretto. Il seguito \"Fievel conquista il West\", diretto da Phil Nibbelink e Simon Wells e prodotto da Steven Spielberg e Robert Watts, \u00e8 stato distribuito nel 1991 e segue le avventure di Fievel e della sua famiglia mentre si spostano da New York per il selvaggio West. \u00c8 stata prodotta anche una serie TV di 13 episodi basati sul film, chiamata \"Le avventure di Fievel\" e mandata in onda sulla rete CBS tra settembre e dicembre 1992. Due seguiti del film sono stati in seguito prodotti per il mercato direct-to-video dagli Universal Studios: \"Fievel - Il tesoro dell'isola di Manhattan\" e \"Fievel - Il mistero del mostro della notte\" usciti nel 1998 e nel 1999. \nFievel \u00e8 servito anche come \"mascotte\" per la societ\u00e0 di produzione e di animazione di Spielberg, la Amblimation, ed \u00e8 apparso nel suo logo di produzione fino alla dissoluzione dello studio nel 1997. Nel marzo 2000, \u00e8 stato annunciato che sarebbe diventato anche l'ufficiale portavoce dei bambini per l'UNICEF, e il direttore dell'organizzazione di comunicazioni Craig Kornblau ha sottolineato che \"Fievel Mousekewitz \u00e8 un personaggio popolare e accattivante per i bambini in tutto il mondo\", e \"le sue esperienze di immigrazione riflettono le avventure e trionfi di tutte le culture e dei loro figli\"."}
{"id": "1526227", "revid": "110157", "url": "https://it.wikipedia.org/wiki?curid=1526227", "title": "Phantom (musical)", "text": "Phantom \u00e8 un musical di Arthur Kopit (libretto) e Maury Yeston (musiche), tratto dal romanzo di Gaston Leroux.\nScritta da Kopit nei primi anni ottanta, la piece originale \u00e8 rimasta nel cassetto per anni a causa della schiacciante concorrenza dello spettacolo di Andrew Lloyd Webber.\nIn seguito ad una fortunata versione televisiva diretta da Tony Richardson sceneggiata da Kopit a partire dal suo lavoro teatrale, il produttore Goffrey Holder decide di portare lo spettacolo in scena con le musiche di Kopit, reintitolandolo semplicemente Phantom (per distinguerlo dalla versione di Lloyd Webber).\nPresentato a Houston nel 1991 e, in un nuovo allestimento, a Seattle e in altre citt\u00e0 degli USA, ha riscosso un certo successo sia in America che all'estero (in particolare in Germania, dove ha ottenuto risultati paragonabili a quelli della locale versione di Lloyd Webber; e, recentemente, in un'importante produzione giapponese ).\nCanzoni.\nAtto I\nAct II\nCast.\nPhantom: Richard White\nChristine Daa\u00e9: Glory Crampton\nConte Philippe de Chandon: Paul Schoeffler\nG\u00e9rard Carri\u00e8re: Jack Dabdoub\nAlaine Cholet (il nuovo proprietario del teatro): Lyle Garrett\nCarlotta: Patty Allison (sostituita da Meg Bussert per l'incisione)\nJoseph Buquet: Allen Kendall\nIspettore Ledoux: James Van Treuren"}
{"id": "1526228", "revid": "767487", "url": "https://it.wikipedia.org/wiki?curid=1526228", "title": "Due irresistibili brontoloni", "text": "Due irresistibili brontoloni (\"Grumpy Old Men\") \u00e8 un film commedia romantica, prodotta dalla Warner Bros., con protagonisti Jack Lemmon e Walter Matthau.\nDiretto da Donald Petrie, \u00e8 sceneggiato da Mark Stephen Johnson, che ha scritto anche il seguito, \"That's Amore - Due improbabili seduttori\", del 1995. Le musiche sono firmate da Alan Silvestri.\nTrama.\nJohn Gustafson, ex insegnante in pensione, e Max Goldman, ex riparatore di televisori, entrambi vedovi, vivono da soli nelle rispettive case, una di fianco all'altra, nel piccolo e freddo paese di Wabasha, nel Minnesota. Le loro vite da pensionati si svolgono tranquille, tra futili liti quotidiane e lunghe giornate intere di pesca sul vicino lago ghiacciato. Un giorno si trasferisce nella casa di fronte alla loro una graziosa ed eccentrica insegnante universitaria di mezza et\u00e0, Ariel. I due rivali spiano dalle finestre di casa le bizzarre attivit\u00e0 della nuova vicina, tra cui fare la sauna e uscire in costume da bagno in giardino a rotolarsi nella neve o scorrazzare a tutta velocit\u00e0 per le vie del paese con una motoslitta alle due di notte.\nAriel si approccia prima con Chuck, anziano proprietario di una piccola drogheria nei pressi del lago, e poi ai due con la scusa della posta recapitata per sbaglio a lei, prima avvicinando John e poi Max. Tra i due riscoppia una acerrima rivalit\u00e0 per conquistare il cuore della donna. Tuttavia lei appare molto pi\u00f9 legata a John, con cui trascorre una notte d'amore, mentre giudica di amicizia il rapporto con Max.\nIn contemporanea gli scontri fra i due si spostano sul lago ghiacciato dove i due vanno quasi quotidianamente per pescare dalle rispettive baracche. Un giorno Max, furioso con John per avergli spaccato una canna da pesca portafortuna, usa la propria macchina per sradicare la baracca di John, con lui dentro, e trascinarla sul ghiaccio sottile, dove si inabissa. John riesce a salvarsi buttandosi fuori dalla baracca in tempo.\nNel frattempo John, in pessime condizioni economiche, e a cui il fisco sta per confiscare la casa, cerca di troncare la relazione con Ariel, dopo essersi reso conto di non poterla mantenere in prospettiva di una futura vita insieme.\nVigilia di Natale. Inaspettatamente a casa di John arrivano la figlia Melanie e la nipotina, accompagnate dal marito, da cui la giovane donna si sta separando. Ci\u00f2 provoca una grande rabbia in John che non si aspettava un ritorno dell'ex genero. Per sfogarsi esce di casa di sera e va allo Slippery bar. Il figlio di Max si reca da Melanie per lo scambio di auguri e si accorge della presenza del marito. Ritorna dal padre e gli racconta del motivo dello sfogo di John, consigliando di andare a calmare il rivale al bar.\nMax, titubante, va controvoglia sotto una fitta nevicata e si incontra con John. I due bevono una birra e cercano di chiarirsi. Il tutto per\u00f2 si risolve con la solita scenata, dopo la quale John alza i tacchi e decide di ritornare a casa. Tuttavia durante il cammino accusa un malore e cade per terra, colpito da un infarto. Pochi istanti dopo sopraggiunge Max, che nota l'amico a terra semi-incosciente e corre a cercare aiuto. John \u00e8 molto grave, trascorre parecchio tempo in ospedale ma riesce lentamente a ristabilirsi. Nel frattempo Max, che sembra riuscito ad affezionarsi al debole John, riesce a evitare il sequestro della sua casa, grazie soprattutto all'intervento del figlio, diventato nel frattempo sindaco del paese.\nJohn e Ariel possono quindi sposarsi e vivere insieme, felici."}
{"id": "1526236", "revid": "1378703", "url": "https://it.wikipedia.org/wiki?curid=1526236", "title": "Le\u00e7ons de T\u00e9n\u00e8bres (album)", "text": "Le\u00e7ons de T\u00e9n\u00e8bres \u00e8 il primo album del gruppo Dark ambient Austro/Francese Elend, prodotto e distribuito nel 1994.\n\u00c8 anche il primo dei tre dischi dell'Officium tenebrarum. Il disco presenta pesanti influenze provenienti dal Paradiso Perduto di John Milton, tanto che i testi delle canzoni 2, 3, 6 e 9 sono adattamenti tratti da questo libro."}
{"id": "1526241", "revid": "194688", "url": "https://it.wikipedia.org/wiki?curid=1526241", "title": "Coop (Svizzera)", "text": ""}
{"id": "1526246", "revid": "124919196", "url": "https://it.wikipedia.org/wiki?curid=1526246", "title": "Rayquaza", "text": " \u00e8 un Pok\u00e9mon base della terza generazione di tipo Drago/Volante. Il suo numero identificativo Pok\u00e9dex \u00e8 384. Nel contesto del franchise creato da Satoshi Tajiri, Rayquaza \u00e8 un Pok\u00e9mon leggendario; possiede una megaevoluzione denominata MegaRayquaza ottenibile grazie all'ausilio della mossa Ascesa del Drago. Viene definito il Pok\u00e9mon Stratosfera.\nRayquaza fa la sua prima apparizione nei videogiochi \"Pok\u00e9mon Rubino\" e \"Zaffiro\", sebbene assurga a un ruolo pi\u00f9 importante in \"Pok\u00e9mon Smeraldo\" dove, oltre ad essere raffigurato nella copertina del gioco, interrompe il conflitto tra Kyogre e Groudon.\n\u00c8 un Pok\u00e9mon molto popolare in Asia, in particolare in Corea del Sud e Giappone. Rayquaza \u00e8 uno dei protagonisti del lungometraggio \"\" e boss nel videogioco \"Super Smash Bros. Brawl\". Un esemplare cromatico di Rayquaza appare in \"Pok\u00e9mon Conquest\".\nDescrizione.\nRayquaza ha vissuto per centinaia di milioni di anni nello strato d'ozono, non scendendo mai a terra. Trovandosi oltre le nuvole e non essendo avvistabile da terra, si ignorava la sua esistenza.Si nutre dell'acqua e delle particelle presenti nell'atmosfera, oltre che di meteoriti. Grazie all'energia sprigionata da questi ultimi, pu\u00f2 megaevolversi.\nRayquaza ha alcune caratteristiche che ricordano la cultura mesoamericana.\nIn \"Pok\u00e9mon Rubino Omega\" e \"Zaffiro Alpha\" ottiene una megaevoluzione denominata MegaRayquaza, ottenibile utilizzando la mossa Ascesa del Drago.\nApparizioni.\nVideogiochi.\nRayquaza \u00e8 ottenibile nei videogiochi \"Pok\u00e9mon Rubino\" e \"Zaffiro\" e \"Pok\u00e9mon Smeraldo\" all'interno della Torre dei Cieli, situata nei pressi di Orocea. Nei primi due titoli il Pok\u00e9mon \u00e8 disponibile solamente dopo aver sconfitto la Lega Pok\u00e9mon di Hoenn mentre nella versione Smeraldo sar\u00e0 possibile catturarlo dopo lo scontro tra Groudon e Kyogre.\nNei titoli della quarta generazione \"Pok\u00e9mon Oro HeartGold\" e \"Argento SoulSilver\", Rayquaza \u00e8 ottenibile all'interno della Torre Occulta una volta in possesso dello strumento Sfera Verde.\nIn ' Rayquaza va sconfitto al nono piano della Vetta Celeste, mentre nel seguito ' \u00e8 disponibile all'ultimo piano della Scala del Cielo.\nNel videogioco \"Super Smash Bros. Brawl\" il Pok\u00e9mon leggendario compare in veste di boss.\nRayquaza \u00e8 inoltre protagonista di uno dei livelli bonus nel videogioco \".\nAnime.\nRayquaza appare per la prima volta nel corso del lungometraggio \". Nel film il Pok\u00e9mon combatte contro il Pok\u00e9mon leggendario Deoxys.\n\u00c8 inoltre presente nell'episodio \"Dove nessun Togepi \u00e8 arrivato prima!\" (\"Where No Togepi Has Gone Before!\"). MegaRayquaza compare per la prima volta nel corso di \"Megaevoluzione - Episodio Speciale III\" (\"Pok\u00e9mon: Mega Evolution Special III\").\nAccoglienza.\nRayquaza \u00e8 un Pok\u00e9mon molto popolare in Corea del Sud, dove \u00e8 addirittura pi\u00f9 celebre di Pikachu o di altri Pok\u00e9mon leggendari come Kyogre, Regigigas, Groudon, Giratina e Lugia. Il Pok\u00e9mon \u00e8 stato distribuito in Corea sia nel 2008 che nel 2011, al termine di un sondaggio tra i giocatori coreani.\nNel 2011 Rayquaza ha inoltre vinto un sondaggio che metteva a confronto le copertine delle versioni giapponesi dei videogiochi della serie Pok\u00e9mon. Per questo motivo \u00e8 stato distribuito un esemplare di Rayquaza in grado di utilizzare la mossa Generatore V.\nNel 2004 \u00e8 stato commercializzata in Giappone una edizione limitata del Game Boy Advance SP, di colore verde, dedicato al Pok\u00e9mon leggendario. L'anno seguente \u00e8 stato creato un francobollo raffigurante Rayquaza."}
{"id": "1526247", "revid": "767487", "url": "https://it.wikipedia.org/wiki?curid=1526247", "title": "Cherry Ghost", "text": "I Cherry Ghost sono stati un gruppo musicale indie rock inglese, nato nel 2005 a Bolton nel Nord-est dell'Inghilterra e guidata da Simon Aldred (Bolton, 1975). Inizialmente il nome Cherry Ghost si riferiva solamente a Simon, in qualit\u00e0 di solista, poi piano piano prese corpo anche la band. Simon Aldred ha dichiarato che il nome della band \u00e8 una citazione dal brano \"Theologians\" degli Wilco. L'album di debutto \u00e8 \"Thirst for Romance\"."}
{"id": "1526249", "revid": "124123", "url": "https://it.wikipedia.org/wiki?curid=1526249", "title": "Morti nel 161", "text": ""}
{"id": "1526256", "revid": "1632387", "url": "https://it.wikipedia.org/wiki?curid=1526256", "title": "Coop Svizzera", "text": "La Coop Svizzera (\"Coop Schweiz\" in tedesco, \"Coop Suisse\" in francese) \u00e8 una cooperativa di consumatori della Svizzera, il secondo operatore della grande distribuzione elvetica dopo Migros.\nCoop Svizzera, pur avendo nome e logo simili, non ha alcun rapporto societario con Coop Italia e con il Sistema Coop italiano.\nStoria.\nLa prima cooperativa di consumo svizzera \u00e8 stata fondata dall'imprenditore tessile Jean Jeny nel 1850. Successivamente diverse societ\u00e0 cooperative sono state fondate in numerose citt\u00e0 svizzere. Dopo due tentativi infruttuosi nel 1853 e nel 1869, l'11 gennaio 1890 viene fondata a Olten l'Unione Svizzera delle Societ\u00e0 di Consumo.\nQuesto consorzio raggruppa le cooperative di Zurigo, Grenchen, Bienne, Olten e Basilea, che sar\u00e0 designata come cooperativa coordinatrice. Alla fine dell'anno l'Unione conta 43 cooperative membri e nel 1892 aprir\u00e0 un primo magazzino centralizzato di distribuzione all'ingrosso.\nNel 1883 l'Unione si trasforma in societ\u00e0 cooperativa, ai sensi del diritto cooperativo presente nel primo Codice federale delle obbligazioni del 1883. Essa pubblica il suo primo bollettino d'informazione rivolto alle societ\u00e0 affiliate, seguito, nel 1904, da un giornale popolare chiamato \"Cooperazione\". Nel 1915, l'Unione riunisce 407 societ\u00e0 cooperative. Dalla fine della Seconda guerra mondiale, l'Unione aumenta ancora la sua importanza e, nel 1948 apre un primo magazzino a libero servizio a Zurigo. Dieci anni pi\u00f9 tardi, l'Unione ne conter\u00e0 pi\u00f9 di 3200, per 572 cooperative membri, cifre ormai superate.\nGli anni 1960 sono movimentati: l'Unione si lancia nella pubblicit\u00e0 televisiva, ma nel 1967 il suo giro d'affari \u00e8 intaccato da quello delle cooperative Migros. Nel 1969, l'Unione svizzera delle societ\u00e0 di consumo diventa Coop Svizzera e avvia un primo piano di fusioni con l'obiettivo di ridurre il numero delle cooperative a 30-40 dal 1975. Tuttavia nel 1979 erano presenti ancora 67 cooperative, e Coop Svizzera lancer\u00e0 un secondo piano di fusioni che permetter\u00e0 nel 1983 di arrivare a 40 cooperative e 18 centrali di distribuzione.\nNel 1980 Coop Svizzera acquisisce la Radio TV Steiner S.A.\nContinuano intanto i progetti per razionalizzare il numero di cooperative: nel 1986 si pass\u00f2 da 40 a 18 cooperative e si cre\u00f2 un'unica centrale di distribuzione. 11 anni dopo, nel 1997 si progett\u00f2 un piano chiamato \"RegioForte\" al fine di unificare ulteriormente le cooperative presenti in un numero limitato di cooperative regionali (un po' come in Italia), per\u00f2 questo piano non ebbe successo. L'anno successivo si avvi\u00f2 invece un piano ancora pi\u00f9 accentrativo, \"CoopForte\", che concentr\u00f2 tutte le cooperative esistenti all'epoca (14) nel consorzio Coop Svizzera, che da consorzio si trasform\u00f2 cos\u00ec in cooperativa unica nazionale, con un'organizzazione decentrata in 5 regioni di vendita (Svizzera Romanda, Berna, Svizzera del Nord-Ovest, Svizzera Centrale-Zurigo, Svizzera Orientale-Ticino).\nNel 2007 Coop Svizzera ha rilevato gli ipermercati svizzeri di Carrefour.\nNel 2010 Coop Svizzera acquisisce dal gruppo Rewe il 50% di TransGourmet, salendo cos\u00ec al 100%. Si consolida cos\u00ec il ruolo di Coop Svizzera nella gestione dei cash and carry e foodservice, in particolare al gruppo TransGourmet fanno capo al le societ\u00e0 Howeg (Svizzera), Rewe-Foodservice (Germania) e TransGourmet France (Francia) nel settore dell'ingrosso, Prodega-Growa CC (Svizzera) e Fegro-Selgros (Germania, Polonia, Romania e Russia) in quello del Cash &amp; Carry.\nLa rete di vendita.\nLa rete di vendita \u00e8 molto capillare sul territorio e diversificata; seguono dati aggiornati al 31 dicembre 2015.\nAlleanze.\nCoop Svizzera aderisce a Coopernic, alleanza europea con sede a Bruxelles a cui aderisce anche Coop Italia, il consorzio italiano Conad, il gruppo tedesco Rewe, il gruppo francese E.Leclerc e il belga Colruyt.\nSommario.\nIl Gruppo Coop ha sede in Svizzera e opera nel commercio al dettaglio, nel commercio all'ingrosso e nell'ambito della produzione. Nel Gruppo Coop si annoverano negozi con formati nel settore Food, Non Food e dei servizi. Coop offre la pi\u00f9 ampia variet\u00e0 di marche nel commercio al dettaglio svizzero e si distingue per il vasto assortimento ecologico e di profilo sociale, nonch\u00e9 tramite una produttivit\u00e0 sostenibile lungo tutte le fasi della catena di creazione di valore aggiunto. Con la Transgourmet Holding AG, Coop \u00e8 la seconda azienda in Europa nel Cash &amp; Carry e nel rifornimento all'ingrosso. In totale, il gruppo Coop gestisce in Svizzera circa 2000 punti di vendita nel commercio al dettaglio e 124 mercati Cash &amp; Carry in Svizzera ed Europa. Il Gruppo Coop impiega circa 80.000 collaboratori, di cui circa 54.000 in Svizzera."}
{"id": "1526260", "revid": "767487", "url": "https://it.wikipedia.org/wiki?curid=1526260", "title": "Fievel conquista il West", "text": "Fievel conquista il West (\"An American Tail: Fievel Goes West\") \u00e8 un film d'animazione statunitense del 1991 diretto da Phil Nibbelink e Simon Wells. Sequel di \"Fievel sbarca in America\" del 1986, il film segue la storia di una famiglia di topi ebrei-ucraini emigrati nel selvaggio West. In esso, Fievel viene separato dalla sua famiglia mentre il treno si avvicina al selvaggio West americano; il film racconta lui e lo sceriffo Wylie Burp che insegnano a Tiger come comportarsi come un cane. \"Fievel conquista il West\" \u00e8 stata la prima produzione per \"Amblimation\", uno studio di breve durata creato da Spielberg per far lavorare gli animatori di \"Chi ha incastrato Roger Rabbit\" (1988). Usc\u00ec nei cinema statunitensi il 22 dicembre 1991 e in quelli italiani il 20 dicembre 1991.\nMentre il mezzo di animazione stava passando ai computer tra la fine degli anni '80 e l'inizio degli anni '90, Spielberg voleva che quasi tutta l'animazione di \"Fievel conquista il West\" fosse disegnata a mano, descrivendo l'animazione come \"un'attivit\u00e0 di artigianato\". Voleva anche che l'animazione avesse un aspetto \"live-action\". Fu l'ultimo lavoro per il cinema di James Stewart, che doppi\u00f2 il personaggio Wylie Burp.\nPresentato in anteprima al Kennedy Center il 17 novembre 1991, il film ha iniziato la sua corsa nelle sale americane il 22 novembre. Questo \u00e8 stato lo stesso giorno in cui \u00e8 stato distribuito \"La bella e la bestia\" (1991) della Walt Disney Pictures, rendendola la terza volta nella storia che due film d'animazione sono stati distribuiti nella stessa data invece di quelli separati, dopo \"Alla ricerca della valle incantata\" e \"Oliver &amp; Company\" nel 1988, e \"La sirenetta\" e \"Charlie - Anche i cani vanno in paradiso\" nel 1989. \"Fievel conquista il West\" ha iniziato nella top ten al botteghino. Il film ha incassato 22 milioni di dollari negli Stati Uniti. Alcuni giornalisti e dirigenti cinematografici lo hanno attribuito al dover competere con il film Disney. \u00c8 stato stroncato per mancanza di innovazione.\nTuttavia, \"Fievel conquista il West\" \u00e8 andato meglio quando si \u00e8 trattato di vendite di home video, raggiungendo rapidamente la vetta delle classifiche video quando \u00e8 stato pubblicato su nastro nel marzo 1992; all'epoca, il film deteneva il record per il trasferimento da sala a home-video pi\u00f9 breve e da allora ha ottenuto un ampio seguito di culto.\nTrama.\nLa famiglia di Fievel comincia a rendersi conto che la vita negli Stati Uniti non era come immaginavano: dopo essere sfuggiti a un attacco da parte di un gatto, vengono a scoprire tramite un topo-cowboy,che in una cittadina del Far West i gatti e i topi convivono pacificamente: decidono quindi di trasferirsi, Fievel sperando di seguire le orme del suo idolo, il cane sceriffo Wylie Burp (una parodia canina del leggendario Wyatt Earp), e Tanya sognando di diventare cantante. Contemporaneamente alla loro partenza, Tigre viene lasciato dalla fidanzata Miss Kitty.\nAndando a trovare Fievel, Tigre trova un suo messaggio in cui spiega che \u00e8 partito. Durante il viaggio in treno, di notte, Fievel si sveglia e girovaga per i vagoni, ritrovandosi per caso in quello dello scaltro e infido Mr. Crudelio, il quale, con la sua famigerata banda dei Cactus-Gatti, progetta di divorarsi tutti i topi, fingendo di esser loro amici (il topo-cowboy non era che una marionetta animata dal gatto). Il topolino viene scoperto e Mr. Crudelio, per non insospettire gli altri topi, fa finta di lasciarlo andare, per poi farlo inseguire dal ragno T. R. Chula, che, mentre ritorna dalla famiglia, lo fa cadere dal treno, facendolo passare per un incidente. Nel frattempo anche Tigre si disperde nel deserto, incrociandosi con Fievel, ma i due si scambiano a vicenda per miraggi. La famiglia Toposkovich giunge nel frattempo al paese, dove viene accolta da Crudelio che fa credere loro di voler fare collaborare gatti con topi per rendere quel luogo da desertico a felice e prospero.\nTigre \u00e8 catturato da una trib\u00f9 di topi-indiani che vivono nel deserto, i quali prima pensano di mangiarlo, ma poi lo scambiano per un dio. Fievel, dopo una serie di peripezie, si incontra nuovamente con Tigre, che gli d\u00e0 l'indicazione per raggiungere la cittadina, ma decide di rimanere con la trib\u00f9 dei topi. Il topolino riesce a raggiungere la famiglia e tenta di spiegare loro il piano dei gatti, ma loro non gli credono. Cadendo sul cappello di un gatto, Fievel scopre che Crudelio ha intenzione di trasformare tutti i topi in \"topo-burger\" grazie a una trappola congegnata durante l'inaugurazione di un edificio. Viene per\u00f2 scoperto di nuovo, e quindi catturato. Nel frattempo Crudelio resta colpito dal canto di Tanya, e la porta da Miss Kitty, trasferitasi l\u00ec con loro anche se sente la mancanza di Tigre e ignara del piano dei gatti, affinch\u00e9 la prepari per un'esibizione. Dopo le preoccupazioni iniziali, Tanya riesce ad avere successo, e, durante una nota particolarmente acuta, fa frantumare la bottiglia in cui Fievel era rinchiuso. Il topolino cerca di portare via la sorella, ma lei non gli d\u00e0 ascolto. Affranto, Fievel si confida con un vecchio cane segugio, che si rivela essere il suo eroe, lo sceriffo Wylie Burp. Questo, ormai vecchio, gli dice che non pu\u00f2 sistemare i gatti da solo, ma che pu\u00f2 insegnare a un potenziale socio: Fievel va a chiedere aiuto a Tigre, che accetta; Burp gli insegna a comportarsi da cane, e dopodich\u00e9 i tre si dirigono alla cittadina dove i gatti stanno per mettere in atto i loro piani. Parte cos\u00ec lo scontro tra Fievel, Burp e Tigre contro i gatti, mentre Tanya e Miss Kitty riescono ad avvertire i topi della trappola, facendoli scappare.\nI tre eroi riescono ad avere la meglio, e Tigre salva anche Miss Kitty da T.R. Chula. I topi, felici, festeggiano la loro nuova vita nella cittadina ora veramente prospera e ricca d'acqua, Tigre si rimette con Miss Kitty, mentre Burp regala a Fievel la sua stella da sceriffo, dicendogli che ogni tramonto per un eroe \u00e8 l'alba per un altro, che quell'eroe potrebbe essere proprio lui.\nProduzione.\nLa partenza di Don Bluth dal progetto ha portato all'animazione di \"Fievel conquista il West\" priva degli elementi dell'animazione Disney del primo film. Invece, la sua animazione \u00e8 pi\u00f9 veloce e contiene pi\u00f9 elementi dei cartoni animati della Warner Bros. Steven Spielberg ha incaricato i suoi animatori di adottare un metodo \"live-action\" per animare il film, in cui i personaggi sono influenzati da parti dell'ambiente come l'illuminazione. Spielberg ha anche diretto la telecamera in modo che si muovesse costantemente in sequenze come la sequenza della corsa nelle fogne e una panoramica a 360 gradi della vista del deserto del film. Questi tipi di colpi di gru (riprese) e carrellata hanno replicato alcuni scatti in \"Lo squalo\" di Spielberg (1975) e \"I predatori dell'arca perduta\" (1981) e furono considerati rivoluzionari per l'epoca.\nA parte una ripresa generata dal computer del terreno della valle, tutto il film \u00e8 stato animato disegnato a mano ; il processo \u00e8 stato cos\u00ec intenso che ci \u00e8 voluta almeno una settimana per completare un minuto di animazione, una sessantina di artisti per dipingere circa 230.000 sfondi, e una settimana perch\u00e9 un singolo animatore finisse tre secondi di animazione. Poich\u00e9 \"Fievel conquista il West\" era una parodia dei film western, gli animatori hanno studiato a fondo le opere di John Ford e Sergio Leone.\nAccoglienza.\nBotteghino.\nCon l'apertura a 1.400 sale negli Stati Uniti, \"Fievel conquista il West\" ha, al 30 novembre 2019, la 110a uscita di tutti i tempi con classificazione G pi\u00f9 ampia e la 96a apertura di film con classificazione G pi\u00f9 ampia negli Stati Uniti. Ha anche il 124\u00b0 weekend di apertura pi\u00f9 grande di tutti i tempi per un film classificato G, aprendo al quarto posto con $ 3.435.625; e ha il sessantesimo pi\u00f9 piccolo calo nel fine settimana per un film in oltre 600 sale grazie alla sua seconda settimana che ha incassato $ 3.782.080. Tuttavia, detiene anche il record del 119esimo fine settimana post-ringraziamento.\n\"Fievel conquista il west\" alla fine ha guadagnato poco pi\u00f9 di $ 22 milioni a livello nazionale e $ 18 milioni all'estero, per un totale di $ 40.766.041; rendendolo il 15\u00b0 film con il maggior incasso del 1991 negli Stati Uniti e il 37\u00b0 con il maggior incasso dell'anno in tutto il mondo. Al 1\u00b0 dicembre 2019, \u00e8 il 141\u00b0 film G-rated con il maggior incasso nazionale di tutti i tempi e il 123\u00b0 in tutto il mondo. Al contrario, il film originale ha incassato 47,4 milioni di dollari negli Stati Uniti nel 1986, un record all'epoca per un film d'animazione non Disney, e altri 36 milioni di dollari all'estero, per un totale di 84 milioni di dollari.\nCritica.\n\"Fievel conquista il West\" detiene una percentuale critica del 57% su Rotten Tomatoes sulla base di 14 recensioni.\nPeter M. Nichols, del \"The New York Times\", ha scritto che il film \"\u00e8 stato stroncato dal fatto che non era cos\u00ec innovativo come altri nuovi film d'animazione, in particolare \"La bella e la bestia\" della Disney, il leader dell'animazione\". Numerosi revisori hanno condannato la mancanza di una storia coerente di \"Fievel conquista il West\" e un ritmo estremamente veloce. Come hanno riassunto i critici, il film \"ha un'attivit\u00e0 costante ma obiettivi minimi\"; \"ha poca spinta narrativa o risonanza emotiva\", il suo climax si sente \"scontato e appiccicoso\"; e ha \"tante sottotrame e digressioni\" che \"semplicemente non sono riuscite a sviluppare la narrazione centrale\". Alcuni revisori sono stati anche a disagio per la trib\u00f9 dei topi indiani in quanto insensibili alla razza. \"Empire\" ha affermato che, nonostante i suoi divertenti personaggi comici e le \"fantastiche scene di inseguimento\", \"Fievel conquista il West\" soffriva di essere \"abbastanza prevedibile\". Un recensore al contrario ha apprezzato i frammenti di \"umorismo sofisticato\" e le sfumature dell'Olocausto nella sceneggiatura, e un altro ha evidenziato le sue gag, come la scena di Tigre catturato dai topi indiani. Alcuni critici hanno definito le canzoni pi\u00f9 deboli e non memorabili come quelle del primo film, anche se la versione dei Blues Brothers della canzone \"Rawhide\" \u00e8 stato messa in luce da alcuni e \"The Girl You Left Behind\" da una recensione de \"People\".\nL\"'Orlando Sentinel\" ha scritto che la trama principale \u00e8 \"lasciata sottosviluppata\" in mezzo a \"numerose sotto-trame\". Il \"Washington Post\" lo ha elogiato per essere \"veloce, vivido e un vero spasso per gli spettatori di qualsiasi et\u00e0\", ma ha anche notato la sua configurazione traballante, dicendo che \"la famiglia \u00e8 ingannata in una ricerca attraverso il paese da un topo finto dalla parlantina veloce [...] Non solo i fili della marionetta sono completamente visibili durante il discorso di Mr. Crudelio, ma il gatto pu\u00f2 essere visto attraverso una grata di fogna. Sciocchi topi!\"\nLa maggior parte dei critici ha trovato l'animazione di alta qualit\u00e0 in generale. Clifford Terry del \"Chicago Tribune\" ha applaudito l'animazione \"vivace e ricca\", in particolare le \"figure colorate e gli sfondi dettagliati\". Il \"New York Times\" ha riassunto la visione del film sull'Occidente come \"sorprendentemente noiosa\"; e \"The Austin Chronicle\" ha affermato che \"i primi piani sono espressivi ma gli sfondi sono blandi e privi di ispirazione\". Mentre la maggior parte delle recensioni ha applaudito anche il cast vocale, una recensione di \"Hartford Courant\" era pi\u00f9 divisa al riguardo, apprezzando le interpretazioni di Irving e Stewart ma trovando DeLuise e il suo personaggio irritanti e Cleese \"sprecato\" per il film. \"Empire\" ha anche nominato Mr. Crudelio \"uno dei cattivi animati meno vili di sempre, anche con il talento vocale strisciante di John Cleese\".\n\"Entertainment Weekly\" lo ha definito uno dei migliori film per bambini del 1991 insieme a \"La bella e la bestia\" e \"Tuffo nel buio\" (1991); e \"The Seattle Times\" lo hanno premiato come uno dei \"Migliori argomenti per i sequel\" del 1991 insieme a \"Terminator 2 - Il giorno del giudizio\", \"Un mitico viaggio\" e \"Una pallottola spuntata 2\u00bd - L'odore della paura\".\nRiconoscimenti.\n1992 - Golden Globe\nHome video.\nIn Italia, il film viene distribuito in VHS dalla CIC Video in ottobre 1992.\nColonna sonora.\nLa colonna sonora \u00e8 scritta da James Horner ed \u00e8 ricordata principalmente per il brano \"Dreams to Dream\".\nNel film si pu\u00f2 trovare anche la nota versione della sigla del western televisivo anni 50' \"Gli uomini della prateria\" (in inglese \"Rawhide\") rifatta dai Blues Brothers e contenuta nel loro omonimo film del 1980, diretto da John Landis. Il produttore del film, che \u00e8 Steven Spielberg, era comparso come attore nel film cult nel ruolo di un impiegato di banca e il film era prodotto dalla Universal Studios, come anche questo film.\nProduzione.\nIn principio, John Lithgow e Martin Short erano stati presi in considerazione per i ruoli di Cat R. Waul e T.R. Chula, ma alla fine furono scelti Jon Lovitz e John Cleese, che rinunci\u00f2 al ruolo di Tockins ne \"La bella e La bestia\" per interpretare il ruolo di Waul.\nIl film segna l'ultima interpretazione dell'attore James Stewart, qui presente in veste di doppiatore del personaggio di Wylie Burp.\nAdattamenti.\nDal film vennero tratti due videogiochi tra loro indipendenti:"}
{"id": "1526262", "revid": "78273", "url": "https://it.wikipedia.org/wiki?curid=1526262", "title": "Dio, proteggi lo zar", "text": ""}
{"id": "1526265", "revid": "28592", "url": "https://it.wikipedia.org/wiki?curid=1526265", "title": "Caleppio di Settala", "text": ""}
{"id": "1526269", "revid": "110157", "url": "https://it.wikipedia.org/wiki?curid=1526269", "title": "Air Inter", "text": "Air Inter (Lignes A\u00e9riennes Int\u00e9rieures) era una compagnia aerea domestica francese semi-pubblica. Prima della sua fusione con Air France, la compagnia aerea aveva sede a Paray-Vieille-Poste, Essonne. All'inizio, aveva sede nel 1\u00ba arrondissement di Parigi.\nAir Inter venne costituita il 12 novembre 1954. Oper\u00f2 il suo primo volo commerciale tra Parigi e Strasburgo il 16 marzo 1958. Tuttavia, era il 1960 quando la compagnia aerea inizi\u00f2 servizi regolari.\nLa compagnia aveva stabilito la sua base operativa e ingegneristica all'aeroporto di Parigi Orly, dove i suoi voli erano concentrati.\nAir Inter era stata fondata come entit\u00e0 semi-pubblica per fornire un trasporto aereo nazionale efficiente al minor costo. I suoi sostenitori finanziari includevano imprese di trasporto del settore pubblico e privato francesi nel trasporto stradale, ferroviario e aereo, nonch\u00e9 banche.\nAir France e Soci\u00e9t\u00e9 Nationale des Chemins de Fer Fran\u00e7ais (SNCF), la compagnia ferroviaria statale, erano i due maggiori azionisti del settore pubblico di Air Inter, ciascuno dei quali deteneva il 25% della compagnia aerea. Union des Transports A\u00e9riens (UTA) era il suo pi\u00f9 grande investitore nel settore privato. UTA inizialmente deteneva una quota di minoranza del 15% in Air Inter. Successivamente, aument\u00f2 la sua partecipazione al 36%, diventando il maggiore azionista unico.\nIl 12 gennaio 1990, Air Inter, con UTA e Air France, entr\u00f2 a far parte di un gruppo Air France allargato, che a sua volta divent\u00f2 una sussidiaria del Groupe Air France. Air Inter divent\u00f2 Air Inter Europe a seguito della fusione con Air France e UTA. Il 1\u00ba aprile 1997 venne assorbita in Air France. Quel giorno, la societ\u00e0 cess\u00f2 di esistere come persona giuridica all'interno del gruppo France.\nStoria.\nIl 23 febbraio 1960, il ministero dei Lavori pubblici e dei trasporti francese decise di trasferire il monopolio nazionale di Air France ad Air Inter. Ci\u00f2 forn\u00ec ad Air Inter la spinta necessaria per avviare servizi di linea all'interno della Francia metropolitana, nonch\u00e9 tra la terraferma e la Corsica. Sebbene fosse una compagnia del settore privato a causa del suo status di responsabilit\u00e0 limitata, Air Inter fu costretta a gestire rotte interne regionali non redditizie per giustificare il suo monopolio interno su rotte redditizie da Parigi.\nAir Inter operava principalmente voli interni di linea ad alta frequenza da Parigi Orly verso citt\u00e0 della Francia metropolitana, principalmente Lione, Marsiglia, Nizza, Tolosa, Bordeaux, Strasburgo e Mulhouse. Dopo l'apertura dell'aeroporto Charles de Gaulle vicino alla periferia nord di Parigi di Roissy-en-France e il trasferimento della maggior parte delle operazioni internazionali di Air France da Orly all'aeroporto Charles de Gaulle nel 1974, nonch\u00e9 il trasferimento si UTA a Le Bourget, Air Inter inizi\u00f2 a servire queste rotte anche da Charles de Gaulle (ad eccezione di Nizza) per alimentare i passeggeri nazionali nelle reti internazionali di quelle compagnie aeree.\nAir Inter collegava inoltre Orly con ulteriori citt\u00e0 francesi di provincia di secondo e terzo livello, nonch\u00e9 con tutti e tre gli aeroporti commerciali della Corsica (Ajaccio, Bastia, Calvi). La compagnia aerea operava anche rotte di linea nazionali regionali tra le principali citt\u00e0 francesi.\nMolte delle rotte della compagnia che servivano le citt\u00e0 pi\u00f9 piccole venivano appaltate alla TAT. Prima della liberalizzazione del mercato aereo interno nell'Unione europea (UE) all'inizio degli anni '90, Air Inter era un pilastro dell'industria del trasporto aereo francese insieme ad Air France, UTA e TAT.\nA quell'epoca, Air Inter deteneva un'ampia quota del mercato interno. Era l'unica compagnia aerea che percorreva la maggior parte delle rotte nazionali all'interno della Francia metropolitana su base regolare, in particolare da e per Parigi. Le eccezioni erano Parigi-Nizza e Parigi-Basilea/Mulhouse. I voli di Air Inter tra Parigi Orly e Nizza erano in concorrenza con i voli Parigi-Charles de Gaulle-Nizza e Orly-Nizza di Air France. Air Inter gareggiava frontalmente con Swissair, l'ex compagnia di bandiera svizzera, tra il Parigi Charles de Gaulle e Basilea/Mulhouse.\nLa differenza tra i servizi Air Inter e Swissair concorrenti su questa rotta era che i passeggeri della prima dovevano utilizzare il terminal dell'aeroporto di Basilea/Mulhouse attraverso il canale nazionale che collegava l'aeroporto alla citt\u00e0 francese di Mulhouse, mentre i secondi utilizzavano il canale internazionale che collegava l'aeroporto con la citt\u00e0 svizzera di Basilea. Per questo motivo, i voli di Air Inter erano classificati come nazionali mentre quelli di Swissair internazionali.\nInoltre, UTA aveva diritti limitati per il trasporto di passeggeri, merci e posta sulle tratte interne dei suoi servizi a lungo raggio, tra Parigi Charles de Gaulle e Lione, Marsiglia, Nizza e Bordeaux. Tuttavia, i voli erano troppo rari per rappresentare una minaccia per Air Inter.\nSNCF, uno dei due maggiori azionisti del settore pubblico di Air Inter, era anche il principale concorrente della societ\u00e0 sulle rotte nazionali all'interno della Francia. Ci\u00f2 si \u00e8 intensificato quando SNCF avvi\u00f2 i servizi del treno ad alta velocit\u00e0 e alta frequenza della Grande Vitesse (TGV) su binari appositamente costruiti dal 1981. Il lancio dei servizi TGV tra Parigi e Lione, una delle rotte pi\u00f9 trafficate e pi\u00f9 brevi di Air Inter, port\u00f2 a una riduzione della frequenza su quella tratta.\nLe uniche altre rotte aeree nazionali sulle quali Air Inter gareggiava con Air France nell'era pre-liberalizzazione erano rotte che collegavano la terraferma con la Corsica. Nel 1977, Air Inter acquist\u00f2 una partecipazione del 20% da Air France nell'affiliata Air Charter International.\nIl numero annuale di passeggeri sulla rete di linea nazionale di Air Inter crebbe costantemente fino a raggiungere i 21 milioni, battendo di fatto Air France per un anno. Ci\u00f2 rese l'azienda la pi\u00f9 grande compagnia aerea nazionale di linea in Europa.\nAir Inter fu anche uno dei pochi operatori di linea principali europei a corto raggio ad essere redditizio per la maggior parte del tempo e fu un precursore delle odierne compagnie aeree low cost in Europa. Le tariffe erano inferiori rispetto a quelle in altre parti d'Europa e alle tariffe ferroviarie concorrenti, con brevi tempi di consegna, nessuna assegnazione dei posti ed equipaggi minimi.\nIl 1\u00ba gennaio 1995, Air Inter perse il monopolio sulle rotte nazionali da Parigi Orly. Da quel giorno, qualsiasi rivale con sede nell'UE era libero di competere su queste rotte, senza limitazioni di capacit\u00e0, frequenza o tariffe.\nLa vendita di partecipazioni di controllo in Air Inter e UTA ad Air France, nonch\u00e9 l'integrazione di entrambe le prime nella seconda, faceva parte di un piano del governo francese per creare un vettore nazionale unificato con un'economia di scala e una portata globale per contrastare le minacce derivanti dalla liberalizzazione del mercato interno del trasporto aereo dell'UE.\nFlotta.\nDi seguito sono elencati i principali tipi di aeromobili che facevano parte della flotta di Air Inter in un punto o nell'altro durante i suoi 37 anni di operativit\u00e0 continua:\nAir Inter entr\u00f2 nell'era dei jet con il Caravelle III.\nFu uno dei primi operatori dell'Airbus A300, il primo aereo di linea commerciale del produttore europeo e il primo aereo a fusoliera larga della compagnia aerea. La flotta raggiunse i 22 aeromobili al suo apice con velivoli acquistati di seconda mano fino al 1992.\nAir Inter era anche cliente di lancio del Dassault Mercure, la risposta francese al Boeing 737, cos\u00ec come dell'Airbus A320 (costru\u00ec una flotta di 33 esemplari della sola variante). Entr\u00f2 in servizio il 4 giugno 1974. L'incapacit\u00e0 della Dassault Aviation di trovare altri clienti per il Mercure port\u00f2 il governo francese a concedere ad Air Inter un sussidio di \u00a3 10.775.000. Ci\u00f2 aiut\u00f2 la compagnia aerea a sostenere l'onere finanziario di gestire una \"flotta orfana\" di soli dieci aeromobili. Oltre ai dieci aeromobili che facevano parte dell'ordine originale di Air Inter per il Mercure, la compagnia aerea convert\u00ec anche il prototipo dell'aereo allo standard della compagnia. Questo successivamente si un\u00ec alla flotta, aumentando il numero a undici. Venne ritirato nel 1995, dopo 20 anni di servizio ininterrotto.\nL'A320 entr\u00f2 in servizio con Air Inter nel 1988.\nL'A330 fu l'ultimo tipo di aeromobile ad entrare a far parte della flotta Air Inter nel 1994. La compagnia fu il cliente di lancio del tipo."}
{"id": "1526271", "revid": "123148899", "url": "https://it.wikipedia.org/wiki?curid=1526271", "title": "Bo\u017ee, Zarja chrani!", "text": "\"Nota: secondo la norma ISO 9-1968, adottata su it.wikipedia come standard di traslitterazione dei nomi cirillici, il titolo corretto di questa voce sarebbe \"Bo\u017ee, Carja chrani\"; tuttavia, dato che la parola \"\u0446\u0430\u0440\u044c\" viene tradizionalmente traslitterata come \"zar\", si \u00e8 preferito mantenere questa modalit\u00e0, formalmente non corretta. Nel testo della voce, invece, si utilizzer\u00e0 la traslitterazione corretta.\"\n\"B\u00f3\u017ee, Carj\u00e1 chran\u00ed!\" (; ; in italiano: \"Dio, Proteggi lo Zar!\"), inizialmente conosciuto come \"Molitva Russkogo naroda\" (; ; in italiano: \"La preghiera del popolo russo\"), \u00e8 stato l'ultimo inno nazionale dell'Impero russo. La composizione fu scelta a seguito di un concorso tenutosi nel 1833. L'autore \u00e8 il violinista Principe Aleksej F\u00ebdorovi\u010d L'vov mentre il testo fu redatto dal poeta romantico Vasilij Andreevi\u010d \u017dukovskij. Adoperato da molti compositori, rimase l'inno ufficiale dell'Impero per 84 anni fino alla rivoluzione russa del 1917, quando fu sostituito dapprima dalla \"Marsigliese dei lavoratori\" e in un secondo tempo da \"L'Internazionale\".\nLa colonna sonora di Maurice Jarre per il film del 1965 \"Il dottor \u017divago\" riprese in pi\u00f9 punti l'inno, tra cui nell'Overture.\nStoria.\nNel 1833, lo zar Nicola I, dopo una visita di Stato in Austria e Prussia, commission\u00f2 a Aleksej F\u00ebdorovi\u010d L'vov una nuova melodia per \"La preghiera dei russi\", l\u2019inno imperiale di quel periodo: infatti quest\u2019ultimo, scritto da Vasilij A. \u017dukovskij durante il periodo di fervore patriottico succeduto alla vittoria su Napoleone e pubblicato sulla rivista \u201c\"Il figlio della patria\"\u201d nel 1815, originariamente era privo di base musicale e s'era deciso di cantarlo sulle note di \"God save the King\", cosa che non era gradita allo zar Nicola. Nel periodo in cui L'vov compose la melodia, \u017dukovskij modific\u00f2 il testo dell'inno.\nLa nuova versione dell\u2019inno venne suonata per la prima volta il 18 dicembre 1833 col nome di \u201c\"preghiera del popolo russo\"\u201d e divenne ufficialmente l\u2019inno dell\u2019Impero l\u2019anno dopo.\nMolti musicisti russi fecero uso del suo tema musicale nelle proprie composizioni: P\u00ebtr Il'i\u010d \u010cajkovskij, per esempio, la inser\u00ec nell'Ouverture 1812 (in un momento in cui vengono usati anche dei cannoni a salve), nella \"Marcia Slava\" e nella sua \"ouverture\" sull'inno nazionale danese. Durante l'era sovietica l'inno fu proibito, ne fu impedita anche la riproduzione su vinile inoltre nelle sopracitate opere liriche le autorit\u00e0 ne imposero la modifica inserendo melodie patriottiche in sostituzione di \"Dio Salvi lo Zar!\".\nDopo il crollo dell'URSS vi sono stati dei dibattiti su una possibile reintroduzione dell'inno, con un testo modificato per le esigenze di una repubblica federale. Nel 1998 il poeta Aleksandr Gradskij propose un nuovo testo, nel quale, invece di pregare per la salvezza dello zar, si invocava la salvezza del popolo e della Madre Russia. Sotto le varie presidenze di Putin e dopo la canonizzazione dell'ultimo zar Nicola II nel 2000, l'inno ha via via recuperato una certa notoriet\u00e0 e viene spesso suonato nelle commemorazioni pubbliche tanto che la gente si alza in piedi quando viene eseguito. Non \u00e8 escluso per il futuro che un eventuale ritorno della monarchia in Russia possa vedere anche il ritorno di \"Dio salvi lo Zar\" come inno nazionale."}
{"id": "1526273", "revid": "78273", "url": "https://it.wikipedia.org/wiki?curid=1526273", "title": "Dio proteggi lo zar", "text": ""}
{"id": "1526275", "revid": "147489", "url": "https://it.wikipedia.org/wiki?curid=1526275", "title": "John F. Walker", "text": ""}
{"id": "1526277", "revid": "135224", "url": "https://it.wikipedia.org/wiki?curid=1526277", "title": "Walt Disney concert hall", "text": ""}
{"id": "1526279", "revid": "287204", "url": "https://it.wikipedia.org/wiki?curid=1526279", "title": "Combee", "text": ""}
{"id": "1526280", "revid": "122244827", "url": "https://it.wikipedia.org/wiki?curid=1526280", "title": "Abaride", "text": "Nella mitologia greca, Abaride o Abari era il nome di uno degli amici di Fineo.\nIl mito.\nFineo, re di Etiopia famoso per la sua capacit\u00e0 di elargire preziosi consigli che rasentavano i poteri divinatori, aveva in Abaride, nativo della zona del Caucaso, un amico e compagno di battaglie. I due si proposero di contrastare Perseo, reduce dall'uccisione della g\u00f2rgone Medusa, che con il suo sguardo tramutava in pietra le persone.\nProprio grazie a tale propriet\u00e0 magica Perseo, usando come arma la testa mozzata del mostro, elimin\u00f2 Abaride e Fineo quando i due tentarono di rapire Andromeda.\nSecondo la versione riportata da Ovidio, invece, Fineo fece irruzione con un gran numero di seguaci armati per uccidere Perseo il giorno delle nozze con Andromeda. Abaride era uno dei tanti compagni di Fineo, e fu tra quelli che vennero uccisi dall'eroe negli scontri, mentre Fineo e duecento dei suoi uomini furono pietrificati con la testa di Medusa.\nOmonimia.\nAbaride era anche uno dei nomi di Abari, il sacerdote di Apollo."}
{"id": "1526281", "revid": "287204", "url": "https://it.wikipedia.org/wiki?curid=1526281", "title": "Froslass", "text": ""}
{"id": "1526283", "revid": "287204", "url": "https://it.wikipedia.org/wiki?curid=1526283", "title": "Glaceon", "text": ""}
{"id": "1526291", "revid": "1305772", "url": "https://it.wikipedia.org/wiki?curid=1526291", "title": "Vendicatore Tossico", "text": "Il Vendicatore Tossico (\"Toxic Avenger\") \u00e8 un personaggio cinematografico fittizio, creato da Lloyd Kaufman nel 1985, protagonista di quattro film prodotti dalla Troma tra il 1985 e il 2000, di una serie di fumetti, di una serie di cartoni animati intitolata \"Toxic Crusaders\" e di due musical.\nBiografia.\nLa mutazione.\nIl vero nome del vendicatore tossico \u00e8 Melvin Ferd, un nerd imbranato che lavora nella palestra di Tromaville, l'Health Club. L\u00ec viene costantemente preso in giro e maltrattato dai ragazzi muscolosi e dalle loro bellissime ragazze. Durante uno scherzo particolarmente pesante (una ragazza lo costringe con l'inganno a indossare un tut\u00f9 e a baciare una pecora) Melvin scappa terrorizzato e imbarazzato e precipita da una finestra, immergendosi in un barile di rifiuti tossici. Uscito da esso, Melvin inizia a trasformarsi orribilmente, quindi prende fuoco e fugge.\nMelvin diventa cos\u00ec Toxic Avenger, una creatura mostruosa dalla forza sovrumana. Toxic elimina un gruppo di spacciatori che stavano picchiando un poliziotto, quindi torna a casa dalla madre, che per\u00f2 lo caccia terrorizzata. Toxic \u00e8 cos\u00ec costretto a costruirsi un'abitazione di fortuna nella discarica di rifiuti tossici.\nSuccessivamente in un ristorante messicano Toxic salva dallo stupro una ragazza cieca, Sarah. Toxic elimina tutta la banda, strappando braccia e spappolando teste con il solo uso delle sue mani, quindi si allontana con Sarah e la porta con s\u00e9. I due si innamorano e abitano insieme nella discarica.\nToxic diviene un vero e proprio supereroe, amato dai cittadini onesti di Tromaville. Oltre alle sue mani, l'altra sua arma \u00e8 uno spazzolone, ricordo del suo lavoro in palestra. Ma Toxic attira su di s\u00e9 anche le attenzioni del corrotto sindaco di Tromaville, che inizia a dargli la caccia. Dopo che Toxic ha ucciso una donna anziana, rinchiudendola in una lavatrice, creduta una vittima innocente, il sindaco decide di eliminarlo, chiedendo aiuto alla Guardia nazionale. In realt\u00e0 la donna anziana era una pericolosa criminale, a capo di una banda di spacciatori.\nToxic, preoccupato dalla sua incontrollabile violenza, decide di lasciare Tromaville e si reca insieme a Sarah in un bosco. I due per\u00f2 vengono scovati e il sindaco ordina alla Guardia nazionale di abbattere Toxic. I cittadini di Tromaville creano per\u00f2 uno scudo umano davanti a Toxic e a Sarah. Toxic uccide il sindaco e riporta finalmente la calma e la pace a Tromaville.\nContro l'Apocalypse Inc..\nQuattro anni dopo gli eventi che portarono Melvin Ferd a diventare Toxic Avenger, su Tromaville regna la pace. Toxic per\u00f2 attraversa un periodo di depressione, a causa della mancanza del crimine. Il suo periodo di inattivit\u00e0 finisce per\u00f2 molto presto: a Tromaville arriva infatti l'Apocalypse Inc., una multinazionale guidata da un gruppo di gangster, che vuole trasformare Tromaville in una grande discarica di rifiuti tossici. Per far questo, i capi della multinazionale convincono Toxic a recarsi in Giappone, facendogli credere che l\u00ec si trova suo padre.\nToxic cos\u00ec lascia la sua amata fidanzata cieca Claire e si reca in Giappone in windsurf. Arrivato a Tokyo incontra Masami, una ragazza del luogo, che lo aiuta nella ricerca di suo padre. Masami presenta a Toxic quello che lui crede suo padre, vale a dire Big Mac Bunko, che in realt\u00e0 \u00e8 un potente criminale d'accordo con l'Apocalypse Inc. Big Mac Bunko tenta di eliminare Toxic con l'ausilio degli Anti-Tromatons, che gettati sul corpo di Toxic provocherebbero la sua totale impotenza. Toxic scopre infatti di possedere i Tromatons, delle cellule che gli fanno riconoscere subito i criminali. Toxic riesce ad eliminare Big Mac Bunko e i suoi killer, quindi torna a Tromaville, sempre in windsurf.\nTornato a casa sua, Toxic trova la citt\u00e0 preda dell'Apocalypse Inc., che perseguita e opprime i cittadini onesti. Toxic si trova cos\u00ec costretto ad affrontare un nutrito gruppo di killer, prima di portare la pace a Tromaville. Inoltre finalmente conosce il suo vero padre: Big Mac Junko, un uomo tranquillo e pacifico.\nIn lotta contro il diavolo.\nDopo aver sconfitto l'Apocalypse Inc., Toxic vive una vita tranquilla insieme a Claire. Dato che il tempo a disposizione \u00e8 molto, Toxic decide di cercare un lavoro, ma non riesce a trovarlo, poich\u00e9 un lavoro normale non si addice a una creatura dalla forza sovrumana e dalle enormi dimensioni.\nAnche in questo caso, per\u00f2, il periodo d'inattivit\u00e0 di Toxic dura poco. A Tromaville torna infatti l'Apocalyse Inc., che gli offre un lavoro. Toxic accetta perch\u00e9 il lauto stipendio serve a sottoporre Claire ad una delicata operazione che le potrebbe ridare la vista. Ma dopo che Toxic ha accettato il lavoro l'Apocalypse Inc. \u00e8 tornata ad impossessarsi di Tromaville e a vessare tutti i cittadini onesti.\nUna volta scoperto tutto, Toxic si vede costretto ancora una volta a salvare la sua Tromaville, e deve ingaggiare una lotta contro il diavolo in persona. Ovviamente il Male sar\u00e0 ancora una volta estirpato, e Toxic potr\u00e0 sposare la sua Claire, che ha ritrovato la vista.\nToxic e il suo doppio malvagio.\nUn anno dopo, la Scuola per Ragazzi Molto Speciali di Tromaville viene attaccata dalla Mafia del Pannolino. Questi picchiano e uccidono alcuni ragazzi disabili e introducono una bomba. Toxic accorre sul luogo, insieme al suo assistente obeso Lardass, e sgomina la banda. Ma la bomba \u00e8 ormai innescata. Lardass si sacrifica, ingurgitandola, ma la bomba scoppia lo stesso, distruggendo la scuola. Si salvano solo due ragazzi che si ritrovano tramite un varco dimensionale, insieme a Toxic, ad Amortville, ossia l'esatto opposto di Tromaville, in cui regna il crimine.\nNello stesso istante, Tromaville viene sottomessa dal perfido Noxious Offender, il doppio malvagio di Toxic. Noxious \u00e8 spietato e assetato di sangue, e se la prende con i bambini e le donne anziane. Gli abitanti di Tromaville sono scioccati, poich\u00e9 credono che quella creatura malvagia sia Toxic Avenger. Il sindaco Goldberg manda sulle tracce di quello che anche lui crede sia Toxic gli altri supereroi di Tromaville: Vibrator, Masturbator, Mad Cowboy, l'Uomo Delfino e il Sergente Kabukiman.\nIntanto Toxic deve affrontare i doppi malvagi di questi supereroi, ad Amortville. Dopo tante avventure riesce finalmente a tornare a casa sua, e scopre che la moglie Sarah \u00e8 incinta di due bambini: uno avuto da Toxic, che rappresenta il Bene, l'altro avuto da Noxious, che rappresenta il Male. Toxic affronta Noxious e lo elimina dopo un cruento duello. Sarah d\u00e0 alla luce il bambino che rappresenta il Bene, ma un'infermiera porta alla coppia un altro bambino, che somiglia incredibilmente al sergente Kabukiman. Questi confessa a Toxic di essersi accoppiato con Sarah, quando era completamente ubriaco."}
{"id": "1526293", "revid": "287204", "url": "https://it.wikipedia.org/wiki?curid=1526293", "title": "Mamoswine", "text": ""}
{"id": "1526295", "revid": "287204", "url": "https://it.wikipedia.org/wiki?curid=1526295", "title": "Piloswine", "text": ""}
{"id": "1526296", "revid": "1745361", "url": "https://it.wikipedia.org/wiki?curid=1526296", "title": "Achelao", "text": "Nella mitologia greca, Achelao era uno dei figli di Antenore, ossia uno degli Antenoridi.\nIl mito.\nAchelao, figlio di Antenore, il mitico fondatore di Padova, combatt\u00e9 durante la guerra di Troia.\nIn alcune versioni del mito, con il termine Antenoridi vengono indicati i cittadini di Troia."}
{"id": "1526297", "revid": "287204", "url": "https://it.wikipedia.org/wiki?curid=1526297", "title": "Swinub", "text": ""}
{"id": "1526300", "revid": "1305772", "url": "https://it.wikipedia.org/wiki?curid=1526300", "title": "Bai Jindou", "text": "Nell'\"Enciclopedia del Kungfu Shaolin\" di Chang Dsu Yao e Roberto Fassi, si legge che egli cre\u00f2 il Meihuaquan in epoca della dinastia Ming, ma ne \"Il Kung FU\" degli stessi autori si afferma che il Meihuaquan \"fu reso popolare da un maestro di nome Pai Chin Tou, vissuto circa quattrocento anni fa, il quale lo avrebbe appreso da un monaco Shaolin\".\nDa ricerche compiute nella scuola creata da Bai Jindou, cio\u00e8 il Baijiazhi Meihuaquan, anche conosciuta a Taiwan come Beipai Shaolin Meihuaquan (\u5317\u6d3e\u5c11\u6797\u6885\u82b1\u62f3) o Meihuamen (\u6885\u82b1\u95e8), risulta invece che Bai Jindou \u00e8 una nona generazione dello stile Meihuaquan, ma non vi \u00e8 chiarezza sui suoi dati anagrafici. Vista la sua posizione genealogica si pu\u00f2 per\u00f2 supporre che egli sia vissuto nel 1800 e dalla stele di Jiao Shihu (\u7126\u58eb\u864e) sappiamo che Bai Jindou apprese da lui il Meihuaquan nel 1840.\nIn Italia il lignaggio di Bai Jindou \u00e8 stato rappresentato dal Maestro Chang Dsu Yao (\u5f20\u7956\u582f) che era una sedicesima generazione di Meihuaquan ed una ottava generazione di Baijiazhi Meihuaquan.\nCollegamenti esterni.\n\u00c8 il pi\u00f9 morbido degli stili esterni reso popolare dal Maestro Pai Chin Tou, vissuto circa quattrocento anni fa, il quale lo avrebbe appreso da un monaco Shaolin."}
{"id": "1526304", "revid": "767487", "url": "https://it.wikipedia.org/wiki?curid=1526304", "title": "Alie", "text": "Nella mitologia greca, le Alie erano un gruppo di donne che combatterono come alleate del dio Dioniso.\nIl mito.\nQuando Perseo, il figlio di Zeus che uccise la gorgone Medusa, si trovava ad Argo, la capitale dell'Argolide, le donne chiamate Alie (il cui nome significa \u201cDonne del mare\u201d), originarie del mar Egeo, si unirono con il dio del vino Dioniso in una lotta durissima contro di lui e i cittadini della citt\u00e0.\nAlla fine le donne furono tutte uccise e i loro corpi seppelliti nella citt\u00e0 di Argo.\nAlie era anche il nome di una delle ninfe Nereidi."}
{"id": "1526305", "revid": "767487", "url": "https://it.wikipedia.org/wiki?curid=1526305", "title": "Thumbelina - Pollicina", "text": "Thumbelina - Pollicina (\"Thumbelina\") \u00e8 un film d'animazione statunitense del 1994 distribuito dalla Warner Bros., diretto da Don Bluth e Gary Goldman, basato sulla fiaba \"Mignolina\" di Hans Christian Andersen. Usc\u00ec nei cinema americani il 30 marzo 1994 e in quelli italiani il 7 ottobre 1994.\nTrama.\nUna signora senza marito sogna di avere una bambina. Chiede aiuto a una strega buona, che le dona un chicco d'orzo dicendole di piantarlo in un vaso e innaffiarlo. La donna cos\u00ec fa, e nasce un fiore che schiudendosi d\u00e0 alla luce una fanciulla gi\u00e0 adolescente grande come un pollice, caratteristica che ispira alla madre il nome per la figlia. Pollicina \u00e8 amata da tutti gli amici animali della fattoria dove vive e dalla madre, ma sogna un giorno di poter trovare l'amore nonostante le piccole dimensioni che avrebbe conservato per tutta la vita.\nIn una sera di inizio autunno, mentre il re delle fate Dagoberto e la sua consorte Sofonisba indorano le foglie degli alberi per la nuova stagione, il loro unico figlio, il principe Cornelius, si allontana e viene attratto dal canto di Pollicina. Entra dalla finestra, cerca di parlarle ma inizialmente Pollicina si spaventa, finch\u00e9 si accorge che Cornelius \u00e8 in realt\u00e0 una fata simile a quelle che sono disegnate sui suoi libri di fiabe ed \u00e8 felice di non essere l'unica al mondo cos\u00ec piccola. Tra i due giovani \u00e8 amore a prima vista, e Cornelius la porta con s\u00e9 sul suo bombo, che usa come mezzo di trasporto. Mentre lui le dichiara il suo amore con una canzone, Pollicina viene notata da un gruppo di ranocchie canterine per la sua bellissima voce, e uno dei ranocchi si innamora di lei.\nIl principe delle fate riaccompagna a casa la ragazza, e le dona un anello come pegno dei suoi sentimenti promettendo di tornare l'indomani. Il principe mantiene la promessa, ma apprende dal cane di Pollicina che la ragazza \u00e8 stata rapita dai ranocchi e parte per andarla a cercare. Il gruppo di rane che ha rapito Pollicina \u00e8 composto da una madre, Ranoquita, e dai suoi tre figli adulti. Le rane si rivelano essere degli artisti da strada e affermano di voler portare la ragazza in tourn\u00e9e con loro. Pollicina \u00e8 inizialmente entusiasta, finch\u00e9 la mamma ranocchio non le dice che lei deve sposare suo figlio El Rambito. A niente serve spiegare che Pollicina \u00e8 fidanzata, e le rane se ne vanno per organizzare il matrimonio lasciandola sola su una foglia di ninfea. Pollicina, sola e scoraggiata, incontra Jaquimo, un gentile rondone che la rincuora e le spiega che niente \u00e8 impossibile credendoci con il cuore e la ragazza si mette in viaggio sperando di trovare casa sua.\nNel frattempo, Cornelius avverte i genitori che partir\u00e0 per cercare Pollicina, nonostante stia per sopraggiungere l'inverno, e il ranocchio El Rambito si accorge che colei che avrebbe voluto sposare \u00e8 sparita e parte anch'esso a cercarla. Nel suo vagabondare, Pollicina incontra Porfirio, un maggiolino playboy che dimostra subito interesse per la sua bellezza e per la sua voce. Lei coglie l'occasione per persuaderlo a portarla in alto in modo da poter vedere se \u00e8 vicina a casa, ma il tentativo fallisce e lui la costringe a partecipare a uno show di insetti truccandola come una farfalla. Durante lo spettacolo tutti si accorgono che Pollicina non \u00e8 una vera farfalla e Porfirio stesso la caccia via.\nIntanto El Rambito viene a sapere da alcuni piccoli insetti, amici di Pollicina e Jaquimo, che lei \u00e8 stata rapita da Porfirio. Pollicina, ferita dal maggiolino, ritrova fiducia in s\u00e9 stessa grazie a Jaquimo, che la rassicura per la seconda volta, e le promette che trover\u00e0 per lei la Valle delle Fate e parte per chiedere informazioni su questo luogo, incurante del freddo dell'inverno. Cornelius scopre cosa \u00e8 successo a Pollicina e nello stesso momento El Rambito obbliga Porfirio ad aiutarlo a tendere una trappola a Cornelius. A causa del gelo invernale, Cornelius cade in un ruscello che lo congela ibernandolo. Il principe viene ritrovato da Porfirio, che lo porta al ranocchio.\nPollicina, anch'essa mezza congelata dal freddo, viene salvata da Zia Carolina, una topolina che le offre ospitalit\u00e0. La topolina, amante dei pettegolezzi e informata sulle vicende di Pollicina, crede che Cornelius sia morto e d\u00e0 la notizia alla ragazza, che, dopo l'iniziale disperazione, viene presentata al signor Talpon, una ricca talpa vicina di tana, che resta subito colpito dalla bravura della giovane nel raccontare storie e dalla sua abilit\u00e0 nel canto e chiede a zia Carolina se sia possibile sposarla. Pollicina scopre che non lontano dalla tana di Talpon c'\u00e8 un uccello privo di sensi, ferito, che subito riconosce come Jaquimo, con una spina conficcata in un'ala. Pollicina, non potendo trattenersi, decide di fargli visita pi\u00f9 tardi.\nPorfirio informa El Rambito della sorte di Pollicina, e il ranocchio in preda all'ira lascia incustodito il blocco di ghiaccio dove \u00e8 rinchiuso Cornelius, che prontamente viene recuperato da alcuni amichetti di Pollicina e scongelato. Sotto terra, Carolina vuol convincere la sua giovane ospite che sposare il signor Talpon sia la cosa pi\u00f9 saggia che potrebbe fare: lui \u00e8 ricco, rispettato, istruito, ma Pollicina \u00e8 ancora innamorata di Cornelius e decide di parlarne con Jaquimo; \u00e8 quasi intenzionata ad accettare la proposta di Talpon perch\u00e9 spera che lui si prenda cura di lei ed \u00e8 ormai scoraggiata nei confronti del mondo intero, ma Jaquimo, una volta che Pollicina gli toglie la spina dall'ala, parte di nuovo senza ascoltare quello che lei vuol dirgli.\nIl giorno del matrimonio con Talpon, a Pollicina sembra di rivedere il principe nell'anello che lui le don\u00f2 nel giorno del loro incontro. Al momento del \"s\u00ec\" Pollicina ci ripensa, e in quell'istante dal soffitto arriva El Rambito che cerca di rapirla di nuovo. Cornelius, che si \u00e8 ripresosi dal congelamento, mentre Pollicina fugge dalla cerimonia, affronta in un duello El Rambito e alla fine entrambi precipitano in un abisso. Pollicina, raggiunta la superficie, \u00e8 felice alla vista del sole dopo mesi di buio nella tana di Zia Carolina e ritrova il suo amico Jaquimo, che le annuncia di aver trovato la Valle delle Fate, e la conduce in quello che per Pollicina altro non \u00e8 che un campo di erbacce.\nIl rondone invita l'amica a cantare e riesce a persuaderla nonostante la titubanza. Per magia, la voce di Pollicina inizia a rompere il ghiaccio sui rami, ma lei non se ne accorge ed \u00e8 ormai delusa e rassegnata ad aver perso il suo amore, quando d'un tratto lei smette di cantare e sente la voce di Cornelius dedicarle la stessa melodia del loro primo incontro. Il principe, che si era salvato dalla caduta, le corre incontro e le chiede di sposarlo. Quando Pollicina accetta, iniziano a nascere dei fiori intorno a loro e a lei spunta un paio di ali.\nLa vicenda si conclude con il matrimonio di Pollicina e Cornelius, che partono insieme sul Bombo. Le immagini dei titoli di coda rivelano che Porfirio ha ripreso le sue ali; El Rambito sposa un rospo femmina; e il signor Talpon sposa zia Carolina.\nAccoglienza.\nSu Rotten Tomatoes il film detiene un voto del 28% basato su 11 recensioni, con un voto medio del 5,17 su 10.\nLa critica italiana non ha apprezzato il film. Maurizio Porro, ne \"Il Corriere della Sera\", il 19 ottobre 1994 scrive che nonostante il film non sia noioso i punti toccati sono per\u00f2 gi\u00e0 noti, a partire dalla morale, \"va dove ti porta il cuore\". Gian Luigi Rondi, ne \"Il Tempo\", il 25 ottobre 1994, dimostra di apprezzare i personaggi animali ma non quelli umani: \"Pollicina \u00e8 pi\u00f9 leziosa di Biancaneve e il suo Principe Azzurro imita, nell'aspetto e nei modi certi noti attori hollywoodiani in presunzione di belli\".Alessandra Levantesi afferma ne \"La Stampa\", il 31 ottobre 1994, che i personaggi non sono n\u00e9 simpatici n\u00e9 calorosi, ma stereotipati e lontani dalla poetica di Andersen e scrive di non apprezzare particolarmente neanche le musiche.\nIl film \u00e8 stato un fallimento economico: \u00e8 costato 28 milioni di dollari e ne ha incassati soltanto circa 11. Inoltre il film ha vinto il premio \"Razzie\" per la \"Peggior canzone originale\" con \"Sposa il Talpon\" di Zia Carolina.\nI tipi d'amore rappresentati.\nNei personaggi che incontra Pollicina si possono riconoscere delle rappresentazioni dell'amore in cui ci si pu\u00f2 imbattere nella vita. Porfirio \u00e8 il simbolo del desiderio superficiale, della semplice infatuazione pronta a spegnersi in poco tempo; nel ranocchio El Rambito si legge la ricerca di un amore possessivo e immaturo, perch\u00e9 non tiene conto dei desideri dell'altro. Il signor Talpon rappresenta l'amore \"comodo\", quello che serve a sistemarsi la vita senza provare dei veri sentimenti. Jaquimo \u00e8 l'amore romantico dell'amico che vuol bene ma sa che la felicit\u00e0 di Pollicina non \u00e8 possibile al suo fianco, e fa di tutto perch\u00e9 possa ritrovare il suo vero amore, Cornelius, il principe azzurro della fiaba che sconfigge ogni cattivo, il simbolo del vero amore ricambiato che dura per sempre.\nHome Video.\nIl film viene distribuito in VHS dalla Warner Home Video negli Stati Uniti il 26 luglio 1994 e in Italia nel novembre 1995. La prima edizione DVD del film usc\u00ec negli Stati Uniti il 21 marzo 1999 e in Italia nel 2000 dalla Warner Home Video. Il DVD del film \u00e8 stato ripubblicato negli Stati Uniti il 19 febbraio 2002 e in Italia nel 2003 distribuito dalla 20th Century Fox Home Entertainment. La prima edizione BD usc\u00ec in Italia nel 2011 e negli Stati Uniti il 6 marzo 2012."}
{"id": "1526310", "revid": "38120", "url": "https://it.wikipedia.org/wiki?curid=1526310", "title": "Thumbelina", "text": ""}
{"id": "1526312", "revid": "712828", "url": "https://it.wikipedia.org/wiki?curid=1526312", "title": "Clefable", "text": ""}
{"id": "1526314", "revid": "38120", "url": "https://it.wikipedia.org/wiki?curid=1526314", "title": "Pollicina", "text": ""}
{"id": "1526319", "revid": "547034", "url": "https://it.wikipedia.org/wiki?curid=1526319", "title": "Campionati mondiali master di orientamento", "text": "I Campionati mondiali master di orientamento (\"World Masters Orienteering Championships\") sono una competizione internazionale di orientamento nata nel 1996. In essa gareggiano atleti che hanno dai 35 anni in su."}
{"id": "1526322", "revid": "712828", "url": "https://it.wikipedia.org/wiki?curid=1526322", "title": "Clefairy", "text": ""}
{"id": "1526323", "revid": "2176460", "url": "https://it.wikipedia.org/wiki?curid=1526323", "title": "Poll tax", "text": ""}
{"id": "1526324", "revid": "1305772", "url": "https://it.wikipedia.org/wiki?curid=1526324", "title": "James Avery", "text": "Biografia.\nPrima di intraprendere la carriera cinematografica, James Avery aveva combattuto nei marines nella Guerra del Vietnam nel 1968-1969, una volta tornato negli Stati Uniti, abbandona la carriera nei marines e si reca a San Diego per cercare fortuna nel mondo della sceneggiatura.\n\u00c8 stato un famoso attore della TV statunitense ed \u00e8 conosciuto soprattutto per aver interpretato Philip Banks nel telefilm \"Willy, il principe di Bel-Air\". \u00c8 comparso in una puntata de \"I Jefferson\" durante un flashback di George Jefferson (Sherman Hemsley). Nel 1986 recita nel film \"8 milioni di modi per morire\". Nella sua carriera di attore si \u00e8 aggiudicato un Emmy Awards nel 1993 assieme al cast di \"Willy, il principe di Bel-Air\".\nMuore a 68 anni d'et\u00e0, durante la notte di capodanno del 2014, in un ospedale a Glendale, in California, dove era ricoverato a seguito delle complicazioni di salute dovute a un'operazione chirurgica al cuore.\nDoppiatori italiani.\nDa doppiatore \u00e8 sostituito da:"}
{"id": "1526327", "revid": "298229", "url": "https://it.wikipedia.org/wiki?curid=1526327", "title": "Campionati mondiali master di orientamento 1998", "text": "Manifestazione svolta dal 1\u00b0 al 5 luglio 1998, in , a Nov\u00fd Bor"}
{"id": "1526328", "revid": "287204", "url": "https://it.wikipedia.org/wiki?curid=1526328", "title": "Cleffa", "text": ""}
{"id": "1526333", "revid": "287204", "url": "https://it.wikipedia.org/wiki?curid=1526333", "title": "Monte Gialuz", "text": "Il Monte Gialuz (in sloveno: \"Jalovec\") \u00e8 una montagna delle Alpi Giulie alta 2.645\u00a0m s.l.m., in Slovenia. Terza cima della Slovenia, si trova vicino ai monti Tricorno e Mangart ed \u00e8 contornato da tre valli: valle di Tamar, Val Trenta e Val Coritenza (\"Lo\u0161ka Koritnica\"). \nTra il 1920 e il 1943 si trovava sulla linea di confine tra Italia e Jugoslavia."}
{"id": "1526335", "revid": "192549", "url": "https://it.wikipedia.org/wiki?curid=1526335", "title": "Giambecchina", "text": ""}
{"id": "1526337", "revid": "26891", "url": "https://it.wikipedia.org/wiki?curid=1526337", "title": "Avro Lancastrian", "text": ""}
{"id": "1526338", "revid": "110157", "url": "https://it.wikipedia.org/wiki?curid=1526338", "title": "Arag\u00f3n (fiume)", "text": "Arag\u00f3n \u00e8 un fiume spagnolo. \u00c8 uno degli affluenti del fiume Ebro. Nasce ad Ast\u00fan, passa attraverso Jaca e Sang\u00fcesa e sfocia nell'Ebro nei pressi di Milagro, vicino Tudela. Il fiume ha donato il suo nome all'antico regno e comunit\u00e0 moderna d'Aragona (\"Arag\u00f3n\" in spagnolo)."}
{"id": "1526339", "revid": "287204", "url": "https://it.wikipedia.org/wiki?curid=1526339", "title": "Regigigas", "text": ""}
{"id": "1526340", "revid": "26891", "url": "https://it.wikipedia.org/wiki?curid=1526340", "title": "Avro Tudor", "text": ""}
{"id": "1526341", "revid": "287204", "url": "https://it.wikipedia.org/wiki?curid=1526341", "title": "Yanmega", "text": ""}
{"id": "1526343", "revid": "1745361", "url": "https://it.wikipedia.org/wiki?curid=1526343", "title": "Als (mitologia)", "text": "Nella mitologia greca, Als era il nome di una delle compagne di Circe.\nIl mito.\nAls (il mare), ritenuta di origine etrusca, era molto simile alla sua amica maga.\nNell'Odissea si narra che Odisseo, meglio conosciuto con il nome di Ulisse, incontr\u00f2 nel regno dei morti il veggente Tiresia che gli profetizz\u00f2 che la morte gli sarebbe giunta dal mare e sarebbe stata serena e in vecchiaia.\nLa leggenda di Als nacque in una versione minore del mito, secondo la quale Ulisse, ritornato nell'isola di Circe, sarebbe stato accolto da tale maga che l'avrebbe trasformato in un cavallo tenendolo con s\u00e9 fino alla morte in tarda vecchiaia."}
{"id": "1526344", "revid": "287204", "url": "https://it.wikipedia.org/wiki?curid=1526344", "title": "Illumise", "text": ""}
{"id": "1526345", "revid": "339392", "url": "https://it.wikipedia.org/wiki?curid=1526345", "title": "Calcio Conegliano", "text": ""}
{"id": "1526346", "revid": "712828", "url": "https://it.wikipedia.org/wiki?curid=1526346", "title": "Venomoth", "text": ""}
{"id": "1526348", "revid": "529641", "url": "https://it.wikipedia.org/wiki?curid=1526348", "title": "Abaste", "text": "Nella mitologia greca, Abaste era il nome di uno dei cavalli di Ade.\nIl mito.\nLo spaventoso cocchio di Ade, dio degli inferi, era fatto muovere da quattro cavalli neri: Aetone, Meteo, Nonio e appunto Abaste.\nUn'altra versione del mito.\nSecondo alcuni mitografi Abaste era uno dei cavalli cannibali di Diomede."}
