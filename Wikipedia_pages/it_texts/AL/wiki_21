{"id": "1449684", "revid": "1543377", "url": "https://it.wikipedia.org/wiki?curid=1449684", "title": "Stadio Filadelfia", "text": "Lo stadio Filadelfia, in origine campo Torino, fu uno stadio di Torino sito in borgo Filadelfia; prendeva il nome dalla via che lo affiancava e ha dato il nome al quartiere su cui era edificato.\nChiamato anche \"il Fila\" dai tifosi, o \"Fossa dei Leoni\", fu terreno interno del dal 1926 al 1943, dal 1945 al 1958 e dal 1959 al 1963, legando la sua fama principalmente all'epopea del Grande Torino nel corso degli anni quaranta.\nDopo la ricostruzione ultimata nel 2017, \u00e8 divenuto un centro sportivo riservato agli allenamenti della prima squadra e agli incontri interni della formazione Primavera del club granata.\nStoria.\nLa costruzione.\nLo stadio venne creato dal conte Enrico Marone di Cinzano, a quei tempi presidente granata. Enrico Marone cre\u00f2 la Societ\u00e0 Civile Campo Torino (SCCT), con quote versate a fondo perduto, e con il solo obiettivo di acquistare l'area e costruirvi uno stadio con annesso campo di allenamento. Il 24 marzo 1926 venne fatta richiesta di concessione edilizia presso il comune e, dopo l'accettazione, i lavori vennero affidati all'ingegnere Miro Gamba, docente del Politecnico di Torino; i lavori di costruzione vennero seguiti dal commendator Riccardo Filippa. Il terreno su cui sorse era, in quel periodo, in periferia e venne scelto per il basso costo dell'area.\nI lavori occuparono 5 mesi di lavoro e poco meno di due milioni e mezzo di lire. L'inaugurazione dell'impianto avvenne il 17 ottobre 1926, durante la partita tra il e la Fortitudo Roma, alla presenza del principe ereditario Umberto, della principessa Maria Adelaide e di un pubblico di 15\u00a0000 spettatori. Il campo venne benedetto prima dell'incontro dall'arcivescovo di Torino, Monsignor Gamba.\nLa struttura.\nOriginariamente lo stadio copriva un'area di 38\u00a0000 m\u00b2 cintati da un muro; era formato da due sole tribune, con una capienza che raggiungeva le 15\u00a0000 unit\u00e0 (1\u00a0300 in tribuna centrale, 9\u00a0500 sulle gradinate, 4\u00a0000 nel parterre). Sotto la tribuna si trovava il \"parterre\", disposto su 13 file. Il Filadelfia aveva delle gradinate in cemento e una tribuna in legno e ghisa costruita in stile \"Liberty\". Le poltroncine della tribuna erano in legno e tutte numerate. Il muro che circondava la struttura era alto 2,5 metri.\nLa facciata era composta da mattoni rossi, con colonne e grandi finestre dotate di infissi bianchi. Le varie finestre erano collegate tra loro da un ballatoio con la ringhiera in ferro. Davanti all'ingresso si trova un vecchio campo, noto in piemontese come \"Camp Cit\", che veniva usato per gli allenamenti negli anni 1930. La struttura portante dell'edificio era in cemento armato, mentre quella delle tribune era composta da pilastri che sostenevano una rete longitudinale di capriate trasversali in legno su cui erano sistemati pannelli di eternit. Il parterre \u00e8 formato invece da setti trasversali in muratura. Il sostegno della bandiera che si trovava all'entrata era alto sei metri circa; il suo basamento era coperto da bassorilievi raffiguranti greche in stile Art d\u00e9co. Il campo misurava 110 x 70 metri ed era coperto di erba e dotato di un sistema di drenaggio. Sotto le tribune si trovava l'appartamento del custode e quattordici camere, che servivano, oltre ai giocatori e all'arbitro, anche l'infermeria, la direzione e una sala per rinfreschi. I giocatori potevano raggiungere il campo dagli spogliatoi attraverso un sottopassaggio. Lo stadio sub\u00ec opere di ampliamento. Nel 1928 venne aggiunta la biglietteria e nel 1932 la gradinata della tribuna venne ingrandita portando la capacit\u00e0 totale a 30\u00a0000 persone.\nIl Grande Torino.\nQuesto stadio ospit\u00f2 le partite casalinghe del fino al termine della stagione 1962-1963. Qui i granata vinsero sei dei loro sette Scudetti (a cui va aggiunto anche quello revocato del 1927). In questa struttura il Torino \u00e8 rimasto imbattuto per sei anni, 100 gare consecutive, dal 17 gennaio 1943 alla tragedia di Superga, compreso il famoso 10-0 contro l'Alessandria (ancora record per una gara di Serie A). \u00c8 in questo impianto che si esibiva Bolmida (il tifoso trombettista poi reso famoso dal film \"Ora e per sempre\"). Il 13 luglio 1943, nel mezzo della seconda guerra mondiale, venne bombardato anche il Filadelfia. Tra le parti danneggiate ci furono il campo (poi utilizzato dagli alleati per giocare a baseball) e le gradinate di via Giordano Bruno. Nonostante la copertura della tribuna fosse intatta, le travi metalliche vennero asportate per rifornire probabilmente l'industria bellica e sostituite con altre in legno.\nIl Filadelfia rimase inagibile per molto tempo e il campionato del 1943-1944 venne disputato presso il motovelodromo di Corso Casale. Dopo la guerra i lavori di ristrutturazione vennero eseguiti dal nuovo presidente Ferruccio Novo. Nel 1959 venne approvato un nuovo piano regolatore generale secondo cui, dal 6 ottobre, per l'area veniva prevista una destinazione di gioco e sport e si accennava al riconoscimento del valore storico. L'impianto fu utilizzato, dal 1926 al 1993, anche per le partite casalinghe delle formazioni giovanili.\nL'abbandono.\nDopo la sciagura di Superga il presidente granata Ferruccio Novo diede in garanzia il Filadelfia alla Federcalcio e secondo qualcuno pens\u00f2 addirittura alla possibilit\u00e0 di demolirlo. Nel dopoguerra l'area del Filadelfia divenne residenziale e nacque l'idea di abbattere il complesso per costruire nuovi edifici. Nel 1959 usc\u00ec il nuovo piano regolatore che defin\u00ec l'area \"verde pubblico\" e il progetto fall\u00ec.\nNella stagione 1958-1959 il club, ridenominato per via dell'abbinamento con l'omonima azienda, si trasfer\u00ec al Comunale, che avevano iniziato a utilizzare saltuariamente negli anni precedenti, soprattutto per gli incontri di maggior richiamo e, di conseguenza, con maggiore affluenza: la stagione si concluse con la retrocessione in Serie B. L'anno seguente, per una questione scaramantica, la squadra torn\u00f2 a giocare al Filadelfia, e lo stadio ridivenne la casa del Torino per qualche anno. Il 19 giugno 1963 venne disputata l'ultima partita ufficiale prima dell'abbandono del Filadelfia: la semifinale di ritorno della Coppa Mitropa 1963 Torino- terminata 2-1, ma inutile ai fini del passaggio del turno per via della vittoria per 5-1 degli ungheresi nella gara d'andata. A partire dalla stagione seguente i granata si trasferirono definitivamente al Comunale.\nLo stadio Filadelfia ospit\u00f2 anche alcune gare casalinghe della : la prima volta nel 1936, in occasione dei quarti di finale della Coppa Italia 1935-1936 contro la (vinta per 3-1 dai viola). Poi, tra aprile e giugno 1962, a causa dei lavori di assestamento dello stadio Comunale, la Juventus disput\u00f2 al Filadelfia la gara dei quarti di finale di Coppa Italia 1961-1962 contro il (vinta dai bianconeri per 3-0) e poi le gare interne di Coppa Mitropa 1962.\nNel 1970 si tent\u00f2 per la prima volta di recuperare il Filadelfia, quando il presidente granata era Orfeo Pianelli; la SCCT fece eseguire un progetto per la ristrutturazione. L'idea era di permettere l'allenamento della prima squadra con il recupero del campo e la costruzione di una palestra. I lavori subirono qualche problema e vennero annullati nel 1973, in quanto l'area risultava ancora destinata al verde pubblico. L'idea di Pianelli prevedeva l'abbattimento totale della struttura, la costruzione di campi di gioco e di una struttura per gli alloggi delle squadre giovanili. Il progetto originale fall\u00ec anche a causa di alcune minacce di morte ricevute dal presidente. Il 18 ottobre venne rilasciata la concessione edilizia, ma solo in forma precaria, e prevedendo un canone annuo.\nIl Torino continu\u00f2 ad allenarsi qui fino al 1993, quando si trasfer\u00ec nella moderna struttura di Orbassano, lasciando il campo di allenamento alle squadre giovanili. La manutenzione per\u00f2 fu abbandonata e in pochi anni gli spalti si deteriorarono. Negli anni 1980 il degrado ebbe una crescita esponenziale, soprattutto a causa del calcestruzzo utilizzato nella costruzione e si arriv\u00f2 anche a parziali crolli delle strutture.\nTentativi di ricostruzione.\nTra il 1985 e il 2008 vari imprenditori e politici annunciarono di volersi impegnare nella ricostruzione e nel ripristino dello storico stadio torinese: nessuno di essi tuttavia, per vari motivi, and\u00f2 a buon fine.\nSergio Rossi (1985-1987).\nNel quinquennio 1980-1985, pi\u00f9 volte il Comune e la Soprintendenza richiamarono la societ\u00e0 per le strutture fatiscenti, oltrech\u00e9 per il pericolo penale dovuto a eventuali crolli; tra gli altri, la Soprintendenza per i beni ambientali e architettonici del Piemonte ordin\u00f2 che il campo fosse sottoposto ad accurata verifica, da parte di un professionista diplomato, della condizione statica e del grado di conservazione delle strutture e che fossero rimosse tutte le parti instabili e pericolanti del medesimo.\nIn questo periodo il presidente granata era Sergio Rossi. Il 4 marzo 1985, dopo l'ennesimo richiamo, la SCCT assunse l'ingegner Francesco Ossola, della Tecnogest Progetti, per effettuare uno studio dello stadio. Il 16 marzo vennero presentati i risultati, che tracciavano uno stato particolarmente cadente, e suggerivano la rimozione di parte della costruzione. Le tribune vennero chiuse al pubblico, che fu costretto a restare fuori dai cancelli anche durante le partite della Primavera. La risposta allo studio di Ossola arriv\u00f2 il 29 marzo e impose alla societ\u00e0 interventi precisi. Tre giorni prima Giacomo Donato, per conto del comune, aveva svolto un sopralluogo che era terminato con una relazione in cui accennava alla possibilit\u00e0 di recuperare l'agibilit\u00e0 (ma solo in parte) grazie allo svolgimento di alcuni lavori.\nNel luglio 1986 il present\u00f2 un piano di recupero, frutto dello studio dell'impresa Italresine. Alla fine dell'anno la SCCT, nella persona del presidente Lorenzo Rigetti, richiese al comune la concessione edilizia per lo svolgimento dei lavori proposti da Ossola. Sarebbero state ricostruite buona parte delle tribune, con l'obiettivo di recuperare una capacit\u00e0 di 5\u00a0000-6\u00a0000 posti. Le attivit\u00e0 previste dopo i lavori comprendevano allenamenti della prima squadra, allenamenti e partite della Primavera e delle altre squadre giovanili. Il comune esamin\u00f2 la richiesta e, prima di rispondere, decise di sentire il parere della Soprintendenza ai beni ambientali e architettonici del Piemonte, che rispose l'8 aprile dando parere favorevole e accennando al valore storico-architettonico di una parte del complesso. Il comune accett\u00f2 la richiesta del Torino il 22 maggio 1987, l'Ufficio tecnico dei Lavori pubblici diede il consenso alla ristrutturazione, ma i lavori non furono mai iniziati.\nGian Mauro Borsano (1988-1993).\nNel 1989 il torn\u00f2 proprietario del Filadelfia. Lo stadio pass\u00f2 dal presidente federale Antonio Matarrese a quello granata Mario Gerbi, dietro un simbolico pagamento di venti milioni di lire. Il nuovo progetto venne affidato a Gino Zavanella. Il suo progetto era diviso in lotti che sarebbero stati sviluppati per gradi. La prima parte riguardava la tribuna in legno che, secondo Zavanella, era ancora recuperabile, il rifacimento della copertura e della tribuna Ovest. In seguito sarebbero state rifatte le strutture in cemento e il resto delle tribune, demolite e ricostruite da zero. Infine si sarebbe passati agli spogliatoi e agli altri spazi sotto le tribune. L'obiettivo era quello di raggiungere una capienza di 14\u00a0000 posti. Si inizi\u00f2 anche a parlare della possibilit\u00e0 di includere un museo nella struttura.\nIl progetto di Zavanella divenne ufficiale il 13 novembre 1991, quando il nuovo presidente granata Gian Mauro Borsano chiese la relativa concessione edilizia. Il Servizio Sanitario Nazionale rigett\u00f2 il progetto per alcune carenze e l'8 luglio 1992 la commissione igienico-edilizia rifiut\u00f2 la concessione edilizia in quanto il progetto non rispettava l'articolo 85 della Legge regionale n. 56/7, essendo l'area considerata ancora \"verde pubblico\". Questo parere si concretizz\u00f2 con l'ufficiale rifiuto del sindaco espresso il 16 ottobre 1992. All'inizio del 1993 venne ripresentata al comune la richiesta basata sul progetto di Zavanella, con le opportune modifiche richieste dal comune per adeguarsi al piano regolatore. Il comune chiese un parere alla Soprintendenza e, passati due mesi, venne ufficializzata la diffida di inizio lavori. A marzo il progetto di Zavanella venne definitivamente accantonato.\nRoberto Goveani (1993).\nNel 1993 la presidenza del pass\u00f2 a Roberto Goveani che, nel suo discorso di presentazione, afferm\u00f2 che il Filadelfia era per lui una priorit\u00e0. Voleva uno stadio da 30\u00a0000 posti, prevedendo una spesa di trenta miliardi di lire. Si disse che l'Istituto per il credito sportivo potesse anticipare 10 miliardi a tasso agevolato e i restanti venti sarebbero stati raccolti tra finanziatori privati. L'8 luglio 1993 Mario Borghezio present\u00f2 un'interrogazione parlamentare ai ministri dell'Interno e dei Beni Culturali. La Soprintendenza neg\u00f2 le affermazioni di Borghezio, ma predispose un sopralluogo in cui si scopr\u00ec che le condizioni erano peggiori del previsto. Il 9 ottobre venne inviata al Torino una comunicazione che revocava l'agibilit\u00e0 del complesso. Per questo motivo vennero spostate le partite della Squadra Primavera presso il Campo Ruffini, anche se continuava ad allenarsi al Filadelfia. La concessione dell'agibilit\u00e0 sarebbe stata rilasciata solo dietro presentazione, entro due settimane, di un piano serio. Un incontro tra il Torino e i responsabili del comune deline\u00f2 i lavori necessari urgentemente; tra questi il rifacimento completo del corridoio tra spogliatoi e campo, l'impianto elettrico e il riscaldamento, e i sanitari. Si sarebbe dovuta pagare una ditta esterna per svolgere studi sulla sicurezza della tribuna Liberty, protetta dalle Belle Arti. A questo punto l'idea progettuale di Goveani venne accantonata, superata dalla priorit\u00e0 dei lavori necessari a riottenere l'agibilit\u00e0.\nSi presentavano ora tre possibilit\u00e0 per il Filadelfia: farne un impianto da 30\u00a0000 posti, che potesse ospitare il Torino prendendo il posto del Delle Alpi (questa ipotesi non rispettava per\u00f2 il piano regolatore); farne un impianto da 15\u00a0000 posti, accettabile per il comune, ma che avrebbe innalzato una struttura non utile a nessuno; o farne un impianto da 5\u00a0000 posti, rispolverando il progetto di Ossola (in questo caso sarebbe stata compresa anche la sede societaria). La scelta pi\u00f9 conveniente era la terza, che avrebbe comportato una spesa di circa 15 miliardi di lire, 10 dei quali prestati dal Credito Sportivo. Nel novembre 1993 \"Tuttosport\" propose una petizione tra i tifosi per mobilitare il comune e il CONI. L'iniziativa permise la raccolta di 60\u00a0000 firme. Una crisi economica societaria obblig\u00f2 Goveani a vendere la squadra e il suo progetto fin\u00ec negli archivi.\nL'ennesimo rischio di fallimento favor\u00ec un nuovo cambio di dirigenza, che port\u00f2 a capo del Torino Gianmarco Calleri, ex patron della . A differenza dei predecessori Calleri considerava il Filadelfia un peso, e afferm\u00f2 di non avere interesse al suo recupero. La mancanza di lavori di ristrutturazione costarono al Torino numerose sanzioni pecuniarie e, dopo l'ennesima proroga, il 27 settembre 1994 ne venne dichiarata la completa inagibilit\u00e0 a causa dei continui crolli. Per evitare il continuo ingresso nello stadio da parte di tifosi e senzatetto, il comune obblig\u00f2 il Torino a recintare l'area. La situazione economica del club granata non lo permetteva e quindi ci pens\u00f2 il Comune a erigere le barriere.\nDiego Novelli (1995-1997).\nNel 1995 si apr\u00ec una nuova speranza per il Filadelfia. L'ex sindaco di Torino, Diego Novelli, eletto consigliere nelle liste de La Rete, in seguito a un confronto con Calleri, decise di dare vita a una fondazione destinata al recupero dell'impianto. Alla fondazione parteciparono molte persone famose: lo stesso Diego Novelli, Giancarlo Caselli, Nino Defilippis, Gianpaolo Ormezzano, Giuseppe Tarantino, il e l'allora sindaco di Torino, Valentino Castellani. La propriet\u00e0 dell'impianto pass\u00f2, quindi dalla societ\u00e0 granata alla fondazione. Lo Studio Renacco, incaricato del progetto, immagin\u00f2 un complesso polifunzionale da 12\u00a0000-15\u00a0000 posti (tutti seduti e coperti). Venne anche prevista la costruzione di negozi, ristoranti, birrerie, una palestra, minimarket e addirittura delle strutture residenziali. Il piazzale antistante avrebbe ospitato un parcheggio interrato a due livelli, con 4\u00a0600 metri quadrati per piano e un totale di 160 posti auto. Questo nuovo progetto venne approvato dalla Soprintendenza e dal comune. Si prevedeva una spesa totale di cinquanta miliardi di lire; i lavori avrebbero occupato il periodo tra la primavera del 1996 e il gennaio 1999, giusto in tempo per il cinquantenario della tragedia di Superga. Part\u00ec una sottoscrizione privata per recuperare i fondi; in cambio di un'offerta di 100\u00a0000 lire, l'ooferente avrebbe avuto il proprio nome scritto su un mattone del nuovo stadio. Nel luglio 1995 venne abbattuta una parte della gradinata nord e si cominci\u00f2 a parlare di una variante al progetto, che avrebbe permesso di portare la capienza a 25\u00a0000 posti. I lavori andavano presentati in comune entro ottobre, ma i fratelli Riccardo e Roberto Renacco consegnarono il progetto tra febbraio e marzo 1996. Lo studio effettuato presso stadi europei simili fece paventare il rischio che il nuovo impianto non potesse essere usato anche per incontri ufficiali. Tra gli altri impianti studiati ci furono l'Arsenal Stadium di Londra, il Ferraris di Genova, il Louis II di Montecarlo e l'Ullevaal di Oslo.\nIl nuovo progetto venne presentato il 12 dicembre 1995: lo stadio avrebbe avuto 15\u00a0000 posti (seduti e coperti), simile al monegasco Louis II all'interno, e al londinese Highbury all'esterno. La nuova sede, la palestra, il museo, la biblioteca e la videoteca si sarebbero trovati sotto alle tribune. Il vecchio campo di allenamento avrebbe dovuto fare posto a hotel e foresterie. Il parcheggio sarebbe stato interrato, strutturato su tre livelli, e fornito 300 posti auto. A parte la tribuna protetta dalle Belle Arti, tutto il resto sarebbe stato da demolire. Continue difficolt\u00e0 burocratiche portarono a numerosi rinvii della presentazione del progetto alla Commissione igienico edilizia. I contrasti peggiorarono nel biennio 1996-1997, sicch\u00e9 il 10 aprile 1998 il Filadelfia venne raso al suolo.\nMassimo Vidulich (1997-1998).\nNel 1997 l'altra formazione cittadina, la , minacciava di andarsene da Torino, a meno che la situazione degli stadi non si fosse sbloccata. Infatti lo stadio delle Alpi, costruito per il , non piaceva n\u00e9 al club bianconero n\u00e9 al . Per risolvere il problema, il sindaco Castellani fece stendere un progetto. Secondo questa idea la Juventus avrebbe ottenuto il Comunale, mentre al Torino veniva permesso di ristrutturare il Filadelfia portandolo a 20\u00a0000 posti. Ad aprile venne effettuato un sopralluogo da parte dell'architetto Daniela Biancolini (della Sopraintendenza), dell'onorevole Diego Novelli (della Fondazione), dell'architetto Franco Corsico (assessore del Comune) e dei titolari dell'impresa Renacco. L'obiettivo era quello di far partire i lavori entro luglio. Vennero avanzati dubbi sul fatto che 20\u00a0000 posti fossero sufficienti in Serie A, ma soprattutto si parlava della convenienza economica per la societ\u00e0 granata di un investimento tanto importante. Bisognava trovare quarantadue miliardi e si pensava di recuperarne ventidue vendendo spazi commerciali, mentre il resto sarebbe stato prestato dal Credito sportivo, con un rimborso di 1,8 miliardi l'anno per quindici anni. Il problema era che lo stadio era di propriet\u00e0 della Fondazione e quindi, dopo aver estinto il debito, il Torino non avrebbe avuto in mano nulla. Questa cosa ovviamente non andava bene a Massimo Vidulich, nuovo presidente dei granata. La Fondazione, dopo aver salvato il Filadelfia dalle speculazioni di Borsano, non si fidava della nuova presidenza.\nIl 30 aprile 1997, dopo aver parlato con la Soprintendenza, la Fondazione Campo Filadelfia chiese al Comune di poter demolire quello che restava dello stadio. Il 6 e 7 maggio venne accettata la demolizione, con l'esclusione dell'ingresso su via Filadelfia e di parte delle gradinate. A questo punto, con l'autorizzazione in mano per uno stadio da 25\u00a0000 posti, si inizi\u00f2 a pensare ai finanziamenti. Secondo Novelli se ne potevano recuperare dieci dall'affitto o dalla vendita di adiacenti aree commerciali; cinque dalle offerte dei tifosi (100\u00a0000 lire per avere il proprio nome su un mattone), cinque dagli sponsor, e dieci dal Credito sportivo, con un tasso del 3,5 percento per quindici anni. A questo punto l'unico problema era quello di trovare un accordo per la propriet\u00e0 dello stadio; venne svolto un incontro tra Massimo Vidulich e Diego Novelli, rispettivamente rappresentanti del Torino e della SCCT. Il 18 luglio 1997 iniziarono i lavori di demolizione a opera dell'Impresa costruttrice Recchi Spa\u00a0\u2013 CO.GE; Il costo era di 350 milioni. Il direttore del Credito sportivo, Savini Ricci, si offr\u00ec di concedere un finanziamento fino a quaranta miliardi al 4,5 percento. Il 5 dicembre 1997 si svolse un'altra riunione a cui parteciparono il club granata, il Comune e la Fondazione. Venne presentato il progetto per \"Torinello\", un centro sportivo che la societ\u00e0 granata voleva costruire nei pressi del Filadelfia, e si annunci\u00f2 che i lavori di costruzione sarebbero slittati a causa di una modifica che avrebbe portato la capacit\u00e0 totale a 35\u00a0000 posti. La superficie totale del complesso sarebbe stata di 170\u00a0000 metri quadrati. Ad aprile 1998 l'amministrazione comunale decise di bloccare i lavori di demolizione. Secondo loro l'autorizzazione non era mai stata data e i lavori erano illegali. Si apr\u00ec una discussione tra maggioranza e opposizione in Comune e i due si trovarono d'accordo sul fatto che il Comunale e il Filadelfia non potessero essere ricostruiti perch\u00e9 situati sul territorio cittadino. Il sindaco Castellani accus\u00f2 anche il Torino di aver modificato pesantemente il progetto dopo l'approvazione (non ufficiale) del Comune.\nFrancesco Cimminelli (1999-2005).\nIl 27 marzo 1999 Diego Novelli annunci\u00f2 di aver ricevuto una donazione di settanta miliardi da parte di Giuseppe Aghemo, industriale che da tempo voleva acquistare il . Grazie a questo, Novelli decise di ricostruire lo stadio senza l'aiuto del club granata, che poi avrebbe pagato l'affitto per lo sfruttamento dell'area. Dopo due incontri distinti tenuti tra i \"contendenti\" e il Comune, il presidente del Torino, Vidulich, si disse soddisfatto e pronto a trovare un accordo con la Fondazione. Arriv\u00f2 il 4 maggio, anniversario di Superga, e si rincorrevano le voci su un presunto annullamento della cerimonia perch\u00e9 il cantiere, ancora chiuso, avrebbe resa inutile la posa della prima pietra. Alla fine l'accordo si trov\u00f2 e la cerimonia si tenne, con tanto d'inaugurazione di un monumento agli \"Invincibili\". Ad agosto spunt\u00f2 per la prima volta il nome di Francesco Cimminelli, il finanziatore che sarebbe stato dietro ad Aghemo. L'ingegner Renacco fece filtrare le prime indiscrezioni sul nuovo progetto: un impianto ispirato all'Arsenal Stadium di Londra, in mattoni e cemento. Alcune trattative aperte col ministero avrebbero permesso di portarlo a 32\u00a0000-34\u00a0000 posti. La spesa prevista era di settanta miliardi e, secondo Renacco, servivano sei mesi per ricevere la concessione edilizia. I lavori avrebbero dovuto iniziare a giugno 2000. Un incontro in comune, con l'intenzione di trovare un accordo per l'affitto o il mutuo, fin\u00ec in nulla di fatto; Vidulich lasci\u00f2 aperta la strada alla possibile ricostruzione effettuata dalla societ\u00e0 granata senza aiuti esterni. Il 17 ottobre 1999 Novelli dichiara di aver dato mandato al gruppo di Aghemo di cercare un costruttore; il Torino ha tre mesi di tempo per offrire i settanta miliardi necessari, e subentrare cos\u00ec ad Aghemo. Il termine scadde il 18 gennaio 2000, senza che il club granata avesse avanzato altre proposte. Contemporaneamente Aghemo tent\u00f2 l'acquisto della societ\u00e0 granata, offrendo trenta miliardi che, secondo Vidulich, erano insufficienti. Nell'aprile 2000 le trattative per l'acquisto del Torino si conclusero: la squadra pass\u00f2 dalle mani della Bullfin dei genovesi, a quelle della Societ\u00e0 Investimenti Sportivi (\"S.I.S.\") di Cimminelli. La stessa \"S.I.S.\", durante quell'anno, acquist\u00f2 il Filadelfia dalla Fondazione. Cimminelli era ora proprietario del 98,55% della societ\u00e0 granata. Il costo complessivo era di ottanta miliardi: trentacinque a Vidulich, il resto per coprire i debiti. Il nuovo presidente era Giuseppe Aghemo.\nDopo quaranta giorni di presidenza, Aghemo si dimise perch\u00e9 ritenne di essere \"diventato un presidente di facciata, senza portafoglio e senza potere\". L'architetto Alberto Rolla venne incaricato di stilare un nuovo progetto, presentato il 17 ottobre 2000 da Francesco Cimminelli e Attilio Romero: il nuovo stadio avrebbe occupato un'area di 73\u00a0000 metri quadrati su una zona adiacente al vecchio impianto sportivo. L'impianto, inoltre, sarebbe stato dotato di un tetto semovente e di una tribuna coperta da 25\u00a0000 spettatori. Il termine dei lavori era previsto per il 2004 e il TOROC (il comitato olimpico), in vista dei XX Giochi olimpici invernali, cominciava a pensare all'idea di disputare le gare di hockey su ghiaccio al nuovo Filadelfia. Intanto, Cimminelli aveva comprato dalla Fondazione il terreno del Filadelfia per 140 milioni di lire. Nel 2001 scadde il contratto di affitto dello stadio delle Alpi e il Torino ribad\u00ec l'intenzione di spostarsi al Filadelfia. Venne presentato il nuovo progetto di Rolla, ma questa volta l'impianto a cui ispirarsi era l'Amsterdam Arena di Amsterdam e si contava di raggiungere le 30\u00a0000 unit\u00e0 di capienza. Il vecchio Filadelfia sarebbe diventato un museo della memoria e la tribuna lignea ricostruita solo per ospitare il museo. Il 21 febbraio 2001 venne modificato il piano regolatore, aprendo cos\u00ec la strada alla costruzione del nuovo Filadelfia. Il problema era che le elezioni erano vicine e restava poco tempo alla giunta comunale per dare il via libera. Approfittando di questo, l'esponente dei Verdi Silvio Viale fece naufragare il progetto facendo ostruzionismo e presentando ben 573 emendamenti. Le sue dichiarazioni gli costarono una querela da parte dei DS (poi ritirata dopo la tornata elettorale). Cimminelli dichiar\u00f2 di essere stato tradito dal Comune, decidendo, dunque, di abbandonare il progetto. Questo ennesimo naufragio sconvolse la tifoseria granata che, in risposta, organizz\u00f2 una serie di proteste. Durante Torino- del 6 aprile apparvero in curva striscioni contro Viale e la societ\u00e0 granata fu multata di 10 milioni. Il 4 maggio, 52\u00ba anniversario di Superga, venne organizzata una marcia di protesta che si concluse in piazza Palazzo di Citt\u00e0. La nuova giunta, guidata da Sergio Chiamparino, riallacci\u00f2 i contatti con Cimminelli, ma riteneva esagerata la richiesta del club granata e ufficializz\u00f2 il fatto che il Filadelfia non sarebbe stato utilizzato durante le Olimpiadi invernali: infatti, dopo che, nel biennio 2000-2001, fu suggerito come alternativa al Filadelfia, si decise di scegliere lo stadio Comunale come struttura di cui usufruire durante i XX Giochi olimpici invernali. Dapprima, l'impianto di Santa Rita avrebbe dovuto ospitare le gare di hockey su ghiaccio (progetto bocciato nelle settimane successive), ma poi, nel 2002, fu scelto come location per le cerimonie di apertura e di chiusura dei giochi (finalit\u00e0, inizialmente, destinata allo stadio delle Alpi, durante il biennio 2001-2002, salvo poi cambiare i piani).\nSempre nel 2001, fu proposto di vendere lo stadio delle Alpi alla e al Torino in compropriet\u00e0 (proposta gi\u00e0 effettuata nel 1996, ma le due squadre rifiutarono per i prezzi troppo onerosi): le due societ\u00e0 e il Comune furono concordi sulla soluzione. Nonostante ci\u00f2, il piano fu abbandonato al termine dello stesso anno, complice la mancanza di un accordo tra i due club per la gestione della struttura. Il Torino riprese cos\u00ec in mano il progetto Filadelfia, salvo poi abbandonarlo, parzialmente, nel 2002: si decise, infatti, di utilizzarlo non come impianto per le partite casalinghe, bens\u00ec come \"stadio della memoria\" con museo, sede sociale e centro commerciale. A causa della suddetta decisione, nello stesso anno, ai granata fu proposto di acquistare lo stadio Comunale: impianto, al quale, fu, precedentemente, interessata la Juventus nel biennio 1996-1998. La societ\u00e0 bianconera rinunci\u00f2 al Comunale, in favore del mai abbandonato progetto Delle Alpi, per evitare che, nella zona circostante lo stadio di Santa Rita, ci fossero problemi di ordine pubblico derivanti dalla presenza di due stadi calcistici nella stessa zona: infatti, nelle vicinanze c'era proprio il Filadelfia, storicamente legato al Torino e su cui era in vigore un progetto di rifacimento dal 1997.\nIl 18 giugno 2002, a seguito dell'accordo con il Comune che, per la cifra di 25 milioni di euro, assegn\u00f2 il Delle Alpi ai bianconeri, il Comunale venne affidato ai granata, al prezzo di 6 milioni di euro. Del Filadelfia si parlava ancora il 18 novembre 2002. Secondo l'assessore Viano si potevano accettare la costruzione di residenze, supermercati, un parcheggio e un campo di calcio (da notare il declassamento da \"stadio\" a \"campo di calcio\"). Il terreno del Filadelfia venne declassato da \"edificio di particolare interesse storico\" a \"edificio di valore documentario\". Il 19 dicembre 2002 il Filadelfia fu venduto dalla \"S.I.S.\" di Francesco Cimminelli al Torino dello stesso Cimminelli; il costo dell'operazione fu di 750\u00a0000 euro. Questa mossa di Cimminelli era poco trasparente e fu sottoposta a dure critiche. Per prima cosa la \"S.I.S.\" avrebbe incassato dieci volte il costo che aveva sostenuto per l'acquisto dalla Fondazione di Novelli. La SCCT, inglobata nella \"S.I.S.\", scomparve e, soprattutto, venne meno il vincolo posto in precedenza da Novelli riguardo all'indivisibilit\u00e0 dell'area del Filadelfia. Questa mossa fu ovviamente criticata in modo duro da Novelli che, sentendosi ingannato, rilasci\u00f2 pesanti dichiarazioni sul conto di Cimminelli. Il 23 dicembre 2002 venne messo in dubbio il contratto tra il Comune e la societ\u00e0 granata per il Comunale e si torn\u00f2 a parlare della ricostruzione del Filadelfia. Una nuova idea di costruire edifici commerciali avrebbe ridimensionato il campo sportivo a un puro corollario; i tifosi torinisti, per protesta, decisero di occupare il terreno, e organizzare una marcia collettiva. Il progetto venne bloccato dalla Soprintendenza per i Beni e Attivit\u00e0 Culturali, che dichiar\u00f2 impossibile procedere con la costruzione proposta senza danneggiare le aree protette. Il 9 dicembre 2003 il Consiglio comunale approv\u00f2 la variante al piano regolatore, permettendo le nuove costruzioni (31 favorevoli, 10 contrari e 1 astenuto).\nTra il marzo e l'aprile 2004 la nuova proposta del Torino prevedeva una ricostruzione fedele del vecchio Filadelfia. Come aveva gi\u00e0 proposto pi\u00f9 volte nel corso del biennio 2002-2004, la societ\u00e0 granata intendeva stabilire la sede sociale all'interno della struttura, insediarvi un museo e destinare il campo da gioco agli allenamenti della prima squadra e alle partite della formazione Primavera. Questo progetto, anch'esso di Rolla, prevedeva un impianto da 2\u00a0200 posti in erba sintetica. Questa proposta non incontr\u00f2 il favore dei tifosi, che lo reputarono troppo piccolo. L'area dello stadio, 13\u00a0000\u00a0m\u00b2, pass\u00f2 dal Comune al club granata con sfruttamento per 99 anni del diritto di superficie. La concessione conteneva una serie di vincoli per la ricostruzione, tra cui il divieto di cedere ad altri il diritto di superficie (per evitare altri scandali come il trasferimento al Torino gi\u00e0 citato) e l'obbligo di costruire l'impianto prima di ogni altra struttura commerciale. Il 13 luglio il progetto di Rolla venne respinto all'unanimit\u00e0 dalla Soprintendenza e dal Comune. A fine settembre Rolla present\u00f2 il progetto corretto e questa volta venne valutato accettabile. Nel settembre 2004 circolava la voce che il Torino, in crisi economica, avesse sospeso i pagamenti dei lavori di ricostruzione del Comunale. I tifosi, ormai in aperta contestazione, arrivarono a formare il Comitato Dignit\u00e0 Granata, un'associazione con il compito di vigilare sul Filadelfia, denunciandone scandali e speculazioni edilizie. Il 16 dicembre 2004 i tifosi ricrearono la defunta SCCT; a questa societ\u00e0 partecipavano anche gli \"Angeli del Filadelfia\" e le \"Sentinelle del Filadelfia\". L'obbiettivo era convincere il Comune a revocare la concessione data al Torino, e in particolare a Cimminelli. Anche l'Associazione Ex Calciatori Granata si mobilit\u00f2. Quest'ultima associazione, composta da giocatori che avevano giocato nel vecchio Filadelfia, affermava di voler ricomprare il terreno. Il 18 marzo l'associazione present\u00f2 un nuovo progetto, redatto da Andrea Gaveglio e Fabio Mellina Gottardo. I due, laureatisi con una tesi sul Filadelfia, proponevano uno stadio da 11\u00a0000 posti. Il progetto venne accettato il 21 marzo dal Comune. A marzo 2005 il Comune ricevette uno studio effettuato dalla Federcalcio sui bilanci di Juventus e Torino, che non furono positivi per il Filadelfia. Il 26 giugno 2005 il club granata festeggi\u00f2 la promozione in serie A dopo la vittoriosa finale \"play-off\" sul , ma una settimana dopo venne dichiarato non idoneo all'iscrizione in massima serie.\nUrbano Cairo (2005-2008).\nLa mancata iscrizione al campionato della societ\u00e0 granata rischiava di farla sparire completamente e quindi Pierluigi Marengo, con altri piccoli imprenditori, si prese la responsabilit\u00e0 di far rinascere la squadra chiedendo l'ammissione al Lodo Petrucci, che avrebbe permesso la ripartenza dalla Serie B invece che dalla C. La FIGC non considerava sufficiente la proposta economica, e quindi alla cordata si un\u00ec la Societ\u00e0 Metropolitana Acque Torino. Il 19 agosto, durante la conferenza stampa che avrebbe dovuto presentare la nuova societ\u00e0, venne annunciato l'acquisto della stessa da parte di Urbano Cairo. Nel frattempo, il 12 agosto 2005, il Filadelfia veniva acquistato dal Comune, il quale, nello stesso giorno, si riappropriava anche del vecchio Comunale. Il 12 luglio 2006 Cairo acquist\u00f2 a un'asta fallimentare i diritti sportivi del vecchio per 1 milione e 411\u00a0000 euro. La riconquista di coppe e cimeli permise di rendere ufficiale la continuit\u00e0 societaria con la vecchia gestione. Il fallimento societario aveva messo in mano al curatore fallimentare tutti i beni, per poter rientrare il pi\u00f9 possibile dei debiti e pagare i creditori. Tra questi beni si trovavano le foto storiche, i documenti e, soprattutto, il diritto di superficie del Filadelfia. Venne proposto a Cairo di acquistare in un singolo colpo i cimeli, il marchio e il Filadelfia, ma le disponibilit\u00e0 finanziarie del magnate erano al momento insufficienti, ed egli chiese di escludere il Filadelfia dalla trattativa. Il 2 febbraio 2006, l'assessore Elda Tessore, responsabile delle olimpiadi invernali, dopo un sopralluogo, consigli\u00f2 di nascondere l'impianto coprendolo con alcuni teloni. La scelta fece infuriare la tifoseria granata, che lo ritenne inaccettabile, soprattutto perch\u00e9 non erano stati stanziati fondi per il suo recupero.\nIl 25 maggio il Comune riacquistava il Filadelfia dal curatore fallimentare e s'impegnava a iniziare i lavori entro il 1\u00ba ottobre. Venne stipulato un accordo tra Comune, il curatore fallimentare e le altre societ\u00e0 interessate all'area: Bennet, Mo.Cla. e Italcostruzioni. I tifosi non erano soddisfatti e il 27 giugno seguente venne presentata una petizione che chiedeva di eliminare dall'accordo la costruzione dei palazzi sopra il vecchio campo di allenamento. Dopo un incontro con i rappresentanti dei tifosi, il 31 luglio fu siglato un accordo tra il Comune e le altre societ\u00e0 che volevano costruire; in questo accordo si precis\u00f2 che i palazzi sarebbero stati spostati in un'altra zona. La citt\u00e0 promise sette milioni, e ci si aspettava da Cairo il restante investimento che per\u00f2, per le limitate risorse finanziarie, non arriv\u00f2. Presso il Comune si svolsero una serie di incontri tra l'amministrazione comunale, il Torino e varie associazioni, fondazioni e gruppi di tifosi, con il fine di creare una nuova Fondazione che potesse gestire la ricostruzione del Filadelfia. Lo statuto della costituenda Fondazione fu presentato il 28 novembre 2007; Il 13 dello stesso mese era stato intanto modificato il piano regolatore per ufficializzare lo spostamento dei palazzi: nella stessa modifica si predisponevano 4\u00a0000 m\u00b2 di attivit\u00e0 commerciali, necessarie per recuperare i fondi. Il Comune accett\u00f2 lo statuto della neonata Fondazione il 23 gennaio 2008. A questo punto, secondo quanto contenuto nello statuto, la Fondazione aveva un anno di tempo per reperire i fondi necessari alla costruzione e alla gestione del nuovo centro sportivo. Questo progetto era dovuto all'Associazione ex calciatori del Torino capitanata da Angelo Cereser, oggi immobiliarista. Questo progetto prevedeva la creazione di due campi da calcio (per l'allenamento delle giovanili e per preparazione e amichevoli della prima squadra). Di fianco a questi campi sarebbe sorta un'area commerciale da 3\u00a0000 m\u00b2, alta due piani, che avrebbe dovuto permettere di racimolare i soldi necessari per il finanziamento del progetto. Il 9 maggio 2008 un emendamento del consigliere regionale Gian Luca Vignale (AN) venne approvato e la Regione si impegn\u00f2 a entrare nella Fondazione Filadelfia quale socio fondatore.\nIntanto, il vecchio stadio Comunale venne restaurato e ribattezzato in Olimpico, in vista dei XX Giochi olimpici invernali. Nel 2006 il Torino si stabil\u00ec definitivamente nel rinnovato Olimpico condividendolo con la stabilitasi transitoriamente, in attesa del restyling dello stadio delle Alpi. Inizialmente intenzionata a giocare nell'impianto di Santa Rita per la sola stagione 2006-2007, in modo da attuare un veloce ammodernamento del Delle Alpi, il suo coinvolgimento in Calciopoli durante l'estate 2006, convinse la societ\u00e0 bianconera a riesaminare i suoi piani edilizi ed estendere fino al 2011 la convivenza all'Olimpico con la squadra granata. Terminata la convivenza con i cugini, nel 2011 la Juventus si trasfer\u00ec nel suo nuovo impianto di propriet\u00e0, lo \"Juventus Stadium\", poi Allianz Stadium, sorto sulle ceneri del vecchio Delle Alpi.\nLe iniziative dei tifosi.\nIl 4 maggio 2005, in occasione del 56\u00ba anniversario della tragedia di Superga, vi fu disputato un incontro calcistico tra alcune delle vecchie glorie granata (comprendente i giocatori del Torino campione d'Italia 1975-1976) e una selezione di tifosi; l'anno successivo, sempre il 4 maggio, i tifosi hanno organizzato una grande festa dedicata ai bambini. Recintato e nascosto alla vista, per presunti \"motivi di sicurezza\", fu vietato l'accesso ai tifosi sino al 2009. Abbandonato, divenuto dimora di rovi ed erbacce, luogo di spaccio e dimora di senza tetto, si era arrivati addirittura a usare il campo come se fosse un orto. Un gruppo di tifosi decise di organizzarsi e preoccuparsi della sua manutenzione: si trattava de \"I Pulitori del Fila\", che per il 4 maggio organizzarono una festa dedicata ai bambini con la partecipazione di una delle colonne portanti del settore giovanile del , il Mister Sergio Vatta. Grazie ai \"Pulitori\" il Filadelfia \u00e8 stato mantenuto in buone condizioni, tanto che il campo \u00e8 ora nuovamente tornato in condizioni praticabili.\nLa rinascita.\nSotto la presidenza di Urbano Cairo, fu portato avanti un nuovo progetto dalla seconda \"Fondazione Stadio Filadelfia\", costituitasi nel 2011 con l'obiettivo di una riqualificazione dell'intera area del vecchio impianto. L'8 febbraio 2011, la stessa Fondazione acquist\u00f2 il Filadelfia dal Comune. Il 10 maggio 2013 Cairo conferm\u00f2 l'avvio della ricostruzione del Filadelfia con un progetto di due campi, dei quali uno con tribune da 4\u00a0000 posti per le amichevoli della prima squadra e le partite della Primavera (prevedendo la conservazione dei monconi superstiti del vecchio impianto). Il 24 aprile 2014 Cairo versa alla Fondazione 333\u00a0000 euro, pari al 33% della cifra garantita per la ricostruzione; tale cifra per\u00f2 poteva essere incassata solo a seguito di una modifica statuaria della Fondazione, irrogata il 13 gennaio 2015; frattanto, il 23 dicembre 2014, fu fissata la scadenza del bando di gara per provvedere alla ricostruzione della zona.\nIl nuovo \"Fila\" \u00e8 giocoforza diverso dal semplice stadio del passato (nonostante due porzioni dei vecchi spalti, tutelate dalla sovrintendenza, siano state integrate nel progetto di recupero): il nuovo complesso, concepito come \u00abCasa del Toro\u00bb, \u00e8 infatti un centro sportivo dotato di un campo principale da gioco da 4\u00a0000 spettatori e di un campo secondario, destinati a ospitare gli allenamenti della prima squadra e le partite casalinghe della formazione Primavera. Completeranno il complesso la sede della societ\u00e0, il museo del club, la sede della fondazione e una foresteria per i ragazzi del settore giovanile.\nIl 26 gennaio 2015 sono cominciati i primi lavori di disboscamento dell'area, ricerca e bonifica dei residuati bellici.\nDopo che, il 17 ottobre 2015, \u00e8 stata effettuata la posa della prima pietra, sul terreno hanno avuto, poi, inizio i lavori di costruzione del nuovo centro sportivo omonimo, completato e inaugurato nel maggio 2017.\nIncontri.\nLa prima partita ufficiale dei granata all'interno dell'impianto, si disput\u00f2 il 17 ottobre 1926 (lo stesso giorno in cui venne inaugurato), in occasione della terza giornata nel girone B della Divisione Nazionale 1926-1927 contro la . L'incontro termin\u00f2 con la vittoria dei padroni di casa per 4-0.\nL'ultimo incontro ufficiale (prima dell'abbandono dell'impianto), disputato dal all'interno della struttura, ebbe luogo il 19 giugno 1963, in occasione della semifinale di ritorno della Coppa Mitropa 1963 contro gli ungheresi del Vasas e si concluse con la vittoria dei granata per 2-1.\nDopo aver abbandonato il Filadelfia, il Torino vi disput\u00f2 appena due partite ufficiali. La prima si gioc\u00f2 l'11 dicembre 1963, in occasione del secondo turno della Coppa Italia 1963-1964 contro il . La sfida termin\u00f2 2-1 per la squadra torinese.\nIl secondo (e ultimo) incontro ufficiale disputato dal club piemontese al Filadelfia, a seguito dell'abbandono dell'impianto, si gioc\u00f2, in via del tutto eccezionale, durante il Torneo Estivo, in occasione della terza partita del girone 1 della seconda fase, disputatasi il 14 giugno 1986. Ospite del match, il , che, al termine della sfida si impose per 2-1 sui padroni di casa. Questa fu l'ultima partita ufficiale disputata dal Torino all'interno dello stadio Filadelfia.\nIl Filadelfia nei media.\nLo Stadio Filadelfia \u00e8 divenuto location per tre film, due dei quali dedicati al Grande Torino:"}
{"id": "1449691", "revid": "363629", "url": "https://it.wikipedia.org/wiki?curid=1449691", "title": "Record olimpico", "text": "Il record olimpico \u00e8 la miglior prestazione ottenuta per una specifica gara in tutta la storia dei Giochi olimpici.\nPoich\u00e9 le Olimpiadi hanno cadenza quadriennale, molti record olimpici non sono necessariamente record mondiali. Tuttavia il conseguimento di un record olimpico \u00e8 comunque considerato un traguardo significativo per uno sportivo, anche perch\u00e9 spesso il record si accompagna alla vittoria in una competizione olimpica. \nIl Comitato Olimpico Internazionale riconosce i record olimpici unicamente per le specialit\u00e0 individuali delle seguenti discipline:"}
{"id": "1449692", "revid": "81103", "url": "https://it.wikipedia.org/wiki?curid=1449692", "title": "Quarzo ialino", "text": "Il quarzo ialino, comunemente detto anche cristallo di rocca, \u00e8 una variet\u00e0 completamente incolore di quarzo. Di solito \u00e8 perfettamente trasparente, con aspetto simile al vetro e al cristallo artificiale, da cui si pu\u00f2 distinguere facilmente, come tutte le sostanze minerali, per la sensazione di freddo che provoca al saggio con la lingua.\nDiffusione e aspetto.\nIl quarzo ialino, proveniente da ogni parte del mondo, contiene una enorme variet\u00e0 di inclusioni. A differenza dei quarzi lattei, ricchi di vari elementi o di inclusioni, sono completamente trasparenti.\nUsi.\nConsiderato per secoli un materiale dotato di formidabili poteri magici e apotropaici (forse anche in virt\u00f9 delle sue ben note propriet\u00e0 piezoelettriche, condivise con ogni quarzo usato in elettronica), il cristallo di rocca era ritenuto una pietra dalle capacit\u00e0 ipnotiche e divinatorie, capace di indurre la trance (ad esempio attraverso la famosa sfera di cristallo) e per tali motivi trovava impiego nell'occultismo.\n\u00c8 ancora usato nella litoterapia."}
{"id": "1449694", "revid": "709406", "url": "https://it.wikipedia.org/wiki?curid=1449694", "title": "Acetati S.p.A.", "text": ""}
{"id": "1449696", "revid": "120780644", "url": "https://it.wikipedia.org/wiki?curid=1449696", "title": "Villa Eugenia", "text": "Villa Eugenia \u00e8 una villa dell'et\u00e0 napoleonica presente a Civitanova Marche e situata in fondo all'omonimo viale della citt\u00e0.\nLa villa d\u00e0 il nome anche alla zona che la circonda infatti con il nome di Villa Eugenia spesso si tende ad identificare la parte pi\u00f9 a nord-ovest del quartiere San Marone.\nStoria.\nNel 1850 alcuni terreni della zona di Civitanova Marche passarono in mano alla famiglia Bonaparte ed Eugenia Maria di Montijo de Guzman, moglie di Napoleone III, diede il via alla costruzione della villa su di una collinetta a nord-ovest della citt\u00e0, che sarebbe diventata luogo di soggiorno e di riposo.\nLa villa successivamente pass\u00f2 in custodia ai conti Graziani.\nLa storia della Tenuta Bonaparte inizia dopo l'annessione delle Marche al Regno Napoleonico d'Italia avvenuta con il decreto imperiale di Saint Cloud del 2 aprile 1808. In quegli anni circa cento poderi del territorio di Civitanova, in ottemperanza della legge di soppressione delle Congregazioni religiose e a seguito della confisca dei relativi beni, furono incamerati dal Regio Demanio prima come Appannaggio Reale, poi come beni personali del vicer\u00e9 Eugenio Beauharnais e dei suoi discendenti.\nDopo la caduta dell'impero napoleonico, per decisione del Congresso di Vienna del 1814, tutte queste terre non vengono restituite allo Stato Pontificio ma rimangono dei Bonaparte fino a diventare propriet\u00e0 privata dell'Imperatore Napoleone III; nel Catasto Gregoriano di Civitanova del 1855 risultava al n\u00b0 46: Bonaparte Luigi Napoleone III - Imperatore dei Francesi in Parigi, a cui veniva stimata una propriet\u00e0 di circa 10.500 tavole (pari a 1.050 ettari), un quarto delle terre coltivabili del territorio comunale. Dopo essere stata amministrata inizialmente da un ex colonnello dei Dragoni veterano delle campagne napoleoniche, la tenuta verr\u00e0 diretta dall'ingegner Paul Hallaire sovraintendente generale dei \"domaines priv\u00e9s de l'Empereur Napol\u00e9on III\" a Civitanova; l'ing. Hallaire riuscir\u00e0 a dare un nuovo impulso all'azienda importando dalla Francia nuove tecniche e moderni sistemi di conduzione: a lui si deve probabilmente l'introduzione dei vitigni francesi fra quelli coltivati nella tenuta.\nDurante questo periodo, oltre ad opere di beneficenza e aiuto sociale, fu costruita una importante villa su un ameno colle della tenuta: Villa Eugenia, cos\u00ec chiamata in onore della Imperatrice Eugenia de Montijo moglie di Napoleone III la quale erediter\u00e0 la tenuta alla morte del marito e ne rimarr\u00e0 proprietaria fino al 1920, quando mor\u00ec all'et\u00e0 di novantaquattro anni.\nIl periodo pi\u00f9 importante dal punto di vista agronomico della Amministrazione Bonaparte fu durante la gestione, dal 1883 al 1918, di Celso Tebaldi che si fa interprete dell'esigenza di utilizzare metodi intensivi e razionali, dando un saggio di conduzione agricola innovativa che valse la fama di innovatore a lui e di azienda modello alla tenuta.\nI mille e duecento ettari della tenuta erano divisi in 110 \u201ccolonie\u201d organizzate in tre Fattorie autonomamente amministrate: la prima in localit\u00e0 Piane di Chienti, la seconda in localit\u00e0 Asola-Poggio Imperiale, e la terza fattoria in localit\u00e0 Fontespina; di ogni fattoria era responsabile un fattore che agiva con la collaborazione di un \u201ccapodopera\u201d e rendeva conto direttamente all'amministratore. Ad ogni podere o \u201ccolonia\u201d era stato assegnato un nome, alcuni richiamavano antichi toponimi come S. Silvestro, Fossacieca, Boccadigabbia, San Leonardo; Progresso; altri erano nomi di fantasia come Benprovvisto, Pratolina e Balsamina, mentre altri ancora si rifacevano a personaggi dell'era napoleonica come Murat, Guzman, Maria Walenska e cos\u00ec via.\nLa gestione della tenuta and\u00f2 avanti, con alterne vicende, fino alla Seconda Guerra Mondiale, poi le nuove leggi, i nuovi rapporti di lavoro e lo spopolamento delle campagne hanno portato all'inevitabile decadenza dell'Amministrazione Bonaparte con il conseguente smembramento del latifondo e la vendita progressiva dei singoli poderi. Il podere Boccadigabbia, che faceva parte della fattoria di Fontespina, fu venduto nel 1956 alla famiglia Alessandri direttamente da Sua Altezza Imperiale il Principe Luigi Napoleone Bonaparte, ultimo pretendente alla Corona Imperiale.\nAspetto.\nAd oggi la villa si presenta come un \"rudere\" in parte crollato, il colore rosso delle pareti esterne va di anno in anno perdendosi e la vegetazione del parco circostante anch'essa deperisce e si riduce drasticamente."}
{"id": "1449697", "revid": "155136", "url": "https://it.wikipedia.org/wiki?curid=1449697", "title": "Caldaia a vapore", "text": ""}
{"id": "1449699", "revid": "125088232", "url": "https://it.wikipedia.org/wiki?curid=1449699", "title": "Orciano Pisano", "text": "Orciano Pisano \u00e8 un comune italiano di 630 abitanti della provincia di Pisa, il meno popolato della provincia, appartenuto alla famiglia patrizia pisana dei Conti Gaetani.\nGeografia fisica.\nOrciano Pisano \u00e8 situato nei dolci rilievi della Colline Pisane a 122 metri sul livello del mare, fra la Val di Tora e la Val di Fine, a pochi chilometri dal mare. Si trova a sud della Piana di Pisa, a est delle Colline Livornesi, a ovest della Valdera, e a nord della Val di Cecina e dell'area volterrana. Dista 30\u00a0km circa da Pisa, 21\u00a0km da Livorno e 12\u00a0km da Rosignano Marittimo.\nPiccole porzioni dell'estremit\u00e0 meridionale del territorio comunale di Orciano Pisano, ai confini con Rosignano Marittimo, ricadono nella Maremma Pisana.\nIl dolce paesaggio ondulato \u00e8 caratterizzato da colline argillose ricoperte di strati di tufo con contenuta vegetazione arbustiva, che ricordano le Crete Senesi e la Val d'Orcia.\nGeologia e paleontologia.\nTutta l'area delle colline pisane che si estende da Orciano fino a Volterra \u00e8 ricca dei resti fossili di invertebrati e vertebrati marini vissuti milioni di anni fa durante il Pliocene, quando met\u00e0 della Toscana, abbassata rispetto al suo livello attuale, era sommersa dalle acque del mare e la linea di costa era spostata nell'entroterra di parecchi chilometri rispetto ad oggi. Orciano \u00e8 sotto molti aspetti la localit\u00e0 delle colline Toscane pi\u00f9 importante dal punto di vista paleontologico, particolarmente per i resti di vertebrati che comprendono pesci ossei, pesci cartilaginei come gli squali, chelonidi, carnivori come le foche e soprattutto cetacei quali delfini e balene.\nIl primo importante contributo alla conoscenza paleontologica del territorio \u00e8 opera di Vittorio Pecchioli che nel 1864 pubblic\u00f2 alcune specie nuove di molluschi qui rinvenuti. Nel 1871 Cesare D'Ancona, allora responsabile della Collezione Centrale Italiana di Paleontologia conservata a Firenze (ora parte del Museo di Storia Naturale), pubblic\u00f2 il primo volume della Malacofauna Pliocenica Italiana dove i gasteropodi fossili di Orciano hanno un ruolo fondamentale. Nel 1875, il naturalista toscano Roberto Lawley, allievo di Vittorio Pecchioli e proprietario della maggiore collezione di fossili di provenienza locale, pubblic\u00f2 alcuni importanti lavori sui pesci fossili di Orciano. Nello stesso anno rinvenne alcuni resti frammentari in seguito attribuiti alla \"Pliophoca etrusca\", specie descritta nel 1900 quando venne scoperto uno scheletro quasi completo ora olotipo della specie. Il rinvenimento fatto nelle argille sabbiose affioranti presso Casa Nuova, una localit\u00e0 a sud di Orciano Pisano, fu opera di Antonio Di Pasco, un appassionato cercatore di fossili. Questo scheletro di particolare valore per la sua buona conservazione e per la rarit\u00e0, \u00e8 attualmente conservato nel Museo di storia naturale dell'Universit\u00e0 di Pisa.\nIn tempi pi\u00f9 recenti, nel 2006, sempre nei pressi di Casa Nuova \u00e8 stato rinvenuto da un paleontofilo lo scheletro finemente articolato di un misticete lungo dieci metri vissuto tre milioni di anni fa. L'esemplare \u00e8 stato riportato alla luce nel 2007 ed \u00e8 ora conservato presso il Museo di storia naturale sezione di geologia e paleontologia, dell'Universit\u00e0 di Firenze. Il suo interesse, al di l\u00e0 del particolare valore dello scheletro, risiede nella particolarissima fauna fossile trovata associata alle ossa, testimonianza di un ecosistema chemiosintetico (non dipendente dalla luce) alimentato dal grasso della balena. La rivista internazionale Geology ha dedicato la copertina e un articolo al ritrovamento.\nNel 2009 alcuni ricercatori del Museo Geopaleontologico GAMPS hanno rinvenuto alcuni resti di un cucciolo di phocidae e attribuiti dagli studiosi dell'Universit\u00e0 di Pisa alla \"Pliophoca etrusca\".\nTerritorio.\nL'area in cui si estende il territorio comunale \u00e8 classificata a rischio sismico. Proprio la localit\u00e0 di Orciano Pisano fu l'epicentro del forte terremoto del 14 agosto 1846, che raggiunse la magnitudo 5.71 della Scala Richter e l'VIII-IX grado della Scala Mercalli.\nStoria.\nIl castello di Ursiano, forse in origine feudo di una famiglia di origine longobarda, \u00e8 attestato in antiche pergamene pisane sin dall'VIII secolo, conservate oggi all'Archivio Arcivescovile di Pisa. Il castello fu posto successivamente sotto la sovranit\u00e0 di Pisa, e nel 1313 risulta unito alla Pieve di Scutriano.\nDipendente dal Vicariato delle Colline o di Lari, fu feudo pisano concesso a Pietro Caetani che lo vendette a Firenze nel 1405 in cambio di una grande casa nella citt\u00e0. Nel 1406 la Repubblica di Pisa venne annessa a quella fiorentina.\nNel 1494, in seguito alla ribellione di Pisa nei confronti di Firenze, Orciano ritorn\u00f2 sotto la sovranit\u00e0 pisana con i castelli vicini di Santo Regolo e Santa Luce. Pi\u00f9 volte perduto e riconquistato dai Pisani, finch\u00e9 i fiorentini non ebbero la meglio e sconfissero definitivamente l'esercito pisano, soffocando in questo modo ogni velleit\u00e0 autonomista. Riconquistato dai fiorentini, Orciano venne incendiato e le sue fortificazioni smantellate.\nDistaccato dal vicariato di Lari, pass\u00f2 sotto il Capitanato di Livorno e divenne feudo autonomo col titolo di marchesato, conferito il 19 aprile 1630 a Roberto degli Obizzi di Padova. Tale rimase fino al suo ultimo erede ed alla sua soppressione nel 1783, quando torn\u00f2 sotto il vicariato di Lari e successivamente alla podesteria di Rosignano Marittimo, come comunit\u00e0 autonoma.\nNel 1846 il territorio comunale fu una delle aree pi\u00f9 colpite durante il terremoto di Orciano Pisano, che provoc\u00f2 diverse vittime.\nDal 1927 al 1957 il comune di Orciano fu accorpato a quello di Santa Luce, formando il comune di Santa Luce Orciano (km\u00b2 77; 3571 abitanti nel 1951). I due comuni furono nuovamente divisi nel 1957.\nToponimo.\nIl toponimo \u00e8 attestato per la prima volta nel 765 come Ursiano e deriva dal nome di persona latino \"Ursius\" pi\u00f9 il suffisso latino -anus che indica possesso, per cui Orciano etimologicamente significa il \"terreno di Ursio\". La specificazione \"Pisano\" fu aggiunta nel 1862 per distinguere questo comune da Orciano di Pesaro nelle Marche.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune."}
{"id": "1449700", "revid": "436907", "url": "https://it.wikipedia.org/wiki?curid=1449700", "title": "The Zoo", "text": "The Zoo \u00e8 una canzone del gruppo musicale hard rock/heavy metal tedesca Scorpions, inserita nell'album \"Animal Magnetism\" e pubblicata nel 1980.\nScritta dal chitarrista Rudolf Schenker e dal cantante Klaus Meine, \u00e8 una lunga cavalcata impreziosita dall'assolo di Jabs che si avvale del Talk box. Il brano \u00e8 considerato un classico della produzione degli Scorpions: viene riproposto in quasi tutti i concerti e compare il tutte le raccolte degli anni '80 della band (tra cui \"Best of Rockers 'n' Ballads\", \"\" e \"Box of Scorpions\")."}
{"id": "1449701", "revid": "123391333", "url": "https://it.wikipedia.org/wiki?curid=1449701", "title": "Pieve di San Giovanni Battista in Campagna", "text": "La pieve di San Giovanni Battista in Campagna a Bovolone \u00e8 una pieve rurale situata a 5\u00a0km dal centro di Bovolone, in provincia di Verona, sulla via verso Concamarise.\nDescrizione del complesso architettonico.\nIl complesso \u00e8 costituito da una chiesa pre-romanica, con tre absidi esterne e campanile, da una abitazione di origine settecentesca e dal battistero di pianta ottagonale nel quale \u00e8 stata rinvenuta, durante gli scavi, la vasca battesimale ad immersione, situata al centro dell'edificio.\nStoria.\nLa pieve \u00e8 citata come esistente in un documento dell'813 \nLa presenza di un battistero e la dedica a san Giovanni Battista ne confermerebbero l'importanza: il centro religioso doveva infatti servire gli abitati di Concamarise, Salizzole, Bionde di Visegna, oltre che quello di Bovolone.\nLa pieve di San Giovanni venne probabilmente distrutta nel terremoto del 1117, ma successivamente ricostruita, in parte con il riutilizzo dei materiali da costruzione sopravvissuti. La chiesa era a tre navate, ciascuna terminante con un'abside. Nel 1454 doveva essere in cattivo stato di conservazione.\nNel 1525 l'allora parroco don Lucido dal Borgo ottenne da papa Clemente VII l'autorizzazione a concedere pieve e battistero a Giovanni da Legnago, ai frati francescani minori, con l'obbligo del restauro. Venne rifatto il tetto della chiesa, ricostruito l'arco principale della navata e l'abside di sinistra, ricostruito il campanile e creato un nuovo ingresso per il battistero che venne anche nuovamente ricoperto; questo intervento permise di officiare nelle chiesa fino alla fine del XVIII secolo.\nNel 1792 il battistero venne ampliato e trasformato in oratorio, con un presbiterio, coro e sacrestia, mentre la chiesa venne utilizzata in parte come fienile e in parte come abitazione.\nAffreschi.\nLa chiesa conserva ancora in parte un affresco nell'abside sinistra, databile al XIV-XV secolo, con \"Cristo seduto sul trono del giudizio\" e alla sua destra la \"Madonna che allatta il Bambino\", mentre le figure alla sinistra dovrebbero essere identificabili con \"Sant'Agata\", con in mano la palma del martirio, e con \"Santa Caterina d'Alessandria\". Al di sotto di questi un altro affresco rappresentante una \"Crocifissione\". Sono presenti tracce ormai illeggibili di altri affreschi nella parte alta della parete sinistra della navata.\nIl battistero venne decorato dai frati francescani minori con un ciclo di affreschi sulle pareti che raffigura sette episodi della \"Vita di san Giovanni Battista\". \nLa cupola conserva un affresco con la \"Gloria del Padre\", attorniato da medaglioni con raffigurazioni della Passione. Nel presbiterio sono affreschi realizzati dopo gli interventi della fine del Settecento e attribuibili alla scuola veneta: nell'abside la \"Nativit\u00e0 di San Giovanni Battista\" e ai lati i profeti \"Mos\u00e8\" ed \"Elia\".\nAll'interno si conserva inoltre un'acquasantiera risalente al XIII secolo.\nCollegamenti esterni.\nBattistero di san Giovanni (Bovolone) su BeWeB - Beni ecclesiastici in web"}
{"id": "1449702", "revid": "122431611", "url": "https://it.wikipedia.org/wiki?curid=1449702", "title": "Michael Reale", "text": "Biografia.\nMichael Reale \u00e8 nato a Pescara, ma a causa della professione del padre, militare della Guardia di Finanza, \u00e8 vissuto in varie parti d'Italia. Trasferitosi in California, intraprende la professione di modello, sfilando in varie parti del mondo.\nDopo il debutto cinematografico nel film \"Prestazione straordinaria\" (1994), regia di Sergio Rubini, lavora soprattutto in varie fiction TV. Diventa noto al grande pubblico prima grazie al ruolo di \"Pierre Torrigiani\", interpretato nelle tre stagioni della miniserie TV in onda su Rai Uno, \"Linda e il brigadiere\" (1997-2000), con Nino Manfredi, e poi a quello di \"Raul Monteleone\", interpretato, dal 2004 al 2006, nella soap opera di Canale 5, \"Vivere\".\nTra gli altri suoi lavori, ricordiamo le miniserie TV: \"Soldati di pace\", regia di Claudio Bonivento, e \"Augusto\", regia di Roger Young, entrambe in onda su Rai Uno nel 2003, e \"Rivoglio i miei figli\", diretta da Luigi Perelli, e la serie TV \"Carabinieri 3\", regia di Raffaele Mertes, in cui interpreta il ruolo del colonnello del ROS \"Fabio Di Chiara\", le ultime due trasmesse nel 2004 da Canale 5.\nLasciata la soap opera, nel 2006 \u00e8 uno degli inviati del programma di Rete 4, \"Stranamore\".\nL'anno successivo partecipa alla quarta edizione del talent show \"Ballando con le stelle\", condotto su Rai Uno da Milly Carlucci.\nNel 2008 ritorna su Canale 5 con la miniserie \"Io non dimentico\", regia di Luciano Odorisio, e la serie \"Carabinieri 7\"."}
{"id": "1449703", "revid": "17654", "url": "https://it.wikipedia.org/wiki?curid=1449703", "title": "Fanere", "text": ""}
{"id": "1449706", "revid": "1305772", "url": "https://it.wikipedia.org/wiki?curid=1449706", "title": "Averill", "text": ""}
{"id": "1449707", "revid": "2178917", "url": "https://it.wikipedia.org/wiki?curid=1449707", "title": "Three World Trade Center", "text": "Il Three World Trade Center \u00e8 un edificio facente parte dell'omonimo complesso di Manhattan, a New York. L'originale \u00e8 stato distrutto negli attentati dell'11 settembre 2001 mentre il nuovo edificio \u00e8 stato ricostruito ed inaugurato nel 2018.\n1979\u20132001.\nIl Marriott World Trade Center (noto anche come 3 World Trade Center) era un albergo di 22 piani con 825 camere. Aveva un'altezza al tetto di 73,7 m ed era stato progettato dall'architetto Minoru Yamasaki. Il suo ingegnere strutturale era Leslie E. Robertson Associates e la Tishman Construction era stata la ditta appaltatrice. La costruzione ebbe inizio nel 1979. L'edificio fu aperto nel luglio del 1981 come \"Vista International\".\nIl \"Vista International Hotel\" fu il primo hotel ad aprire nel Lower Manhattan. L'hotel era originariamente di propriet\u00e0 della Port Authority of New York and New Jersey mentre Hilton International fungeva da gestore. Nel 1995 fu venduto alla Marriott Corporation.\nL'hotel era collegato alla Torre Nord e alla Torre Sud, e molti lo attraversavano per raggiungere le Torri Gemelle. L'hotel aveva alcuni locali, tra cui The American Harvest Restaurant, The Greenhouse Cafe, Tall Ships Bar &amp; Grill, un negozio chiamato Times Square Gifts, The Russia House Restaurant, la biglietteria Grayline New York Tour Bus, una palestra, che all'epoca era la pi\u00f9 grande di qualsiasi altro hotel di New York, e un parrucchiere di nome Olga.\nLa struttura \u00e8 stata distrutta l'11 settembre 2001 nel crollo delle Torri Nord e Sud del World Trade Center.\nAttentati.\n1993.\nIl 26 febbraio 1993 l'hotel venne gravemente danneggiato a seguito di un attentato, quando un gruppo di terroristi fece saltare in aria un furgone pieno di esplosivo nel parcheggio sotterraneo della Torre Nord del World Trade Center, al di sotto della sala da ballo dell'hotel. Alle 12:17:37 (UTC-5) un'esplosione danneggi\u00f2 gravemente i livelli pi\u00f9 bassi del complesso del World Trade Center. Dopo un lungo periodo di ristrutturazione, l'albergo riapr\u00ec nel novembre del 1994.\n2001.\nL'11 settembre 2001, il Marriott era al completo ed aveva oltre mille ospiti registrati. La National Association for Business Economics (NABE), inoltre, stava tenendo la sua conferenza annuale presso l'albergo.\nL'11 settembre 2001, quando il volo American Airlines 11 si schiant\u00f2 contro la Torre Nord del World Trade Center, il carrello di atterraggio cadde sul tetto dell'albergo. I vigili del fuoco si servirono della lobby del Marriott come di un'area di sosta mentre cercavano di evacuare gli ospiti che erano ancora nell'albergo. I vigili del fuoco hanno inoltre riferito la presenza, sul tetto, di corpi della gente che si era buttata dalle torri in fiamme. Il crollo della Torre Sud ha distrutto parte dell'edificio ed il crollo della Torre Nord ha distrutto ci\u00f2 che ne restava, a parte una piccola sezione (come si vede nella foto) che era la pi\u00f9 lontana dalla Torre Nord. Quattordici persone che stavano cercando di evacuare l'hotel parzialmente distrutto dopo il primo crollo sono riuscite a sopravvivere al secondo crollo essendo in questa piccola sezione. La sezione dell'hotel riuscita a sopravvivere al crollo delle Torri Gemelle era quella ristrutturata dopo l'attentato del 1993.\nNei resti della hall, l'unica zona non distrutta, le cornici con le foto erano ancora appese alle pareti. Circa 40 persone sono morte all'interno del Marriott, tra cui due dipendenti e molti vigili del fuoco che stavano usando l'albergo come zona di sosta. Nel gennaio 2002 i resti del Marriott vennero demoliti. L'edificio e i suoi superstiti sono stati descritti nel documentario Hotel Ground Zero, che ha debuttato l'11 settembre 2009 su History Channel.\n2008\u2013oggi.\nIl Three World Trade Center (conosciuto anche con il suo indirizzo 175 Greenwich Street) \u00e8 un nuovo grattacielo, facente parte della ricostruzione del World Trade Center, situato al 175 Greenwich Street di New York City.\nIl Premio Pritzker Richard Rogers si \u00e8 aggiudicato il contratto per la progettazione della ricostruzione, che \u00e8 alta 327 metri. Le quattro guglie presenti nella progettazione danno alla costruzione un'altezza di 356 metri. Lo spazio della costruzione include 186.000 metri quadrati di ufficio e di vendita al dettaglio. Lo scavo per il nuovo edificio \u00e8 iniziato nel 2008 ed \u00e8 stato inaugurato e aperto al pubblico l'11 giugno 2018.\nCostruzione.\nNel marzo 2010 Silverstein Properties e la Port Authority of New York and New Jersey hanno stipulato un accordo per far raggiungere all'edificio i 400.000 metri quadrati di superficie totale; l'edificio doveva raccogliere 300 milioni di dollari per ricevere dei finanziamenti. Nel 2012 vi fu un secondo accordo di far costruire il 3 World Trade Center su oltre 70 piani.\nNel febbraio 2012, il piano terra era quasi completato e l'edificio aveva raggiunto il 5\u00ba piano. A partire da agosto 2013 la costruzione sul podio era completa, e il lavoro della torre sarebbe continuata a gennaio 2014.\nIl 25 giugno 2014, l'Autorit\u00e0 Portuale di New York e New Jersey ha stipulato un accordo con Larry Silverstein a finanziare il completamento del 3 World Trade Center, e la costruzione della torre \u00e8 stata ripresa ed \u00e8 stato annunciato che la torre sarebbe stata completata nella fine del 2017.\nL'edificio venne ufficialmente aperto al pubblico l'11 giugno 2018."}
{"id": "1449712", "revid": "298055", "url": "https://it.wikipedia.org/wiki?curid=1449712", "title": "Ih-Oh", "text": ""}
{"id": "1449716", "revid": "1573940", "url": "https://it.wikipedia.org/wiki?curid=1449716", "title": "Chiesa di San Niccol\u00f2 (Arcidosso)", "text": "La chiesa di San Niccol\u00f2 \u00e8 un edificio religioso situato ad Arcidosso, nella provincia di Grosseto in Toscana.\nLa chiesa si trova nella parte sommitale del centro, con la facciata principale che si affaccia sulla sponda sud-occidentale del poggio.\nStoria.\nLa chiesa venne edificata attorno alla met\u00e0 del XII secolo a navata unica, collegata alla cappella laterale destra.\nNel corso del XVII secolo, l'edificio religioso fu completamente ristrutturato e, durante i lavori di ampliamento, venne incorporato il vicino oratorio di Santa Croce (fino ad allora edificio a s\u00e9 stante) che divenne cos\u00ec la navata laterale sinistra: contemporaneamente, anche l'originaria cappella laterale destra fu trasformata nella corrispondente navata laterale. Nello stesso periodo, furono anche arricchite le decorazioni al suo interno, con l'aggiunta di due altari e di un'acquasantiera.\nUn ulteriore intervento di restauro \u00e8 avvenuto tra il 1934 e il 1943 che le hanno conferito un aspetto di stile neoromanico.\nDescrizione.\nLa chiesa di San Niccol\u00f2 si presenta a pianta basilicale, suddivisa in tre navate; l'originario aspetto romanico \u00e8 ravvisabile nelle varie parti in filaretto. La facciata si presenta in stile neomedievale a seguito della ristrutturazione novecentesca, fatta eccezione per la parte corrispondente alla navata destra dove si conservano gli elementi stilistici originali. Il portale d'ingresso \u00e8 preceduto da una gradinata e sovrastato da una lunetta decorata, chiusa da un arco a tutto sesto bicromatico. Al di sopra, si apre una bifora romanica spartita da una colonnina centrale munita di capitello. La parte sommitale della sezione centrale della facciata \u00e8 decorata da un coronamento di archetti ciechi. In ognuna delle due sezioni laterali della facciata principale si apre una monofora con vetrata posticcia."}
{"id": "1449717", "revid": "1513836", "url": "https://it.wikipedia.org/wiki?curid=1449717", "title": "Festival de la Canci\u00f3n de Benidorm", "text": "Il Festival de la Canci\u00f3n de Benidorm, pi\u00f9 comunemente Festival de Benidorm, era un festival musicale che si tenne ogni anno in Spagna, a Benidorm, a partire dal 1959 fino al 2006. Vi hanno preso parte come concorrenti, ospiti o compositori, molti dei nomi pi\u00f9 noti della musica spagnola. Il festival trae ispirazione dal Festival di Sanremo, uno dei pi\u00f9 importanti e longevi festival musicali al mondo.\nTra il 2004 e il 2006 il festival si \u00e8 evoluto in un festival internazionale pertanto per l'occasione il festival si \u00e8 chiamato Festival Internacional de la Canci\u00f3n de Benidorm.\nAl vincitore del festival spetta come premio la \"Sirenita de Oro\" e un premio in denaro da euro, mentre al secondo e al terzo classificato spettano rispettivamente la \"Sirenita\" \"de Plata\" (argento) e quella \"de Bronce\" (bronzo).\nIl Festival de Benidorm ha avuto il merito di aver lanciato numerosi artisti che si affermarono nel panorama musicale spagnolo come Raphael, il D\u00fao Din\u00e1mico e Julio Iglesias. \nStoria.\nNascita e primi anni (1959-1971).\nL'idea di organizzare un festival della canzone nella stile di quello sanremese nacque in un incontro tenuto nel 1958 all'interno del chiosco El T\u00edo Quico. All'incontro erano presenti il sindaco della citt\u00e0 Pedro Zaragoza Orts, lo scrittore e giornalista Carlos Villacorta, il direttore dell'ufficio stampa della Secretar\u00eda General del Movimiento e il giornalista Teodoro Delgado Pomata.\nLa prima edizione del festival si tenne nel luglio 1959 ed \u00e8 stata organizzata e trasmessa dell'emittente radiotelevisiva Red de Emisoras del Movimiento (REM) presso il Parco Manila nella citt\u00e0 di Benidorm.\nLa meccanica del festival durante le prime edizioni, dal 1959 al 1971, consisteva nel presentare le canzoni in una doppia versione, come era consuetudine nei festival canori dell'epoca. Il trionfo della canzone \"Un telegrama\" e il suo enorme successo nella Spagna dell'epoca garant\u00ec la continuazione del festival a Benidorm, nonostante alcune citt\u00e0 del sud della Spagna si candidarono per l'organizzazione di edizioni future. Durante i primi anni si sono susseguiti i pi\u00f9 grandi successi della storia del festival, come \"Comunicando\", \"Tu loca juventud\", \"La vida sigue igual\" e \"Amor amargo\". \u00c8 stata inoltre caratterizzata dalla partecipazione di figure emergenti della musica leggera spagnola come Raphael, il D\u00fao Din\u00e1mico, Karina e Julio Iglesias.\nIl primo declino negli anni settanta e ottanta (1972-1985).\nLe edizioni svoltasi tra il 1972 e il 1985 hanno segnato un certo declino per il festival ispanico. La stampa ha pi\u00f9 volte affermato che la qualit\u00e0 delle canzoni partecipanti al festival era prettamente inferiore rispetto alle edizioni precedenti, infatti, durante questo periodo solo il brano \"Soledad\" di Emilio Jos\u00e9, vincitore della 15\u00aa edizione, riusc\u00ec ad ottenere successo in Spagna. La vittoria del festival non aveva pi\u00f9 la medesima importanza rispetto agli anni sessanta, infatti molti vincitori dovettero attendere altre occasioni per consacrarsi ed avviare le loro rispettive carriere.\nInoltre, i cambiamenti del panorama musicale ed audiovisivo causato dalla transizione politica nazionale hanno portato a un crescente disinteresse nei confronti del festival che sfoci\u00f2 nella cancellazione di alcune edizioni (come quella del 1979 e 1984), nell'organizzazione di edizioni sperimentali come quelle del 1983 (ad oggi l'unica edizione non competitiva) e del 1985 che prov\u00f2 ad attirare un pubblico pi\u00f9 giovane invitando gruppi pop-rock a partecipare. L'esito di queste edizioni non riusc\u00ec a suscitare l'interesse del pubblico, con conseguente cancellazione del festival.\nIl ritorno negli anni novanta e la cancellazione (1993-2006).\nDopo una pausa di sette anni, il festival venne nuovamente organizzato nel 1993. In questa edizione vennero istituite due categorie divise per la categoria pop-rock e per la musica leggera; a partire dall'edizione del 1994 venne nuovamente istituita la vecchia formula con un'unica categoria per le canzoni partecipanti. Dal 2004 il festival si \u00e8 evoluto in un festival internazionale che ha visto, inoltre la prima vittoria di un brano in lingua inglese.\nNonostante il taglio \"internazionale\" del festival, la risposta della critica e dei mass media rimase negativa e non si riusc\u00ec a suscitare l'interesse del pubblico, il che port\u00f2 alla cancellazione definitiva del festival.\nBenidorm Fest e l'accoppiamento con l'Eurovision Song Contest (2022-presente).\nIl 22 luglio 2021 durante una conferenza stampa l'emittente RTVE ha confermato il ritorno di un festival simile nell'omonima citt\u00e0 per il 2022, chiamato Benidorm Fest. Inoltre \u00e8 stato confermato che, oltre ai premi originali, al vincitore spetter\u00e0 il diritto di rappresentare la Spagna all'Eurovision Song Contest 2022 in Italia."}
{"id": "1449719", "revid": "729019", "url": "https://it.wikipedia.org/wiki?curid=1449719", "title": "Stazione di Busto Arsizio Nord", "text": "La stazione di Busto Arsizio Nord \u00e8 una delle due stazioni ferroviarie di Busto Arsizio, posta sulle linee Saronno-Novara e Busto Arsizio\u2013Malpensa Aeroporto appartenenti alla rete FerrovieNord.\nLa stazione \u00e8 ubicata in via Vincenzo Monti, ed \u00e8 una stazione interrata a quattro binari.\nStoria.\nLa stazione originaria, posta in superficie, venne aperta nel 1887 in contemporanea con la linea Novara\u2013Seregno.\nAlla fine degli anni ottanta del XX secolo, in seguito alla necessit\u00e0 di raddoppiare il binario, si decise di interrare il tratto ferroviario di attraversamento urbano. I lavori, dopo alcuni anni di interruzione della linea, terminarono con l'attivazione della nuova stazione sotterranea il 1\u00ba luglio 1996. Il vecchio fabbricato viaggiatori fu abbattuto il 12 luglio 1991, e il vecchio sedime ferroviario adibito a parcheggio.\nNel 1999, trascorsi pochi mesi dall'inaugurazione del nuovo terminal Malpensa, prese ad operare il Malpensa Express, di cui, dal 2003, la stazione funge anche da fermata.\nNel luglio 2006, ad alcune centinaia di metri dalla stazione, sono iniziati i lavori di raddoppio a raso della tratta Sacconago-Vanzaghello, di realizzazione degli impianti ferroviari di armamento, trazione elettrica, segnalamento e telecomunicazioni e di costruzione di un posto di movimento merci nella zona del Bivio Sacconago-Malpensa.\nCon l'interramento della linea si era reso inutilizzabile il raccordo con l'altra stazione di Busto Arsizio. I lavori per il ripristino di tale raccordo, che fu poi battezzato \"raccordo X,\" sono stati completati nell'ottobre 2009.\nDa quel giorno \u00e8 stato istituito un collegamento a cadenza oraria tra la stazione Nord e la stazione di Busto RFI, anche se successivamente (il 12 dicembre 2010) tale collegamento \u00e8 stato sospeso, venendo sostituito da autobus. Oggi \u00e8 percorso dai treni della linea S50 Bellinzona-Malpensa Aeroporto della Rete celere ticinese. Il ripristino del raccordo X ha reso possibile anche il collegamento tra le ferrovie Nord ed il terminale intermodale di traffico combinato Hupac di Busto Arsizio. \u00c8 in progetto anche il \"raccordo Y\", che collegher\u00e0 la stazione di Busto Arsizio Nord con la stazione di Legnano di RFI.\nL\u2019impianto risulta telecomandato dal Dirigente Centrale Operativo\n, con sede a Saronno.\nMovimento.\nLa stazione \u00e8 servita dal servizio Malpensa Express e da relazioni regionali e regio-espresse operate da Trenord.\nDal 2011 al 2018 vi ha inoltre prestato servizio la linea S30 della rete celere del Canton Ticino, operante la relazione Bellinzona-Luino-Malpensa Aeroporto; a decorrere da giugno 2018 tale relazione viene soppressa e sostituita dalla linea S40, operante la tratta Malpensa Aeroporto Terminal 2-Varese-Mendrisio-Como. Da giugno 2019 il collegamento transfrontaliero con Malpensa (divenuto giornaliero e a cadenza oraria) \u00e8 garantito dalla linea S50 da e per Bellinzona (via Varese, Mendrisio e Lugano). Tali servizi sono in carico alla societ\u00e0 TiLo."}
{"id": "1449720", "revid": "580197", "url": "https://it.wikipedia.org/wiki?curid=1449720", "title": "Ben Sahar", "text": "Caratteristiche tecniche.\nNel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n.\nBiografia.\nDi madre polacca, ha la cittadinanza polacca.\nCarriera.\nClub.\nSahar \u00e8 considerato come uno dei maggiori talenti del calcio israeliano ed internazionale. Chiam\u00f2 l'attenzione su di s\u00e9 in una partita di Under-16 con l' contro l'. Prima di firmare per il Chelsea ha giocato con l'Hapoel Tel Aviv, con il quale per\u00f2 ha fatto fatica a trovare spazio. La firma con il Chelsea arriva nel maggio 2006 per 320.000 \u00a3. La sua prima presenza con la prima squadra risale al 6 gennaio del 2007 in FA Cup contro il Macclesfield Town, entrando al 76' al posto di Salomon Kalou. Debutta in FA Premier League una settimana dopo contro il , entrando all'82' al posto di Arjen Robben. Il 26 luglio 2007 passa al Queen's Park Rangers, squadra della Championship. Esordisce in un'amichevole estiva contro il Fulham segnando una doppietta (2-1); dopo questa partita il prestito di Sahar, inizialmente di 3 mesi, viene prolungato fino al 2 gennaio 2008. Viene poi mandato in prestito allo Sheffield United. Nel gennaio 2009 va a giocare in Eredivisie nelle file del De Graafschap. Nel corso del calciomercato 2009-2010 viene acquistato dall' che rileva il cartellino dal Chelsea.\nNell'estate 2010 ritorna, in prestito, all'Hapoel Tel Aviv.\nNell'estate 2011 passa in prestito all'.\nNel 2016 ha segnato il gol eliminazione dell' alla penultima giornata del girone di Europa League.\nNazionale.\nIl 7 ottobre 2006 Ben Sahar debutta con la nazionale israeliana U-21 nella partita d'andata nel play-off per qualificarsi al campionato europeo U-21 2007 contro la . Quella partita termina 1-1, mentre al ritorno l'Israele vince 1-0, qualificandosi cos\u00ec per l'europeo. L'esponenziale crescita di Sahar non sfugg\u00ec agli occhi dei selezionatori della nazionale maggiore; debutta con la nazionale il 7 febbraio 2007 in un'amichevole contro l'. Debutta in una competizione ufficiale il 24 marzo 2007 in occasione di -, incontro valido per le qualificazioni ad Euro 2008 dove entra al 69\u00ba minuto della partita terminata 0-0. Il 28 marzo 2007, contro l' segna 2 gol, divenendo cos\u00ec il giocatore pi\u00f9 giovane a segnare con la nazionale israeliana, dopo esser stato il pi\u00f9 giovane ad esordirvi."}
{"id": "1449721", "revid": "119991", "url": "https://it.wikipedia.org/wiki?curid=1449721", "title": "Oratorio di Santa Croce (Arcidosso)", "text": ""}
{"id": "1449722", "revid": "767487", "url": "https://it.wikipedia.org/wiki?curid=1449722", "title": "Lady Starlight (singolo)", "text": "Lady Starlight \u00e8 un brano degli Scorpions inserito nell'album \"Animal Magnetism\" e pubblicato nel 1980.\nIl brano, scritto da Schenker e Meine, rappresenta il punto pi\u00f9 melodico dell'album ed uno dei suoi migliori successi assieme a \"Make it Real\" e \"The Zoo\".\nIl singolo, un 7\" con solo questa canzone, \u00e8 stato pubblicato solo in Europa, in Giappone era gi\u00e0 in circolazione \"Only a Man\" che conteneva come b-side proprio \"Lady Starlight\".\n\u00c8 presente anche nell'album del 2000 Moment of Glory con la Berlin Philharmonic Orchestra."}
{"id": "1449723", "revid": "177966", "url": "https://it.wikipedia.org/wiki?curid=1449723", "title": "Forte Sofia", "text": "Forte Sofia, originariamente chiamato Werk Sofia, \u00e8 una fortificazione posta sulle colline a nord-ovest di Verona, parte del complesso sistema difensivo cittadino e pi\u00f9 in particolare del settore dei forti collinari e dei forti avanzati di pianura, messo in opera tra 1837 e 1843. La struttura fortificata fu realizzata nel 1838 e i lavori furono diretti dal direttore del Imperiale Regio Ufficio delle Fortificazioni di Verona, il maggiore generale tedesco Franz von Scholl. Il forte era stato intitolato all'arciduchessa Sofia di Baviera, madre del futuro imperatore Francesco Giuseppe, anche se \u00e8 noto pure come forte Santa Sofia per similitudine con i circostanti forte San Leonardo e forte San Mattia.\nDescrizione.\nNel sistema collinare, il forte occupa la posizione pi\u00f9 a meridione, sull'altura inferiore del colle di San Leonardo, che domina la parte occidentale della cinta magistrale di sinistra d'Adige, in particolare le opere della rondella e del rivellino di San Giorgio. Con il sistema dei forti collinari, concorreva a interdire l'aggiramento della piazzaforte a settentrione, inoltre copriva il fronte di gola del soprastante forte San Leonardo, batteva d'infilata la strada del Tirolo e il corso discendente dell'Adige, incrociando i tiri con il forte San Procolo.\nIl forte \u00e8 composto da una torre casamattata centrale a tracciato circolare circondata da un recinto perimetrale di sicurezza, a feritoie, munito di tre organi di fiancheggiamento, tra cui una caponiera casamattata sul fronte principale. L'impianto completo, col recinto di sicurezza perimetrale a tracciato poligonale, era stato previsto da Scholl anche per le altre quattro torri collinari, realizzate poi in forma ridotta per ragioni di economia. Il fronte principale, spezzato e arcuato, \u00e8 costituito dal terrapieno con le postazioni di artiglieria a cielo aperto, protetto da possenti merloni di muratura. Il fossato asciutto separa il forte dalla collina antistante, rivestita dal muro di controscarpa, e modellata alla sommit\u00e0 in forma geometrica di spalto, per il tiro radente di artiglieria. Completano il fronte principale una casamatta sullo spigolo sinistro e due poterne che conducono alle gallerie per fucilieri, inserite alle opposte estremit\u00e0 del fossato.\nLa torre si eleva su tre piani, oltre alla piattaforma superiore; tuttavia il piano terra, per l'adattamento al profilo collinare, si articola solo su met\u00e0 dell'impianto circolare: qui \u00e8 contenuta la polveriera a prova di bomba. La galleria anulare con fuciliere per la difesa ravvicinata, sporgente al piano terra, \u00e8 anch'essa sfalsata su due livelli, per le medesime ragioni di adattamento al profilo collinare. Al livello inferiore della torre \u00e8 inserito un maestoso portale, con antistante fossato; all'interno, nella casamatta anulare, un recinto di sicurezza per fucilieri batte l'ingresso della torre. Al secondo piano la casamatta anulare, con 12 cannoniere, era predisposta per le artiglierie. Infine sulla piattaforma, a cielo aperto, era allestito l'armamento principale dell'opera: speciali affusti consentivano alla batteria di cannoni la rotazione a 360\u00b0, in modo da battere l'intero spazio circostante. I piani sono collegati dal corpo scala centrale, a doppia rampa elicoidale.\nI paramenti murari del recinto di sicurezza, del muro di controscarpa e della galleria per fucilieri, sono a conci di tufo con apparecchio a opus poligonale. La torre centrale \u00e8 invece rivestita con paramento di tufo a conci squadrati, su corsi regolari.\nArmamento.\nL'armamento della fortificazione consisteva in:\nRiserve di munizioni: 70 barili di polvere da 112 kg.\nPresidio di guerra.\nIl presidio in caso di guerra della fortificazione consisteva in:\nEra inoltre possibile disporre un presidio di emergenza di 230 uomini."}
{"id": "1449727", "revid": "287204", "url": "https://it.wikipedia.org/wiki?curid=1449727", "title": "Goksel", "text": ""}
{"id": "1449729", "revid": "228587", "url": "https://it.wikipedia.org/wiki?curid=1449729", "title": "Oratorio di Santa Croce", "text": ""}
{"id": "1449731", "revid": "287204", "url": "https://it.wikipedia.org/wiki?curid=1449731", "title": "Damien Top", "text": "Nato a Rouen, in Francia, si trasferisce all'et\u00e0 di tre anni a Lilla con la famiglia. Entrato nel conservatorio di Lilla e dopo nel \"Conservatoire National Sup\u00e9rieur de Musique de Paris\", studia con R\u00e9mi Corazza, Isabelle Aboulker e Nicole Broissin. \u00c8 anche il direttore artistico dell'International Albert Roussel Festival e membro dell\"Istituto Musica Judaica\" di Barletta.\nComposizioni.\nPer piano solo"}
{"id": "1449733", "revid": "117658525", "url": "https://it.wikipedia.org/wiki?curid=1449733", "title": "Tito Marrone", "text": "Biografia.\nNacque da Francesco Marrone (1851-1939), insegnante di francese nel liceo classico \"Leonardo Ximenes\" di Trapani, e da Filippa Burgarella (1843-1906), appartenente alla famiglia Burgarella..\nNel 1899, all'eta di 17 anni, pubblic\u00f2 il primo volume di liriche dal titolo \u201cCesellature\u201d.\nNel 1902, la famiglia si trasfer\u00ec a Roma, dove Tito Marrone cominci\u00f2 a frequentare i caff\u00e8 letterari e instaur\u00f2 rapporti di amicizia con Sergio Corazzini, Fausto Maria Martini, Pier Maria Rosso di San Secondo, Lucio D'Ambra e Luigi Pirandello, partecipando al movimento letterario del crepuscolarismo. Pubblic\u00f2 poi \u201cLe gemme e gli spettri\u201d (1901), \u201cLe rime del commiato\u201d (1901) e \u201cLiriche\u201d (1904), mentre suoi contributi apparivano su quotidiani e periodici.\nTito Marrone am\u00f2 una bellissima ragazza dell'alta borghesia romana, Maria Valle, figlia di Antonio Valle (funzionario ministeriale) e di Cesira Fossati. Ma la ragazza mor\u00ec di tifo, all'et\u00e0 di appena 22 anni, ad Albano Laziale il 30 settembre 1909. Questa tragedia, che segn\u00f2 l'intera esistenza del poeta, sarebbe poi divenuta oggetto narrativo dell'ultimo romanzo di Pier Maria Rosso di San Secondo \"Incontri di uomini e di angeli\" del 1947.\nMarrone ebbe l'intuizione di reintrodurre sulle scene nazionali, dopo duemila anni d'assenza, le tragedie del teatro greco. Tradusse in versi, infatti, l'\"Orestiade\" di Eschilo insieme con Antonio Cippico per la rappresentazione nel 1906 presso il Teatro Argentina di Roma, e per questo conquist\u00f2 un vasto successo di pubblico.\nSue opere teatrali originali erano state rappresentate in Italia e all'estero.\nDopo la morte della fidanzata Maria Valle, amareggiato anche dalla scarsa considerazione della critica per le sue poesie, smise di pubblicare le proprie opere, pur continuando a comporre liriche e commedie.\nDopo la seconda guerra mondiale, nel 1947, riprese a pubblicare i propri scritti. Ricevette il \"Premio Fusinato\" (per \u201cCarnascialate\u201d, \u201cPoemi provinciali\u201d e \u201cFavole e fiabe\u201d) e il \"Premio Internazionale di Poesia Siracusa\" (per il poema lirico \u201cEsilio della mia vita\u201d, gennaio 1950).\nLa Provincia Regionale di Trapani, nel 2003, ha intitolato a Tito Marrone l'unico teatro presente a Trapani, quello della locale Universit\u00e0 ."}
{"id": "1449739", "revid": "88740", "url": "https://it.wikipedia.org/wiki?curid=1449739", "title": "Cagli (disambigua)", "text": ""}
{"id": "1449743", "revid": "21583", "url": "https://it.wikipedia.org/wiki?curid=1449743", "title": "Skopin", "text": "Skopin \u00e8 una cittadina della Russia europea centrale (Oblast' di Rjazan'), situata ai margini nordorientali del Rialto centrale russo, 109 chilometri a sud del capoluogo; \u00e8 capoluogo del distretto omonimo.\nSkopin \u00e8 una delle pi\u00f9 antiche cittadine dell'Oblast' di Rjazan', dato che risulta fondata nel XII secolo con il nome di \"Licharevskij Gorodi\u0161\u010de\" (\u041b\u0438\u0445\u0430\u0440\u0435\u0432\u0441\u043a\u0438\u0439 \u0413\u043e\u0440\u043e\u0434\u0438\u0449\u0435); nel 1597 o, secondo altre fonti, nel 1663, venne costruita sul sito dell'odierna citt\u00e0 una fortezza.\nLa cittadina nel frattempo cresciuta venne successivamente ribattezzata \"Skopinskaja sloboda\" e, nel 1778, quando ottenne \"status\" di citt\u00e0 sotto il regno di Caterina II, \"Skopin\".\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1449745", "revid": "1714743", "url": "https://it.wikipedia.org/wiki?curid=1449745", "title": "Mafalda del Portogallo", "text": "Biografia.\nFiglia del re del Portogallo, Sancho I e di Dolce di Barcellona (1160-1198), figlia della regina di Aragona, Petronilla e del conte di Barcellona, Raimondo Berengario IV.\nAlla morte del padre, nel 1211, Mafalda ricevette in eredit\u00e0 il castello di Seia, distretto di Guarda, unitamente alla citt\u00e0, con le relative rendite. Ma il nuovo re, Alfonso II, rifiutava di consegnargliela, cos\u00ec come rifiutava di consegnare terre e citt\u00e0 anche alle altre due sorelle, Sancha e Teresa. Alfonso temeva che, una volta riconosciuto il diritto di propriet\u00e0 alle sorelle, eventuali eredi avrebbero poi potuto succedere loro e spezzare l'unit\u00e0 del regno.Da questo fatto nacque una disputa tra il re e le tre sorelle, che avevano l'appoggio di buona parte della nobilt\u00e0; la disputa port\u00f2 ad un conflitto che vide vincitore il re sui nobili ribelli.La crisi fu risolta, alla morte di Alfonso, nel 1223, dal suo successore, Sancho II, che consent\u00ec alle zie di ricevere le rendite, pur mantenendo il controllo di castelli e citt\u00e0.\nNel frattempo, nel 1215, all'et\u00e0 di circa dieci anni, il fratello, il re Alfonso II la spos\u00f2 al suo coetaneo, re di Castiglia, Enrico I, di circa undici anni, figlio del re di Castiglia Alfonso VIII e di Eleonora Plantageneta, sesta figlia legittima, seconda femmina, del re d'Inghilterra, duca di Normandia e conte d'Angi\u00f2, Enrico II e della duchessa d'Aquitania e Guascogna e contessa di Poitiers, Eleonora d'Aquitania.Il matrimonio fu celebrato a Burgos, alla fine di agosto, ma, tenuto conto della giovane et\u00e0 della coppia il matrimonio non fu consumato e l'anno dopo (1216), il matrimonio fu annullato, per consanguineit\u00e0, da Papa Innocenzo III.\nDopo la separazione dal marito, Mafalda divenne signora di Arouca, dove fond\u00f2 l'abbazia di Arouca, e dopo essere rimasta vedova, come le due sorelle maggiori, Sancha e Teresa si fece monaca cisterciense. \nMafalda mor\u00ec il 1\u00ba maggio del 1256 nel monastero di Rio Tinto ad Amarante, nel distretto di Porto, dove fu inumata. Pi\u00f9 tardi il suo corpo fu riesumato, per essere traslato nell'abbazia di Arouca. Il corpo fu trovato intatto e la cosa gener\u00f2 un forte movimento di devozione per la principessa portoghese.\nCulto.\nIl 27 giugno 1793 Mafalda fu beatificata dal Papa Pio VI, riunendola cos\u00ec alle sorelle Teresa e Sancha, beatificate all'inizio dello stesso secolo.\u00c8 festeggiata dalla Chiesa Cattolica il 2 di maggio."}
{"id": "1449746", "revid": "1632387", "url": "https://it.wikipedia.org/wiki?curid=1449746", "title": "Eugenio Scalfari", "text": "Considerato, anche dai suoi \"avversari\", uno dei pi\u00f9 grandi giornalisti italiani del XX secolo contribu\u00ec, con altri, a fondare il settimanale \"l'Espresso\" ed \u00e8 fondatore del quotidiano \"la Repubblica\". I campi principali dell'analisi di Scalfari sono l'economia e la politica. La sua ispirazione politica \u00e8 socialista liberale, azionista e radicale. I temi dominanti nei suoi articoli recenti sono la laicit\u00e0, la questione morale e la filosofia.\nBiografia.\nFormazione e vita privata.\nScalfari nasce a Civitavecchia (Roma) il 6 aprile del 1924 da genitori calabresi. Iscrittosi dapprima presso il Liceo Mamiani di Roma, sar\u00e0 poi al liceo classico \"G.D. Cassini\" di Sanremo, dove intanto s'era trasferito con la famiglia per via del lavoro del padre, chiamato a svolgervi l'attivit\u00e0 di direttore artistico del locale Casin\u00f2, che compir\u00e0 fino alla fine il suo ciclo di studi liceali, avendo come suo compagno di banco il futuro scrittore Italo Calvino.\nNel 1950 si sposa con la figlia del giornalista Giulio De Benedetti, Simonetta, morta nel 2006, dalla quale ha avuto le due figlie Enrica e Donata.\nDalla fine degli anni settanta Scalfari \u00e8 sentimentalmente legato a Serena Rossetti, gi\u00e0 segretaria di redazione de \"L'Espresso\" (e poi di \"Repubblica\"), che sposer\u00e0 dopo la scomparsa della moglie Simonetta.\nEugenio Scalfari \u00e8 ateo.\nEsordi giornalistici durante il fascismo.\nTra le prime esperienze giornalistiche di Scalfari c'\u00e8 \"Roma Fascista\", organo ufficiale del GUF (Gruppo Universitario Fascista), mentre era studente di giurisprudenza. Negli anni successivi Scalfari continua a collaborare con riviste e periodici legati al fascismo, come \"Nuovo Occidente\", diretto dall'ex squadrista e fascista cattolico Giuseppe Attilio Fanelli. Nel 1942 Scalfari sar\u00e0 nominato caporedattore di \"Roma Fascista\".\nAll'inizio del 1943 scrive una serie di corsivi non firmati sulla prima pagina di \"Roma Fascista\" in cui lancia generiche accuse verso speculazioni da parte di gerarchi del Partito Nazionale Fascista sulla costruzione dell'EUR. Questi articoli portarono alla sua espulsione dai GUF e dal Partito per opera di Carlo Scorza, allora vicesegretario del PNF. Di fronte al gerarca, intenzionato a perseguire gli speculatori, il giovane Scalfari aveva ammesso come i suoi corsivi fossero basati su voci generiche. Il gerarca accus\u00f2 poi il giovane di essere un imboscato, e lo prese materialmente per il bavero strappandogli le mostrine dalla divisa del partito.\nCarriera giornalistica nel dopoguerra.\nDopo la fine della seconda guerra mondiale entra in contatto con il neonato Partito Liberale Italiano, conoscendo giornalisti importanti nell'ambiente. Nel 1950, mentre lavora presso la Banca Nazionale del Lavoro, diventa collaboratore, prima a \"Il Mondo\" e poi a \"L'Europeo\", di due personalit\u00e0 che spesso richiama nei suoi scritti: Mario Pannunzio e Arrigo Benedetti. Ricorder\u00e0 poi, con orgoglio, di essere stato licenziato dalla BNL per una serie di articoli sulla Federconsorzi non graditi alla direzione.\nNel 1955 partecipa all'atto di fondazione del Partito Radicale. Nello stesso anno nasce il settimanale \"L'Espresso\": Scalfari \u00e8 direttore amministrativo e scrive articoli di economia.\nNel 1963 somma la carica di direttore responsabile de \"L'Espresso\" a quella di direttore amministrativo. Il settimanale arriva in cinque anni a superare il milione di copie vendute. Il successo giornalistico si fuse con il piglio imprenditoriale, dato che Scalfari continu\u00f2 a gestire anche la parte organizzativa e amministrativa.\nSempre nel 1967 Scalfari pubblica insieme a Lino Jannuzzi l'inchiesta sul SIFAR che fa conoscere il tentativo di colpo di Stato chiamato \"piano Solo\".\nIl generale De Lorenzo li querela e i due giornalisti vengono condannati rispettivamente a 15 e a 14 mesi di reclusione, malgrado la richiesta di assoluzione fatta dal Pubblico Ministero Vittorio Occorsio, che era riuscito a leggere gli incartamenti integrali prima che il governo ponesse il segreto di Stato.\nScalfari e Jannuzzi evitano il carcere grazie all'immunit\u00e0 parlamentare offerta loro dal Partito Socialista Italiano: alle elezioni politiche del 1968 Scalfari viene eletto deputato, come indipendente, nelle liste del PSI, segreteria Mancini, mentre Jannuzzi diviene senatore. Scalfari, che era stato eletto sia nella circoscrizione di Torino che in quella di Milano, opta per la seconda e aderisce al gruppo del PSI. Resta deputato fino al 1972. Nel 1968, dopo la candidatura al Parlamento, aveva lasciato la direzione de \"L'Espresso\".\nNel 1971 sottoscrive la lettera aperta a \"L'Espresso\" contro il commissario Luigi Calabresi. Nel 2017, dopo 45 anni, ammette che \"quella firma era stata un errore\".\nIn quegli anni critica accanitamente le manovre di Eugenio Cefis, prima presidente dell'ENI e poi di Montedison, appoggiando spesso chi gli si opponeva; tra questi vi fu nel 1971 Sindona nel suo scontro con Mediobanca per il controllo di Bastogi. Soprattutto contro Cefis \u00e8 indirizzato il celebre libro-inchiesta pubblicato da Scalfari e da Giuseppe Turani nel 1974, \"Razza padrona\".\nFondazione e direzione de \"la Repubblica\".\nNel 1976, dopo aver gi\u00e0 tentato (inutilmente) di varare un quotidiano insieme a Indro Montanelli, che aveva respinto la proposta definendola piuttosto azzardata, Scalfari fonda il quotidiano \"la Repubblica\", che debutta nelle edicole il 14 gennaio di quell'anno. L'operazione, attuata con il Gruppo L'Espresso e la Arnoldo Mondadori Editore, apre una nuova pagina del giornalismo italiano. Il quotidiano romano, sotto la sua direzione, compie in pochissimi anni una scalata imponente, diventando per lungo tempo il principale giornale italiano per tiratura.\nL'assetto proprietario registra negli anni ottanta consolidamenti della posizione dello stesso Scalfari e l'ingresso di Carlo De Benedetti, nonch\u00e9 un vano tentativo di acquisizione da parte di Berlusconi in occasione della \"scalata\" del titolo Arnoldo Mondadori Editore, finito con il \"lodo Mondadori\", resosi necessario a causa del fatto che (come accertato dalla magistratura in seguito) Silvio Berlusconi, a capo della Fininvest, aveva corrotto uno dei tre giudici per avere un pronunciamento favorevole nella disputa con De Benedetti per il controllo della Mondadori: tale accordo fu fortemente voluto da Giulio Andreotti, grazie all'intermediazione di Giuseppe Ciarrapico. Sotto la guida di Scalfari, \"Repubblica\" apre il filone investigativo sul caso Enimont, che dopo due anni verr\u00e0 in buona parte confermato dall'inchiesta di \"Mani pulite\".\nContro Craxi, a differenza che con Spadolini e con De Mita, Scalfari s'era speso sin dall'inizio del decennio precedente, considerandolo l'archetipo della questione morale contro cui si scagliava l'anima della sinistra rappresentata da Berlinguer. Di questi invece elogi\u00f2 lo \"strappo\" con l'Unione Sovietica in occasione del golpe polacco, pur restando essenzialmente estraneo alla tradizione comunista e rimanendo su posizioni legate all'intellettualit\u00e0 laica e alla tecnocrazia. In tal senso vanno lette alcune sue importanti iniziative, tutte sostenute per il tramite di \"Repubblica\": sponsorizza il \"governo del Presidente\", candidandovi il governatore della Banca d'Italia Carlo Azeglio Ciampi, gi\u00e0 negli anni ottanta; indica al presidente Scalfaro il commissario PSI a Milano Giuliano Amato come viatico per la sua scelta a premier nel 1992; apprezza Guido Rossi come commissario delle aziende travolte nel turbine di Tangentopoli. Il 27 gennaio 1994 incomincia, dapprima in solitaria, la sua ventennale battaglia contro Silvio Berlusconi . Sconfitto Vittorio Sgarbi , il 7 maggio 2008 \u00e8 il primo a percepire e ad avvertire il pubblico circa la potenziale discesa in politica di Beppe Grillo. Il 9 gennaio 2018 rompe definitivamente con il suo ex editore Carlo De Benedetti. Il 13 aprile 2019 \u00e8 il primo a preconizzare una possibile, futura alleanza d'intesa fra Matteo Renzi e Matteo Salvini .\nRitiro dalla direzione de \"la Repubblica\".\nScalfari, padre del quotidiano \"la Repubblica\" e della sua ascesa editoriale e politico-culturale, abbandona il ruolo di direttore nel 1996, dopo che gi\u00e0 da tempo aveva ceduto, insieme a Caracciolo, la propriet\u00e0 a Carlo De Benedetti; gli subentra Ezio Mauro. Non scompare dalla testata del giornale, poich\u00e9 continua a svolgere il ruolo di editorialista dell'edizione domenicale. I suoi editoriali sono entrati oramai nella consuetudine del giornale, tanto da essere soprannominati - anche per la loro lunghezza - \"la messa cantata della domenica\". Cura altres\u00ec una rubrica su \"L'Espresso\" (\"Il vetro soffiato\"). Il 6 luglio 2007, sul \"Venerd\u00ec di Repubblica\" (il \"magazine\" settimanale che esce dal 1987), annuncia di voler abbandonare dopo l'estate la sua storica rubrica \"Scalfari risponde\", ringraziando i lettori per l'affetto ricevuto e gli stimoli da loro pervenuti per le sue riflessioni. Gli subentra Michele Serra.\nSu RaiSat Extra \u00e8 andato in onda per qualche tempo, ogni gioved\u00ec, un programma dal titolo \"La Scalfittura\", in cui Scalfari teneva colloqui politici con Giovanni Floris.\nControversie.\nNel 2013 e nel 2014, le sue \"interviste\" con papa Francesco hanno causato per due volte la smentita da parte della sala stampa vaticana in relazione alle parole attribuite da Scalfari al Pontefice. Scalfari ha ribattuto di aver scritto virgolettati \"come se fossero usciti dalla bocca del Papa\", senza aver preso appunti o registrato durante i colloqui, sostenendo che quello era stato il suo metodo di lavoro per quasi cinquant'anni. Il 29 marzo 2018 il Vaticano ha smentito un\u2019altra intervista di Eugenio Scalfari a papa Francesco, a seguito della pubblicazione di un suo articolo su \"Repubblica\", negando che il Papa avesse rilasciato un\u2019intervista a Scalfari e sostenendo che il contenuto dell\u2019articolo fosse il frutto di una sua ricostruzione.\nCiononostante, Papa Francesco continua periodicamente a concedere interviste esclusive a Scalfari.\nPremi e onorificenze.\nScalfari ha ricevuto varie onorificenze. A livello giornalistico ha vinto nel 1988 il Premio Internazionale Trento per \"Una vita dedicata al giornalismo\", nel 1996 il Premio Ischia alla carriera, nel 1998 il Premio Guidarello al giornalismo d'autore e, di recente, il Premio Saint-Vincent 2003. L'8 maggio 1996 \u00e8 stato nominato Cavaliere di gran croce dal presidente della Repubblica Oscar Luigi Scalfaro mentre nel 1999 ha ricevuto una delle pi\u00f9 prestigiose onorificenze della Repubblica francese diventando Cavaliere della Legion d'onore (successivamente \u00e8 stato promosso ufficiale).\n\u00c8 cittadino onorario di Velletri, citt\u00e0 in cui risiede.\nIl 5 maggio 2007 ha ricevuto la cittadinanza onoraria di Vinci e il 23 ottobre 2008 gli \u00e8 stata conferita la cittadinanza benemerita di Sanremo.\nNel 2019 vince il prestigioso Premio Viareggio."}
{"id": "1449747", "revid": "834", "url": "https://it.wikipedia.org/wiki?curid=1449747", "title": "Don't Make No Promises (Your Body Can't Keep)", "text": ""}
{"id": "1449755", "revid": "1305772", "url": "https://it.wikipedia.org/wiki?curid=1449755", "title": "Flavio Tauro", "text": "Flavio Tauro (latino: \"Flavius Taurus\") fu il nome di alcuni personaggi della storia romana"}
{"id": "1449757", "revid": "767487", "url": "https://it.wikipedia.org/wiki?curid=1449757", "title": "Fernando Ubiergo", "text": "Premi e riconoscimenti.\nIn trent'anni di carriera ha avuto numerosi riconoscimenti e annovera tra i suoi premi tre vittorie in tre importanti festival musicali di lingua spagnola:"}
{"id": "1449759", "revid": "797136", "url": "https://it.wikipedia.org/wiki?curid=1449759", "title": "Marvin Compper", "text": "Biografia.\nPoich\u00e9 suo padre \u00e8 nato a Guadalupa, possiede anche il passaporto francese.\nCaratteristiche tecniche.\nGiocatore molto duttile, il suo ruolo principale \u00e8 quello di difensore centrale, ma essendo mancino pu\u00f2 essere impiegato anche come terzino sinistro o come esterno di centrocampo, oltre che a quello di mediano davanti alla difesa. Le sue armi migliori sono la grande fisicit\u00e0 e l'abilit\u00e0 nei colpi di testa.\nCarriera.\nClub.\nStoccarda.\nInizia la carriera nelle giovanili dello .\nBorussia M\u00f6nchengladbach.\nPrima di passare al Borussia M\u00f6nchengladbach nel gennaio 2003 dove viene impiegato nella formazione Under-23. Nella stagione 2005-2006 esordisce in Bundesliga e firma il suo primo contratto professionistico che lo lega al club di M\u00f6nchengladbach fino a giugno 2008. Nella stagione 2006-2007 totalizza 23 presenze in Bundesliga, a fine stagione la squadra retrocede in Zweite Bundesliga. Anche nella successiva stagione \u00e8 una riserva.\nHoffenheim.\nA gennaio 2008 firma un accordo con l' a cui passer\u00e0 a fine stagione a parametro zero; dopo qualche giorno il Borussia e il suo nuovo club si accordano e per la somma di 100.000 euro il trasferimento viene reso immediato.\nFiorentina.\nIl 25 gennaio 2013 firma un contratto di 3 anni e mezzo con la societ\u00e0 italiana della Fiorentina che lo preleva per 200.000 euro. Esordisce in Serie A il 3 marzo in Fiorentina-Chievo 2-1. Ricompare in campo qualche partita dopo, contro il Milan entrando al posto di Stefan Savi\u0107 e gioca dal primo minuto anche la partita seguente contro l'Atalanta. Conclude la sua prima stagione a Firenze con 7 presenze.\nInizia la sua seconda stagione a Firenze con una presenza nella trasferta vinta 2-5 contro il Genoa. La sua prima presenza in Europa League con la maglia viola arriva il 19 settembre 2013 nella partita interna contro il Pa\u00e7os Ferreira (3-0).\nSegna il suo primo gol in maglia viola il 23 gennaio 2014 nella gara di Coppa Italia Fiorentina- (2-1).\nRB Lipsia.\nIl 3 agosto 2014 viene ceduto al RB Lipsia, per 500.000 euro. Con il club tedesco colleziona un'ottantina di partite e ottiene assieme ai compagni la prima storica promozione in Bundesliga.\nCeltic.\nIl 1\u00ba gennaio 2018 il Celtic ufficializza l'acquisto del giocatore a titolo definitivo per poco pi\u00f9 di un milione di euro.\nNazionale.\nNel 2005 ha giocato nella Nazionale Under-20 di calcio ai Mondiali di categoria.\nIl 19 novembre 2008 fa il suo esordio con la Nazionale maggiore.\nStatistiche.\nPresenze e reti nei club.\n\"Statistiche aggiornate al 3 marzo 2018.\""}
{"id": "1449771", "revid": "287204", "url": "https://it.wikipedia.org/wiki?curid=1449771", "title": "Societ\u00e0 Podistica Lazio 1911-1912", "text": "Questa voce raccoglie le informazioni riguardanti la Societ\u00e0 Podistica Lazio nella stagione 1911-1912."}
{"id": "1449773", "revid": "177966", "url": "https://it.wikipedia.org/wiki?curid=1449773", "title": "Werk Sofia", "text": ""}
{"id": "1449778", "revid": "116715638", "url": "https://it.wikipedia.org/wiki?curid=1449778", "title": "Antony Garrett Lisi", "text": " \nBiografia.\nLaureato alla UCLA non \u00e8 affiliato ad alcuna universit\u00e0. Lisi \u00e8 amante del surf e dello snowboard, attivit\u00e0 che pratica a giorni alterni rispetto allo studio della fisica.\nIl 6 novembre 2007 \u00e8 per aver inserito sull'archivio arXiv un articolo dal titolo \"Una Teoria del tutto straordinariamente semplice\" (\"An Exceptionally Simple Theory of Everything\"), che dovrebbe secondo l'autore presentare una nuova teoria in grado di unificare la fisica quantistica con la gravitazione utilizzando l'Algebra di Lie del gruppo E8. \nLa teoria tuttavia non \u00e8 stata sottoposta ad una revisione paritaria e non presenta i dettagli necessari affinch\u00e9 il modello possa descrivere in modo completo l'universo, ad esempio nella trattazione di Lisi l'intensit\u00e0 delle forze fondamentali \u00e8 completamente assente. Per questo motivo, la teoria non \u00e8 verificabile e non pu\u00f2 fornire una risposta al problema della gravit\u00e0 quantistica. Tentativi analoghi a quello di Lisi erano gi\u00e0 stati compiuti all'inizio della seconda met\u00e0 del XX secolo, arrivando alla conclusione che l'interazione gravitazionale non possa essere unita alle altre forze fondamentali attraverso teorie di gauge basate sui gruppi di Lie, risultato noto come teorema di Coleman-Mandula. \u00c8 infatti stato provato che anche la proposta di Lisi soffre di simili problemi, che restano quindi del tutto irrisolti dalla nuova teoria. Il modello di Lisi \u00e8 stato quindi abbandonato senza avere alcun seguito e pu\u00f2 quindi essere annoverata tra le cosiddette \"crackpot theories\".\nLa teoria di Lisi.\nLisi sostiene che le particelle che formano l'universo sono strutturate completamente secondo l'Algebra di Lie E8, perfino le particelle fermioniche, come i neutrini e gli elettroni, in violazione del teorema spin-statistica. La teoria \u00e8 quindi completamente inconsistente fin dalle sue fondamenta.\nNel gruppo E8, la struttura che descrive la relazione fra tutte le forze e le particelle \u00e8 rappresentata da un \"reticolo\" di relazioni composto di \"248 punti\".\nSecondo Lisi, ad ognuno dei 248 punti che lo compongono, sarebbe possibile associare una determinata forza o particella elementare, di modo che alle relazioni matematiche che legano fra loro i vari punti di E8 corrisponderebbero analoghe relazioni tra le particelle e le forze associate (gravit\u00e0 inclusa). In questa struttura 20 punti rimangono liberi e questi punti corrisponderebbero a 20 particelle elementari non ancora individuate.\nReazioni alla teoria di Lisi.\nNonostante la mancanza di fondamento fisico e matematico, la teoria di Lisi ha catturato l'attenzione di giornali e riviste divulgative. Il fisico Lee Smolin ha descritto la teoria come \"uno dei pi\u00f9 irresistibili modelli di unificazione che io abbia mai visto in molti, molti anni\". Smolin avrebbe per\u00f2 poi dichiarato di essere stato citato fuori dal contesto del suo discorso.\nIl \"Telegraph\" ha scritto: \nLa teoria non ha avuto per\u00f2 alcun seguito nella fisica delle interazioni fondamentali, rimanendo sostanzialmente e ragionevolmente ignorata."}
{"id": "1449793", "revid": "767487", "url": "https://it.wikipedia.org/wiki?curid=1449793", "title": "Elpida", "text": "Biografia.\nCarriera.\nNel 1972 aveva partecipato al Festival della canzone di Salonicco () con la canzone \"Den ton eida\" (\u0394\u03b5\u03bd \u03c4\u03bf\u03bd \u03b5\u03af\u03b4\u03b1, \u00ab Io non l'ho visto\u00bb) e lo stesso anno aveva registrato il suo primo album, che era stato presentato in diretta dai suoi colleghi Georges Dalaras, Giannis Parios, Tolis Voskopoulos, Giorgos Marinos, Yannis Poulopoulos, Haris Alexiou e Gr\u012bgor\u012bs Mpithik\u014dts\u012bs.\nGi\u00e0 nel 1973, secondo la radio nazionale greca ERT, era la cantante pi\u00f9 popolare del paese. Nel 1975 aveva vinto il Festival di Vi\u00f1a del Mar con \"Love Song\". Ha rappresentato la Grecia all'Eurovision Song Contest 1979 con il brano \"Sokratis\", classificandosi all'ottavo posto. All'Eurovision Song Contest 1986 ha cantato per Cipro, classificandosi all'ultimo posto con \"Tora zo\"."}
{"id": "1449794", "revid": "287204", "url": "https://it.wikipedia.org/wiki?curid=1449794", "title": "L'amore soldato", "text": "L'amore soldato \u00e8 un dramma giocoso in tre atti del compositore Antonio Sacchini su libretto di Antonio Andrei. Il libretto \u00e8 una rielaborazione de \"L'amor tra l'armi\" che Niccol\u00f2 Tassi scrisse per essere musicato da Giovanni Marco Rutini, il quale venne messo in scena il 3 luglio 1768 al Teatro Erranti di Siena.\nFu rappresentata per la prima volta il 4 maggio 1778 al King's Theatre di Londra. Venne successivamente ripresa in tutta Europa: in particolare si ricordano quella dell'8 luglio 1779 a Parigi, quella dello stesso anno a Eszterh\u00e1za e quella del 1781 a Firenze.\nRappresentazioni in tempi moderni e registrazioni.\nIn tempi moderni \"L'amore soldato\" fu data a Siena nel 1955 e successivamente a Napoli nel gennaio del 1973; in quest'occasione l'esecuzione fu affidata all\"'Orchestra Alessandro Scarlatti RAI Napoli\" sotto la direzione di Massimo Pradella. La rappresentazione di questo lavoro a Napoli, a tutt'oggi, \u00e8 l'unica ad essere stata registrata."}
{"id": "1449798", "revid": "287204", "url": "https://it.wikipedia.org/wiki?curid=1449798", "title": "Caja Segovia Futbol Sala", "text": ""}
{"id": "1449802", "revid": "177966", "url": "https://it.wikipedia.org/wiki?curid=1449802", "title": "Forte San Mattia", "text": "Forte San Mattia, originariamente chiamato Werk San Mattia, \u00e8 una fortificazione posta sulle colline a nord di Verona, parte del complesso sistema difensivo cittadino e pi\u00f9 in particolare del settore dei forti collinari e dei forti avanzati di pianura, messo in opera tra 1837 e 1843. La struttura fortificata fu realizzata nel 1843 e i lavori furono diretti dal direttore del Imperiale Regio Ufficio delle Fortificazioni di Verona, il maggiore generale tedesco Franz von Scholl, insieme al suo allievo Michael von Maly.\nDescrizione.\nPosto sull'altura pi\u00f9 eminente che domina la citt\u00e0 a settentrione, in prossimit\u00e0 della chiesetta di San Mattia, il forte omonimo \u00e8 al centro del campo trincerato collinare. Il settore di tiro principale delle sue artigliere batte, verso settentrione, il versante collinare che scende verso Avesa e l'antistante crinale, incrociando il fuoco con le due torri Massimiliane pi\u00f9 prossime, al fine di interdire l'aggiramento della piazzaforte da nord.\nLa forma irregolare del forte \u00e8 tipica della fortificazione di montagna. L'impianto planimetrico, molto articolato per l'adattamento al sito, \u00e8 riconducibile alla lunetta con fronte principale. Il fronte di gola \u00e8 composto da un muro a feritoie pi\u00f9 volte ripiegato, a formare due recinti: il primo, d'ingresso, col tamburo difensivo; il secondo con la batteria casamattata rivolta verso la Valdonega.\nSul fronte principale si distingue il grande ridotto casamattato, con pianta lineare spezzata, a saliente, che si eleva su uno, due o tre piani, adattandosi la base dell'opera al profilo del crinale. Oltre al ricovero della guarnigione, l'opera \u00e8 ordinata per artiglierie in casamatta e per fucileria. Davanti al ridotto, sul terrapieno, erano stabilite le postazioni di artiglieria a cielo aperto. Al centro della facciata retrostante sporge il corpo scala trilatero, arrotondato. Il fossato asciutto, difeso dalla caponiera centrale, collegata dalla poterna, separa il forte dalla collina antistante, rivestita dal muro di controscarpa e modellata alla sommit\u00e0 nella forma geometrica dello spalto, per il tiro radente delle artiglierie.\nTutti i paramenti murari del forte sono a conci di tufo con apparecchio a opus poligonale. L'accurata esecuzione tecnico-costruttiva, assieme alla perfezione geometrica d'insieme possono qualificare quest'opera come un capolavoro dell'arte fortificatoria di tutti i tempi. In essa si riconoscono il talento architettonico di Michael von Maly, allievo prediletto di Franz von Scholl. Il forte, infatti, esemplifica l'attitudine dei progettisti absburgici al tema dell'ambientazione, della fusione tra architettura e paesaggio: consapevoli che le fortificazioni collinari e montane fossero situate in posizioni di particolare interesse visivo, studiavano attentamente le complesse relazioni paesaggistiche sia per ragioni funzionali, balistiche, di reciproco fiancheggiamento, sia per la loro cultura, appartenente a pieno titolo al romanticismo mitteleuropeo. Il fronte principale, direttamente esposto alle offese, assumeva quindi carattere mimetico; il fronte di gola, nel settore pi\u00f9 protetto, assumeva invece una connotazione figurativa geometrica e monumentale, tanto che vi si impone una grande nicchia-cannoniera, aperta sulla citt\u00e0 come se fosse un arco trionfale.\nArmamento.\nL'armamento della fortificazione consisteva in:\nRiserve di munizioni: 1 polveriera per kg.\nPresidio di guerra.\nIl presidio in caso di guerra della fortificazione consisteva in:\nEra inoltre possibile disporre un presidio di emergenza di 500 uomini."}
{"id": "1449803", "revid": "125295191", "url": "https://it.wikipedia.org/wiki?curid=1449803", "title": "Exsultate, jubilate", "text": "Exsultate, jubilate (K 165 - K6 158a), in latino \"Esultate, giubilate\", \u00e8 un mottetto composto da Wolfgang Amadeus Mozart a Milano nel 1773.\nStoria.\nIl mottetto venne composto da Mozart per il castrato Venanzio Rauzzini, che interpretava il ruolo di Cecilio nella messa in scena dell'opera \"Lucio Silla\" al Teatro Regio Ducale di Milano.\nGrazie ad un post scriptum che Mozart scrisse alla sorella in calce ad una lettera del padre del 16 gennaio 1773, si sa che questo mottetto venne eseguito per la prima volta il 17 gennaio 1773 nel convento dei Teatini a Milano, che aveva sede presso la chiesa di Sant'Antonio Abate con Venanzio Rauzzini.\nDescrizione.\nSebbene non sia una composizione di grandi proporzioni, essa \u00e8 ritenuta fra i massimi esempi di musica vocale del giovane Mozart, appena diciassettenne.\nDal punto di vista strutturale, la composizione risulta suddivisa in quattro episodi:\nLa parte solista, oggi normalmente affidata ad un soprano, \u00e8 talvolta interpretata anche da mezzosoprani, come ad esempio Cecilia Bartoli, che lo ha eseguito innumerevoli volte sia sotto la direzione di Claudio Abbado che sotto la direzione di Riccardo Muti. \nIl mottetto \u00e8 anche eseguito nella riduzione per voce e pianoforte o organo."}
{"id": "1449809", "revid": "177966", "url": "https://it.wikipedia.org/wiki?curid=1449809", "title": "Werk San Mattia", "text": ""}
{"id": "1449810", "revid": "124634219", "url": "https://it.wikipedia.org/wiki?curid=1449810", "title": "Jamie Hewlett", "text": "Biografia.\nHa conseguito una certa fama e successo nel 2001 quando insieme all'amico musicista Damon Albarn, frontman della nota band inglese Blur, decise di realizzare una \"cartoon band\", dando vita ai Gorillaz. Hewlett ha cos\u00ec disegnato ed animato i quattro membri virtuali della band che sono Stuart 2D Pot, Murdoc Niccals, Russel Hobbs e Noodle ed ha anche diretto i video musicali della \"cartoon band\". Ha ideato e realizzato insieme ad Alan Martin la serie a fumetti \"Tank Girl\", che ha riscosso un buon successo a livello internazionale, e dalla quale \u00e8 stato poi tratto un film con Lori Petty come protagonista.\nUna tra le teorie pi\u00f9 attendibili sull'identit\u00e0 di Banksy lo vorrebbe come il volto dietro al misterioso artista. Infatti un esperto forense ha affermato che Jamie Hewlett \u00e8 senz'altro l'artista senza nome di Bristol. L'esperto, che ha chiesto di rimanere anonimo, dice che ha seguito tutti i flussi finanziari del maestro dei graffiti e ha potuto notare in modo inequivocabile che questi dati finanziari mostrano che un \"J Hewlett\" \u00e8 associato a ogni azienda nota per essere collegata anche all'artista anonimo.\nUn famoso stencil dei gorilla di Banksy appare nel video musicale ufficiale dei Gorillaz per \"Tomorrow Comes Today\". Inoltre Bansky \u00e8 l'autore della copertina dell'album \"Think Tank\" dei Blur. La pubblicista di Banksy, Joanna Brooks, ha detto a Metro in un'e-mail: \"Posso confermare che Jamie Hewlitt non \u00e8 l'artista Banksy\". L'esperto ha fatto notare che: \u201c\u00c8 Jamie Hewlett, non Hewlitt\". L'esperto, sulla trentina, ha scoperto la pista dopo aver cercato in Companies House, un sito che registra le informazioni aziendali al pubblico."}
{"id": "1449816", "revid": "123979670", "url": "https://it.wikipedia.org/wiki?curid=1449816", "title": "Lampyridae", "text": "I Lampiridi (Lampyridae ) sono una piccola famiglia di coleotteri diffusa in tutto il mondo con circa 2000 specie, comunemente chiamate lucciole.\nDescrizione.\nAdulto.\nI Lampiridi sono caratterizzati da tegumenti morbidi, pronoto ricoprente pi\u00f9 o meno completamente il capo, grandi occhi sferici e zampe corte.\nTutte le specie sono caratterizzate da atterismo pi\u00f9 o meno spinto, fatto che dona loro un aspetto larviforme. Questa caratteristica \u00e8 generalmente presente nelle femmine, ma talvolta anche nei maschi di alcuni generi (\"Phosphaenus\").\nTutte le specie, sia allo stadio di larva che di adulto, sono inoltre caratterizzate dalla capacit\u00e0 di produrre luce da uno o pi\u00f9 segmenti addominali, da cui il nome della famiglia. A tale fenomeno \u00e8 stato dato di nome di bioluminescenza.\nI maschi alati delle specie europee sono generalmente caratterizzati da colori smorti, gialli o rossi sul pronoto e bruni o neri sulle elitre. Le femmine sono generalmente giallastre o brunastre.\nLarva.\nLe larve dei Lampiridi sono caratterizzate, come gli adulti, da un pronoto che ricopre pi\u00f9 o meno completamente il capo.\nSono di colore scuro, completamente nere (\"Phosphaenus\"), nere a macchie rosa (\"Lampyris\") oppure brune a macchie gialle (\"Lamprohiza\").\nBiologia.\nUova.\nCaratteristica comune a tutti i coleotteri e quindi anche ai Lampiridi \u00e8 l'olometabolia. Le uova dei Lampiridi sono sferiche ed incolori, vengono deposte sotto i sassi o in luoghi umidi. Una particolarit\u00e0 delle uova di questa famiglia \u00e8 che conservano per qualche tempo la bioluminescenza.\nLarva.\nLe larve dei lampiridi sono attive durante la notte, ma possono essere rinvenute anche durante il giorno. \nSi nutrono di gasteropodi polmonati, per cui sono estremamente rare o addirittura scomparse dalle zone agricole in cui si utilizzano regolarmente lumachicidi.\nInoltre le lucciole stanno scomparendo dalle zone industrializzate e abitate a causa delle troppe luci presenti che non permettono alle lucciole di \"incontrarsi\" e quindi di riprodursi, ma anche a causa dei concimi chimici, che rendono difficile il loro nutrimento, e dell'inquinamento.\nAdulto.\nDiversamente dalle larve, per quanto riguarda gli adulti dei Lampiridi, i maschi pare non si nutrano, nonostante abbiano apparato boccale completo, le femmine pare siano fitofaghe. Alcune specie tropicali si nutrono di diversi insetti e talora persino dei loro simili.\nEntomologi americani hanno potuto constatare che alcune femmine del genere \"Photuris\" sono in grado di modificare la frequenza e la luminosit\u00e0 della propria luce, in modo da simulare la luce delle femmine di altre specie di lampiridi, attirarne i maschi e poi divorarli.\nBioluminescenza.\nLa luce emessa da questi insetti \u00e8 dovuta all'ossidazione del substrato fotogeno luciferina ad ossiluciferina, che avviene in presenza di ossigeno grazie alla catalisi operata dall'enzima luciferasi.\nAlcuni segmenti addominali, generalmente gli ultimi, sono trasparenti sul lato ventrale e riccamente percorsi da trachee e tracheidi che conducono l'ossigeno necessario alla reazione di ossidazione. Regolando il flusso dell'aria l'insetto pu\u00f2 regolare la frequenza del lampeggiamento.\nSi tratta di una luce fredda, la cui lunghezza d'onda oscilla fra i 500 ed i 650 nanometri. L'intensit\u00e0 invece varia a seconda delle specie.\nL'emissione luminosa \u00e8 presente sia negli adulti che nelle larve. Negli adulti la funzione \u00e8 collegata all'accoppiamento: i maschi, infatti, emettono segnali ritmici luminosi, cercando di attirare l'attenzione delle femmine, che a loro volta emettono luce a ritmi differenti.\nAnche le uova sono luminescenti.\nTassonomia.\nLa famiglia Lampyridae comprende le seguenti sottofamiglie e trib\u00f9:\nSpecie in Europa.\nIn Europa sono presenti le seguenti specie:"}
{"id": "1449824", "revid": "181699", "url": "https://it.wikipedia.org/wiki?curid=1449824", "title": "Flavio Tauro (console 428)", "text": "Biografia.\nTauro era figlio del console del 400 Aureliano e nipote dell'omonimo console del 361. Suo figlio fu Tauro Clementino Armonio Clementino, console per il 513\nTauro fu console nel 428 e prefetto del pretorio d'Oriente e \"patricius\" tra il 433 e il 434."}
{"id": "1449825", "revid": "729019", "url": "https://it.wikipedia.org/wiki?curid=1449825", "title": "DDR-Oberliga 1954-1955", "text": "L'edizione 1954-55 della DDR-Oberliga vide la vittoria finale dell'SC Turbine Erfurt.\nCapocannoniere del torneo fu Willy Tr\u00f6ger (SC Wismut Karl-Marx-Stadt), con 22 reti."}
{"id": "1449826", "revid": "110157", "url": "https://it.wikipedia.org/wiki?curid=1449826", "title": "Divisi\u00f3n de Honor 1994-1995 (calcio a 5)", "text": "La Divisi\u00f3n de Honor 1994-1995 \u00e8 stata la 6\u00aa edizione del massimo torneo di calcio a 5 spagnolo. Organizzato dalla Liga Nacional de F\u00fatbol Sala, \u00e8 stato l'ultimo campionato strutturato in pi\u00f9 gironi e si \u00e8 svolto tra il 1\u00ba ottobre 1994 e il giugno del 1995. La stagione si \u00e8 svolta in tre fasi, le prime due articolate in gironi all'italiana mentre la terza in spareggi disputati al meglio delle tre gare. Rilevato il titolo sportivo del , durante l'estate l' si trasferisce a Legan\u00e9s e assume la denominazione \"Municipal Legan\u00e9s\".\nPrima fase.\nLa prima fase si \u00e8 svolta tra il 1\u00ba ottobre 1994 e il 25 febbraio 1995. Le 20 societ\u00e0 partecipanti, distribuite in due raggruppamenti da 10, disputano un girone all'italiana. Al termine di questo, le prime sei classificate di entrambi i gironi accedono alle qualificazioni per i play-off mentre le rimanenti si giocano la permanenza nella massima serie.\nSeconda fase.\nQualificazioni per il titolo.\nI due gironi all'italiana si sono svolti tra l'11 marzo e il 20 maggio 1995. Le prime due classificate di entrambi i gironi accedono alla fase finale.\nPermanenza nella categoria.\nIl girone all'italiana si \u00e8 svolto tra l'11 marzo e il 17 giugno 1995.\nFase finale.\nPlay-off.\nI play-off valevoli per il titolo nazionale si sono svolti tra il 27 maggio e il 24 giugno 1995. Il regolamento prevede che tutti i turni si disputino al meglio delle tre gare."}
{"id": "1449827", "revid": "647919", "url": "https://it.wikipedia.org/wiki?curid=1449827", "title": "K 165", "text": ""}
{"id": "1449828", "revid": "1543377", "url": "https://it.wikipedia.org/wiki?curid=1449828", "title": "Participatory Culture Foundation", "text": "La Participatory Culture Foundation (PCF) \u00e8 una organizzazione non profit fondata nel febbraio 2005 a Worcester, Massachusetts. Il suo scopo principale \u00e8 lo sviluppo di una piattaforma televisiva libera ed open source chiamata Miro (precedentemente nota come Democracy Player).\nLa PCF ha ricevuto sostegno finanziario dalla \"Rappaport Family Foundation\", dalla Open Source Applications Foundation di Mitch Kapor, dalla \"Surdna Foundation\", dalla \"Knight Foundation\", e da altre donazioni private. Nel maggio 2007, la Mozilla Foundation ha annunciato di aver fornito alla PCF un contributo per continuare il lavoro sul loro progetto video open-source."}
{"id": "1449829", "revid": "1573940", "url": "https://it.wikipedia.org/wiki?curid=1449829", "title": "Bafaquan", "text": "Il Bafaquan (\u516b\u6cd5\u62f3, \"pugilato degli otto metodi\") \u00e8 un sistema di arti marziali cinesi sviluppato da Li Demao (\u674e\u5fb7\u8302) durante l'epoca della dinastia Qing. Esso include tecniche di fanziquan, paochui, tantui, tongbeiquan, xingyiquan.\nIl sistema si basa su otto metodi (\"bafa\" \u516b\u6cd5): \nDa una forma a mano nuda si sviluppa un esercizio in coppia (duilian), poi si studiano le armi quali dao, qiang e jian. La \"bafaqiang\" (\u516b\u6cd5\u67aa), utilizza una daqiang (\u5927\u67aa, \"grande lancia\") ed \u00e8 una specialit\u00e0 di questo sistema. Questa tecnica di utilizzo della lancia appare circa nel 1909 e riunisce yuejiaqiang (\u5cb3\u5bb6\u67aa, \"lancia della famiglia Yue\"), lihuaqiang (\u68a8\u82b1\u67aa, \"lancia del fiore di pero\") e liuheqiang (\u516d\u5408\u67aa, \"lancia delle sei coordinazioni\") e gli \"otto metodi (\"bafa\") sopra citati.\nIl bafaquan \u00e8 popolare nella provincia di Shanxi, in particolare nella citt\u00e0 di Datong, nella Mongolia Interna (Nei Menggu, \u5185\u8499\u53e4)"}
{"id": "1449830", "revid": "5165", "url": "https://it.wikipedia.org/wiki?curid=1449830", "title": "L'amante di Lady Chatterley", "text": "L'amante di Lady Chatterley () \u00e8 un romanzo di David Herbert Lawrence, considerato uno tra i romanzi pi\u00f9 famosi del XX secolo.\nPubblicato per la prima volta a Firenze nel 1928, l'opera fu immediatamente tacciata di oscenit\u00e0 a causa dei riferimenti espliciti di carattere sessuale e al fatto che in essa veniva descritta una relazione tra la moglie di un nobile paraplegico e un uomo appartenente alla \"classe lavoratrice\".\nIl romanzo fu pertanto messo al bando in tutta Europa e, in particolare nel Regno Unito, ancora influenzato dalla morale vittoriana, fu pubblicato solo nel 1960.\nIl romanzo ha scosso nel profondo non solo la sensibilit\u00e0 di generazioni di lettori del ventesimo secolo, ma anche i pregiudizi sul piacere femminile e sulla virilit\u00e0. A suscitare la disapprovazione dei benpensanti non fu la semplice descrizione degli amori della protagonista: la protagonista \u00e8 il simbolo di un risveglio culturale e sociale che pervade l'Europa negli anni Venti, ed \u00e8 un risveglio che non riguarda il solo universo femminile.\nLady Chatterley, eroina ribelle e rivoluzionaria suo malgrado, forse a causa delle sue esperienze giovanili che la rendono inadeguata alla vita rigorosa di una signora dell'alta societ\u00e0, \u00e8 spinta a opporsi sia alle convenzioni imposte dalla sua posizione sociale, sia al potere maschile. Lo squallore di un distretto industriale del nord dell'Inghilterra \u00e8 la molla decisiva che le fa comprendere l'avvilimento della sua esistenza e cercare una vita migliore fino a portare alle estreme conseguenze la sua storia d'amore e la sua rivolta contro la societ\u00e0 moderna. \nLe Monde lo posiziona al 39 posto della classifica dei 100 migliori del \u2018900.\nIspirazione.\nLa narrazione \u00e8 ispirata al tradimento della moglie di Lawrence, Frieda von Richthofen. La vicenda, infatti, narra di una nobildonna, Lady Chatterley, che, sposata a un uomo di nobile origine ritornato paralizzato dalla Prima Guerra mondiale, si trova a dover assistere suo marito in una tenuta immersa nelle nebbiose Midlands inglesi, e lo tradisce con un guardiacaccia; la vera storia \u00e8 stata narrata nel romanzo di Alberto Bevilacqua, \"Attraverso il tuo corpo\". Anni dopo l'uscita del romanzo si sarebbe scoperto che il personaggio del sanguigno Mellors era stato ispirato da un certo Angelo Ravagli, vigoroso capitano italiano dei bersaglieri. Questa per\u00f2 non \u00e8 l'unica versione circolante: un altro possibile spunto sarebbe quello che ci porta a Castelmola (Messina), la localit\u00e0 nei pressi di Taormina dove David Lawrence e sua moglie Frieda presero alloggio tra il 1920 e il 1922. Fu in questo periodo che Frieda conobbe Peppino D'Allura, il mulattiere che quasi ogni giorno la portava da Taormina fino a Castelmola a trovare la sua amica inglese Betty. E secondo le voci circolanti tra i due nacque una passione incontenibile, che forn\u00ec vari spunti per la stesura del romanzo.\nTrama.\nIn giovane et\u00e0 Constance, la futura Lady, fu mandata assieme alla sorella nelle citt\u00e0 pi\u00f9 importanti d'Europa (Parigi, Firenze, Roma, L'Aia e Berlino) ma a quindici anni si trasfer\u00ec per un lungo periodo a Dresda per studiare (soprattutto musica). In Germania si innamor\u00f2 di un giovane che le fece fare le sue prime esperienze sessuali; ma prima del Natale del 1914 costui era gi\u00e0 morto in una delle battaglie della guerra.\nRitornata in Inghilterra, si trasfer\u00ec nella casa materna a Kensington e inizi\u00f2 a frequentare il gruppo di Cambridge; in questo periodo conobbe Clifford Chatterley, un uomo della bassa aristocrazia e molto intelligente, che poi sposer\u00e0 e grazie al quale diventer\u00e0 \"Lady\".\nNel corso del romanzo Connie maturer\u00e0 sia sessualmente che come donna; col tempo arriver\u00e0 a disprezzare e ad allontanarsi cos\u00ec tanto dal debole e impotente marito, a causa della freddezza e dei comportamenti di lui, al punto da iniziare una relazione dapprima con l'incostante irlandese Michaelis, poi con Oliver Mellors, il guardacaccia della tenuta di suo marito, \"Wragby Hall\".\nMentre cerca di divorziare dal marito e di avere un bimbo dal suo amato Mellors, Lady Chatterley si allontana da quel freddo e industriale mondo che la circonda, regno dell'aristocrazia e degli intellettuali, per ritirarsi assieme al suo amante in una vita governata dalla tenerezza, dalla sensualit\u00e0 e dall'appagamento sessuale.\nNei media.\nNegli adattamenti cinematografici e televisivi il personaggio di Lady Chatterley \u00e8 stato interpretato da:\nLa prima edizione italiana.\nLa prima traduzione in italiano apparve nel 1945, a opera di Manlio Lo Vecchio Musti, che nell'introduzione scrisse, tra l'altro, di essere stato fedele interprete del testo originale. In realt\u00e0 le cose andarono diversamente. Certamente, per evitare problemi con la censura, il traduttore evit\u00f2 la resa letterale di termini pi\u00f9 volte utilizzati da Lawrence, quali \"to fuck\", \"fottere\", che egli rese costantemente con \"baciare\", con effetti persino involontariamente comici, dove arriv\u00f2 a tradurre \u00abfuck's only what you do, animals fuck\u00bb con \u00abbaciar \u00e8 quello che si fa, gli animali si baciano\u00bb. Altri termini sessualmente crudi, quali \"cock\" e \"cunt\", vennero tradotti rispettivamente con \"coda\" e \"musa\", termine, quest'ultimo, praticamente ignoto al lettore italiano.\nIl traduttore tenne certamente presente la corretta traduzione francese di Roger Cornaz, pubblicata nel 1929, ma da questa operazione derivarono numerosi errori. Cos\u00ec, l'inglese \"mouse\", \"topo\", venne tradotto con \"sorriso\", fraintendimento del francese \"souris\", \"woodpecker\", \"picchio\", fu reso con \"piccone\", travisamento del francese \"pic\", \"colliery\", \"miniera\", divenne \"minaccie\" [\"sic\"], un abbaglio preso traducendo il francese \"mines\", e \"freckles\" divennero \"vampe di rossore\", traducendo erroneamente le \"t\u00e2ches de rousseur\" che in francese voglion proprio dire \"lentiggini\".\nCome fu rilevato, numerosi furono gli errori di questo genere: \"room\" divenne \"campo\" da \"pi\u00e8ce\", \"cleanliness\" fu tradotto \"propriet\u00e0\" da \"propri\u00e9t\u00e9\", \"as was inevitable in the course of time\" fu reso con \"poich\u00e9 ci\u00f2 doveva durare a lungo\", \"silly\", \"stupido\", fu tradotto con \"bestiale\", da \"b\u00eate\", e cos\u00ec via. Sorprendente che un fine letterato come Emilio Cecchi ritenesse che la traduzione, da lui definita \u00abaccurata e riuscita\u00bb, non avesse \u00abindietreggiato davanti a quelle audacie verbali che esasperano la censura e il pubblico anglosassone\u00bb."}
{"id": "1449831", "revid": "773636", "url": "https://it.wikipedia.org/wiki?curid=1449831", "title": "DDR-Oberliga 1953-1954", "text": "L'edizione 1953-54 della DDR-Oberliga vide la vittoria finale del BSG Turbine Erfurt.\nCapocannonieri del torneo furono Heinz Satrapa (BSG Wismut Aue) e Siegfried Vollrath (BSG Turbine Erfurt), con 21 reti."}
{"id": "1449833", "revid": "1632387", "url": "https://it.wikipedia.org/wiki?curid=1449833", "title": "Arditi (gruppo musicale)", "text": "Gli Arditi sono un gruppo musicale svedese di martial industrial e Neoclassicismo musicale, composto da Henry M\u00f6ller dei Puissance e M\u00e5rten Bj\u00f6rkman dalle band black metal Algaion and Octinomos.\nIl gruppo si form\u00f2 nel 1997, prendendo il nome dalle rinomate unit\u00e0 speciali italiane Arditi, che occuparono una posizione di rilievo durante la Grande Guerra. Pubblicarono il loro primo EP \"Unity of Blood\" nel 2002, a seguire il loro primo full-length \"Marching On To Victory\" nel 2003.\nIn seguito pubblicarono altri full-length, \"Spirit of Sacrifice\" nel 2005, \"Standard of Triumph\" nel 2006, \"Omne Ensis Impera\" nel 2008, \"Leading The Iron Resistance\" nel 2011 e altri 3 EP, fra cui un'edizione limitata di uno split album con Toroidh.\nGli Arditi hanno collaborato anche con la black metal band svedese Marduk."}
{"id": "1449841", "revid": "235890", "url": "https://it.wikipedia.org/wiki?curid=1449841", "title": "Funzione test", "text": ""}
{"id": "1449842", "revid": "110157", "url": "https://it.wikipedia.org/wiki?curid=1449842", "title": "Governatorato di Damietta", "text": "Il governatorato di Damietta (arabo:\u0645\u062d\u0627\u0641\u0638\u0629 \u062f\u0645\u064a\u0627\u0637, \"Mu\u1e25\u0101fa\u1e93at Dumy\u0101\u1e6d\") \u00e8 un governatorato dell'Egitto. Prende il nome dal suo capoluogo, Damietta. Si trova nel nord del paese, nel Delta del Nilo.\nNell'agosto del 2018 Man\u0101l \u02bfAwa\u1e0d M\u012bkh\u0101\u02be\u012bl prest\u00f2 giuramento nelle mani del presidente \u02bfAbd al-Fatt\u0101\u1e25 al-S\u012bs\u012b nella sua qualit\u00e0 di nuovo governatore, diventando cos\u00ec la prima donna copta ad assumere una tale carica di vertice nell'amministrazione egiziana e la seconda donna ad accedere a una simile posizione apicale dopo che il 16 febbraio 2017 era stata nominata Governatore del governatorato di Bu\u1e25ayra N\u0101diya A\u1e25mad \u02bfAbdu. "}
{"id": "1449843", "revid": "293377", "url": "https://it.wikipedia.org/wiki?curid=1449843", "title": "DDR-Oberliga 1952-1953", "text": "L'edizione 1952-53 della DDR-Oberliga vide la vittoria finale della .\nCapocannoniere del torneo fu Harry Arlt (BSG Rotation Dresda), con 26 reti."}
{"id": "1449845", "revid": "984922", "url": "https://it.wikipedia.org/wiki?curid=1449845", "title": "Rabuiese", "text": "Il Rabuiese (in sloveno \"\u0160kofijski potok\") \u00e8 un torrente italo-sloveno, affluente di sinistra del fiume Ospo.\nNasce alle pendici nord del colle di Antignano, nel comune sloveno di Capodistria.\nNei pressi del valico stradale di Rabuiese entra in Italia e nei pressi della bonifica delle Noghere si immette nell'Ospo.\nPresso il primo ponticello a valle della strada per il valico di Rabuiese \u00e8 stata attestata la presenza del crostaceo \"Gammarus balcanicus\"."}
{"id": "1449847", "revid": "984922", "url": "https://it.wikipedia.org/wiki?curid=1449847", "title": "Menariolo", "text": "Il Menariolo (\"Vinjanski potok\" in sloveno) \u00e8 un torrente italo-sloveno, affluente di sinistra del fiume Ospo, nell'Istria settentrionale.\nNasce tra le localit\u00e0 di Antignano (\"Tinjan\") e Ospo (\"Osp\") del comune sloveno di Capodistria.\nNei pressi del bosco di Vignano (\"Vinjanski gozd\") entra in Italia e immediatamente a valle dei laghetti delle Noghere si immette nell'Ospo.\nIl nome Menariolo, o Manari\u00f2l, dovrebbe derivare da \"menaruele\" (\"Orobus vernus\" L.), una papilionacea che si coltiva mista alla segale."}
{"id": "1449848", "revid": "1428919", "url": "https://it.wikipedia.org/wiki?curid=1449848", "title": "Dipartimento di La Paz (El Salvador)", "text": "Il dipartimento di La Paz \u00e8 uno dei 14 dipartimenti dell'El Salvador, creato nel febbraio 1852. Si trova nella parte centrale del paese."}
{"id": "1449849", "revid": "484362", "url": "https://it.wikipedia.org/wiki?curid=1449849", "title": "Sic et non", "text": "Sic et non (\"S\u00ec e no\") \u00e8 un'opera minore di Pietro Abelardo (1079-1142), in cui il filosofo rilevava coraggiosamente che la Sacra Scrittura e l'insegnamento dei Padri della Chiesa contenevano in pi\u00f9 punti affermazioni contraddittorie, che venivano messe a confronto.\nIl libello, scritto dopo il concilio di Soissons (aprile 1121), \u00e8 diviso in tre parti: nella prima (\"Prologo\") vengono enunciati i criteri che permettono di conciliare tra loro le apparenti contraddizioni rilevate (perlopi\u00f9 ci\u00f2 viene imputato ai molteplici significati di una stessa parola); nella seconda (il cuore dell'opera, pi\u00f9 volte rimaneggiato e citato da Abelardo stesso) sono raccolte le citazioni dalle Sacre Scritture e dai detti dei padri della Chiesa; nella terza invece vi sono citazioni dalle \"Retractationes\" di Sant'Agostino.\nIl senso dell'opera (da molti ritenuta un'esercitazione scolastica diretta a mostrare ai suoi discepoli l'applicazione della logica dialettica alla teologia) \u00e8 quello di opporsi al cieco dogmatismo di un'interpretazione rigidamente letterale dei testi, perch\u00e9 solo cos\u00ec si pu\u00f2 coglierne il senso reale: \nUn chiaro invito di Abelardo ad approfondire la critica testuale.\nI codici in cui l'opera ci \u00e8 pervenuta ne tramandano quattro versioni successive, secondo la ricostruzione operata da Constant Mews. In ordine cronologico, esse sono: "}
{"id": "1449850", "revid": "135224", "url": "https://it.wikipedia.org/wiki?curid=1449850", "title": "Recettore del glutammato", "text": "Il glutammato \u00e8 un neurotrasmettitore delle cellule nervose il quale ha come bersaglio il recettore del glutammato, tipico recettore transmembrana localizzato nella membrana citoplasmatica dei neuroni.\nFunzione.\nIl glutammato \u00e8 uno dei principali neurotrasmettitori nell'organismo umano, essendo presente nel 50% dei tessuti nervosi. Il ligando fondamentale per il recettore \u00e8 l\"'N\"-metil-D-aspartato, abbreviato in NMDA il quale ha azione diretta sul recettore causando l'apertura del poro, un canale ionico la cui apertura favorisce la depolarizzazione della cellula.\nTipi di recettori.\nCi sono due tipi fondamentali di recettori del glutammato: ionotropico e metabotropico\nEsistono, in base alle attuali conoscenze, diversi sottotipi recettoriali, suddivisi in base al ligando sintetico con i quali interagiscono. Ci\u00f2 ha permesso di distinguere i recettori del glutammato nei seguenti tipi:"}
{"id": "1449856", "revid": "125833415", "url": "https://it.wikipedia.org/wiki?curid=1449856", "title": "Telegatti 2008", "text": "La ventiquattresima edizione del Gran Premio Internazionale dello Spettacolo si \u00e8 tenuta a Roma, all'Auditorium della Conciliazione, il 20 gennaio 2008.\nPer quest'edizione \u00e8 stato inserito un nuovo premio, il \"Telegatto al miglior programma che non c'\u00e8\": i lettori del settimanale \"TV Sorrisi e Canzoni\" potevano inviare alla redazione del giornale delle idee su un nuovo programma televisivo. La proposta migliore si sarebbe aggiudicata la statuetta e, probabilmente, la messa in onda del programma. Conduttori della serata sono stati Pippo Baudo e Michelle Hunziker.\nDi seguito vengono elencate le varie categorie di premi, e i vincitori (in grassetto)."}
{"id": "1449858", "revid": "729019", "url": "https://it.wikipedia.org/wiki?curid=1449858", "title": "DDR-Oberliga 1951-1952", "text": "L'edizione 1951-52 della DDR-Oberliga vide la vittoria finale del BSG Turbine Halle.\nCapocannoniere del torneo furono Rudolf Krause (BSG Chemie Lipsia) e Kurt Wei\u00dfenfels (BSG Lokomotive Stendal), con 27 reti."}
{"id": "1449859", "revid": "35804", "url": "https://it.wikipedia.org/wiki?curid=1449859", "title": "Dipartimento di La Uni\u00f3n", "text": "Il dipartimento di La Uni\u00f3n \u00e8 uno dei 14 dipartimenti dell'El Salvador, creato il 22 giugno 1865. Si trova nella parte orientale del paese."}
{"id": "1449860", "revid": "297059", "url": "https://it.wikipedia.org/wiki?curid=1449860", "title": "Intubazione endotracheale", "text": ""}
{"id": "1449861", "revid": "729019", "url": "https://it.wikipedia.org/wiki?curid=1449861", "title": "Assedio di Damasco", "text": "L'assedio di Damasco ebbe luogo per soli quattro giorni, dal 23 al 27 luglio 1148, nel corso della seconda crociata.\nPremesse.\nLuigi VII di Francia e Corrado III di Svevia, s'imbarcarono per una nuova crociata dopo la caduta della Contea di Edessa, affrontando entrambi disastrose marce lungo l'Anatolia nel 1147 e il 1148.\nLa maggior parte dei loro eserciti per\u00ec; Luigi abbandon\u00f2 le sue truppe e viaggi\u00f2 per mare per raggiungere Antiochia, dove lo zio di sua moglie Eleonora d'Aquitania, Raimondo d'Antiochia, era principe.\nRaimondo lo attese per offrirgli aiuto militare contro i turchi Selgiuchidi che minacciavano il Principato, ma Luigi rifiut\u00f2 e si precipit\u00f2 a Gerusalemme.\nCorrado, colpito da malattia, era dapprima ancora tornato a Costantinopoli per arrivare tuttavia a Gerusalemme poche settimane pi\u00f9 tardi, nell'aprile del 1148.\nConcilio di Acri.\nL'obiettivo fondamentale della crociata fu Edessa, ma a Gerusalemme re Baldovino III e i Cavalieri Templari miravano a Damasco. L'Alta corte si riun\u00ec a San Giovanni d'Acri il 24 giugno, con alti esponenti di Francia, Germania, al cospetto del Re di Gerusalemme: la pi\u00f9 ampia assemblea di nobili nella storia di Gerusalemme.\nSia Luigi, sia Corrado erano persuasi della necessit\u00e0 di attaccare Damasco, sebbene molti dei nobili di Gerusalemme considerassero folle un tale piano, visto che la dinastia buride di Damasco, per quanto musulmana, era alleata coi Crociati e fortemente intenzionata a impedire il pericolo rappresentato dalla dinastia zengide.\nZengi aveva gi\u00e0 assediato Damasco nel 1140, e Mu\u02bf\u012bn al-D\u012bn Unur (\u00d6n\u00f6r), un turco mamelucco che agiva in veste di vizir del giovane Muj\u012br al-D\u012bn Abaq, aveva negoziato un'alleanza con Gerusalemme attraverso i buoni uffici del noto storico e cronista Usama ibn Munqidh. Corrado, Luigi e Baldovino tuttavia insistettero sostenendo il loro punto di vista: Damasco era una citt\u00e0 santa per la cristianit\u00e0, come Gerusalemme e Antiochia, e la sua conquista avrebbe rappresentato un importantissimo punto a favore dei Crociati agli occhi dei cristiani europei.\nNel luglio i loro eserciti si radunarono quindi a Tiberiade e marciarono alla volta di Damasco, aggirando il mar di Galilea passando per Banyas. I soldati erano in tutto circa 50.000.\nRe Baldovino III era bloccato in una disputa familiare con sua madre, la regina Melisenda, a proposito del territorio di Nablus e sarebbe quindi stato riluttante a condurre una campagna militare pi\u00f9 a nord. Ci\u00f2 ebbe un'eco dal generale consenso espresso dalla nobilt\u00e0 gerosolimitana, che desiderava liberarsi della minaccia della crescente influenza zengide a Damasco.\nSe la citt\u00e0 siriana fosse caduta (cosa che accadde in effetti nel 1154) la rilevanza strategica di Damasco avrebbe consentito di condurre una campagna militare musulmana che avrebbe potuto colpire al cuore Gerusalemme.\nIl trattato bizantino-antiocheno del 1137, che ribadiva i diritti legittimi dell'Imperatore bizantino di recuperare le terre conquistate dagli eserciti crociati, avrebbe anche convinto molti a non condurre azioni militari a settentrione delle aree crociate. Malgrado ci\u00f2, un attacco contro un territorio ancora neutrale (Damasco), a esclusivo beneficio di Gerusalemme, avrebbe compromesso la sicurezza degli Stati crociati settentrionali (Edessa e Tripoli), e in particolare avrebbe rafforzato la dinastia zengide nelle aree intorno ad Aleppo e, dal 1144, intorno a Edessa. La stessa Antiochia, pi\u00f9 vicina a Gerusalemme che a Damasco, sarebbe automaticamente diventata pi\u00f9 vulnerabile.\nAssedio.\nI Crociati giunsero ad attaccare Damasco provenendo da ovest, direzione dalla quale i frutteti avrebbero offerto loro un costante rifornimento alimentare. Giunsero a Darayya il 23 luglio, con l'esercito del Regno di Gerusalemme posto all'avanguardia, seguito da quello di Luigi e Corrado in retroguardia. I musulmani erano preparati all'attacco e senza soluzioni di continuit\u00e0 sottoposero ad attacchi l'esercito cristiano che avanzava attraverso i frutteti fuori da Damasco, il 24 luglio.\nI frutteti erano difesi da torri e muri e i Crociati costantemente furono bombardati da frecce e lance mentre passavano attraverso gli stretti sentieri dei campi coltivati ad alberi da frutto. Grazie a una carica di Corrado, i Crociati riuscirono ad aprirsi la strada e a ricacciare gli attaccanti musulmani al di l\u00e0 del fiume Barada e dentro Damasco. Giunti fuori dagli spalti della citt\u00e0, immediatamente avviarono le opere atte a porre l'assedio, usando legname preso dai frutteti. Dentro la citt\u00e0 gli abitanti barricarono le strade principali, preparandosi a sostenere quello che sembrava profilarsi come un inevitabile attacco.\nUnur meditava di chiedere aiuto a Norandino di Aleppo e a Sayf al-D\u012bn Ghazi I di Mosul, e condusse un attacco di persona contro il campo crociato; i Crociati furono respinti lontano dalle mura nei frutteti, dove furono fatti segno a imboscate e ad attacchi di tipo guerrigliero. Secondo Guglielmo di Tiro, il 27 luglio i Crociati decisero di spostarsi verso la pianura che si estende a oriente della citt\u00e0, che era meno possentemente fortificata ma che disponeva di assai minor cibo e acqua. Curiosamente questo spostamento non \u00e8 registrato dalla cronaca di Ibn al-Qal\u0101nis\u012b, che osservava l'assedio dall'interno della citt\u00e0 di Damasco.\nVi furono dissensi in entrambi gli schieramenti: Unur non poteva fidarsi del fatto che Sayf al-Din o Norandino non si sarebbero impadroniti della citt\u00e0 se egli avesse loro rivolto un esplicito invito ad aiutarlo; e i Crociati non erano d'accordo su chi avrebbe avuto Damasco nel caso essa fosse stata conquistata. Guy Brisebarre, signore di Beirut, era il candidato suggerito dai baroni locali, ma Teodorico di Alsazia, Conte delle Fiandre, la voleva per se stesso ed era sostenuto da Baldovino, Luigi e Corrado. Vi furono voci sul fatto che Unur avesse corrotto i capi cristiani perch\u00e9 si spostassero su una posizione meno difendibile, e che Unur avesse promesso di rompere la sua alleanza con Norandino se i Crociati fossero tornati a casa loro. Nel frattempo Norandino e Sayf al-Din arrivarono a Homs e avviarono negoziati con Unur per il possesso di Damasco, qualcosa che n\u00e9 Unur, n\u00e9 i Crociati volevano. Anche Sayf al-Din in apparenza scrisse ai Crociati, esortandoli a tornare a casa. Con Norandino in campo era impossibile tornare indietro su posizioni migliori, se avessero avuto intenzione di farlo. I signori locali crociati rifiutarono di proseguire l'assedio, e i tre sovrani non ebbero altra scelta se non quella di abbandonare l'impresa. Dapprima Corrado, poi il resto dell'esercito, decise di tornare a Gerusalemme il 28 luglio, malgrado per l'intera ritirata essi fossero costantemente disturbati da arcieri turchi selgiuchidi che li tallonavano.\nConseguenze.\nTutte le parti si accusarono reciprocamente. Un nuovo piano di attacco ad Ascalona fu abbandonato a causa della mancanza di reciproca fiducia conseguente al fallito assedio. Corrado torn\u00f2 a Costantinopoli per promuovere la sua alleanza con l'Imperatore Manuele, mentre Luigi rimase sul posto fino al 1149. Come risultato della fallimentare Crociata Damasco non ebbe pi\u00f9 alcuna fiducia nei Crociati con i quali tanti interessi comuni sarebbero potuti essere trattati con vicendevole vantaggio, e la citt\u00e0 cadde inevitabilmente nelle mani di Norandino nel 1154. Baldovino III poco saggiamente prese Ascalona nel 1153 e trascin\u00f2 l'Egitto nel conflitto, preparando in tal modo la strada per la caduta di Gerusalemme. Bernardo di Chiaravalle, che con insipiente foga aveva insistito per una Seconda Crociata proprio ai danni dell'unica concreta forte alleata dei Crociati, fu anch'egli umiliato, e quando fall\u00ec il suo impegno di dar vita alla nuova Crociata tent\u00f2 di dissociarsi dal fiasco ottenuto. Mor\u00ec nel 1153, avendo contribuito a indebolire enormemente la tenuta degli Stati crociati.\nLe conseguenze della Seconda Crociata avviarono il declino del Regno di Gerusalemme e degli altri Stati crociati. Il nipote del generale di Norandino, Saladino divenne Sultano d'Egitto dopo aver posto fine all'ormai imbelle Imamato fatimide nel 1171, unendo in tal modo in una ferrea tenaglia la Siria, la \u01e6az\u012bra e l'Egitto, completando l'accerchiamento del regno crociato. Nel 1187 Gerusalemme sarebbe capitolata davanti a lui ed egli avrebbe poi marciato verso nord per conquistare anche gli altri Stati crociati di \"Outremer\". Sarebbe stata la fatale Terza Crociata, i cui fondamentali antefatti erano da ricercare proprio nelle smanie bellicistiche di Bernardo e nell'insensato tentativo di catturare Damasco."}
{"id": "1449863", "revid": "363629", "url": "https://it.wikipedia.org/wiki?curid=1449863", "title": "Cineteca del Friuli", "text": "La Cineteca del Friuli \u00e8 un archivio videografico e bibliografico di materiale riguardante la storia del cinema, la cui sede si trova a Gemona del Friuli.\nL'idea nasce nei fondatori Livio Jacob e Piera Patat durante le proiezioni cinematografiche itineranti nelle tendopoli sorte a seguito del terremoto che colp\u00ec il Friuli nel maggio e settembre 1976.\nL'archivio conserva quasi 23.000 pellicole tra film di finzione, documentari e cinegiornali, in 16 e 35mm, cui si aggiungono oltre 30.000 titoli in VHS, DVD, BLU-RAY. Le collezioni pi\u00f9 importanti riguardano i classici dell'animazione, il cinema muto italiano ed europeo, il cinema sperimentale. Attenzione particolare \u00e8 riservata ai film e documentari prodotti in Friuli-Venezia Giulia.\nConsistente \u00e8 anche il patrimonio librario, con oltre 25.000 titoli tra volumi e opuscoli.\nLa Cineteca del Friuli ogni anno organizza Le Giornate del Cinema Muto che dal 2007 sono tornate nella storica sede di Pordenone."}
{"id": "1449864", "revid": "44627", "url": "https://it.wikipedia.org/wiki?curid=1449864", "title": "Funzione biunivoca", "text": ""}
{"id": "1449865", "revid": "1543377", "url": "https://it.wikipedia.org/wiki?curid=1449865", "title": "Alluminio 7075", "text": "Alluminio 7075, nome commerciale Ergal, \u00e8 una lega di alluminio e zinco impiegata principalmente in campo aeronautico, in particolare nelle parti strutturali.\nSi caratterizza per essere la lega d'alluminio pi\u00f9 leggera e, dal punto di vista meccanico, pi\u00f9 resistente agli urti, agli sforzi, al peso e alla torsione. \u00c8 anche la lega d'alluminio meno soggetta a \"termodilatazione\" e quindi pi\u00f9 idonea ad utilizzo in ambienti esterni dato che meglio sopporta cambiamenti di temperatura (caldo e freddo).\nDall'Ergal (Alluminio 7075) ad uso esclusivamente aerospaziale (e nelle armi da fuoco), \u00e8 derivata l'Ergal ad uso commerciale (Alluminio 7005) pi\u00f9 economico e meno raffinato di quello aeronautico.\nStoria.\nLa prima lega 7075 fu sviluppata dalla giapponese Sumitomo Metal nel 1936. La lega 7075 fu usata per la struttura del Mitsubishi A6M Zero della Imperial Japanese Navy Air Service prima della seconda guerra mondiale.\nCampi d'applicazione.\nNata esclusivamente come lega da utilizzarsi in campo aeronautico (la lega di Ergal \"aeronautico\" \u00e8 impiegata per la realizzazione di componenti di aerei, razzi e componentistica aerospaziale), grazie alle sue caratteristiche tecniche, \u00e8 stata successivamente impiegata per molteplici applicazioni.\nRecentemente l'Ergal \"commerciale\" (la lega ad uso commerciale \u00e8 meno \"raffinata\" di quella ad uso aerospaziale ed \u00e8 denominata con la sigla 7005) viene utilizzato anche per la costruzione di telai di biciclette: in questo campo la lega 7005 risulta pi\u00f9 raffinata delle vecchie leghe serie 6000 (tipo 6061, 6063) il cui nome commerciale \u00e8 \"Anticorodal\" (per approfondimenti vedere la voce Leghe di alluminio), dato che risulta essere pi\u00f9 leggera e pi\u00f9 resistente agli sforzi e pi\u00f9 adatta sia per l'uso stradale (perch\u00e9 pi\u00f9 leggera) e sia per \"off-road, freeride, all-mountain, downhill e MTB\" (in quanto meccanicamente pi\u00f9 resistente). Inoltre viene utilizzata anche per la componentistica di moto da cross, la quale disciplina richiede sempre maggior attenzione per lo sviluppo tecnologico dei materiali impiegati.\nL'unico svantaggio dell'Ergal rispetto alle leghe serie 6000 \u00e8 il costo di lavorazione, produzione e di acquisto, dato che \u00e8 nettamente superiore (circa il triplo) rispetto all'Anticorodal.\nL'Ergal viene utilizzato anche per bulloneria, cavetteria e accessori utilizzati nelle auto e moto da competizione.\nL'Ergal \u00e8 impiegato anche nella componentistica dei motori marini entrobordo e fuoribordo.\nQuesta lega d'alluminio viene in genere utilizzata quando sono necessarie particolari caratteristiche di robustezza meccanica e leggerezza (es. componenti di paracadute).\nPropriet\u00e0 base.\nLa lega 7075A ha densit\u00e0 di 2,810 g/cm\u00b3 (0,1015 lb/in\u00b3).\nPropriet\u00e0 meccaniche.\nLe propriet\u00e0 meccaniche dipendono molto dallo stato di trattamento termico.\n7075-O.\nLa lega 7075 (7075-O temper) ha massimo carico di rottura di 276 MPa, e massimo carico snervamento di 145 MPa. Il materiale ha una elongazione massima del 9\u201310%.\n7075-T6.\nLa lega 7075-T6 ha un carico di rottura massimo di 510\u2013572 MPa e di snervamento di 434\u2013503 MPa. Allungamento del 5\u201311%.\n7075-T651.\nLa lega 7075-T651 ha un carico di rottura massimo di 462\u2013538 MPa e di snervamento di 372\u2013462 MPa. Allungamento 3\u20139%.\nNomi commerciali.\nIl 7075 \u00e8 venduto sotto vari nomi commerciali Zicral, Ergal e Fortal Constructal.\nAlcune leghe serie 7000 sono vendute per stampi con nomi commerciali: Alumec 79, Alumec 89, Contal, Certal, Alumould, Hokotol."}
{"id": "1449866", "revid": "119357168", "url": "https://it.wikipedia.org/wiki?curid=1449866", "title": "Societ\u00e0 Anonima Italiana Gomma Sintetica", "text": "Societ\u00e0 Anonima Italiana Gomma Sintetica (abbreviato SAIGS) \u00e8 stata una azienda italiana che aveva come scopo la produzione di gomma sintetica.\nStoria.\nNel 1939 la societ\u00e0 Pirelli, abbandonati i progetti di trovare un succedaneo al lattice hevea brasiliensis di cui si prevedeva l'interruzione degli afflussi per l'immanente guerra, decise di puntare, con l'aiuto dei IRI, sulla produzione di gomma sintetica.\nIl 14 settembre 1939 viene cos\u00ec fondata a Milano \"Societ\u00e0 Anonima Italiana Gomma Sintetica\" partecipata al 50% da IRI ed al 50% da Pirelli.\nNel 1949 i due azionisti cedono SAIGS a Montecatini.\nProduzione.\nFurono avviati due faraonici progetti basati su due tecnologie completamente differenti.\nGomma sintetica da alcol.\nLo stabilimento fu costruito nell'ambito del Polo Chimico di Ferrara. La localizzazione fu scelta per la disponibilit\u00e0 di melasse da zuccherifici da cui estrarre alcol etilico e vennero adibiti 50 ettari per la costruzione di impianti. La gomma sintetica in quel periodo crebbe d'importanza grazie al suo impiego in fatti bellici, e nel 1942 l'industria pot\u00e9 contare sulle ricerche e le scoperte di Giulio Natta. Questo stabilimento ebbe un'importanza strategica senza eguali dato il suo ruolo di unico produttore di gomma durante la seconda guerra mondiale. Gli impianti avevano una capacit\u00e0 annua di 8000 tonnellate di gomma e utilizzavano le tecnologie Pirelli e le conoscenze sviluppate nell'impianto pilota di Milano Bicocca. Due anni dopo l'avvio delle attivit\u00e0, nel 1944, le attivit\u00e0 si fermano causa le difficolt\u00e0 di rifornimento arrecate dai continui bombardamenti. Alla conclusione del conflitto, i danni riportati non furono importanti e, tranne per alcune macchine sequestrate dai tedeschi, portate a Merano e recuperate in breve tempo, la lavorazione si pot\u00e9 riprendere occupando 400 operai contro i 1300 del 1943. A quel punto per\u00f2 la situazione commerciale della gomma risultava oramai compromessa data la mancanza di richiesta causata dalla fine della guerra e dalla scarsit\u00e0 della materia prima del processo di produzione, l'alcol, che era appena sufficiente per soddisfare le necessit\u00e0 dell'industria farmaceutica e di quella liquoriera. Fu allora che lo stabilimento fu ceduto alla Montecatini.\nGomma sintetica da butadiene.\nUn secondo processo di fabbricazione a livello industriale fu quello da butadiene secondo il brevetto tedesco di Buna Werker La collocazione venne scelta a Terni perch\u00e9 il butadiene aveva come suo precursore l'aldeide acetica, a sua volta ricavato dal Carburo di calcio e a Papigno c'era uno dei pochi centri italiani per la produzione appunto di carburo di calcio, con utilizzo dell'energia elettrica prodotta dalle cascate delle Marmore. Nonostante i grandi investimenti fatti, nel 1943 gli impianti non erano ancora produttivi e dopo l'8 settembre furono smontati dai tedeschi e non pi\u00f9 riavviati.\nNel 1949 il complesso industriale fu riaperto a cura del gruppo Montecatini, che nel 1951 fond\u00f2 Polymer."}
{"id": "1449877", "revid": "729019", "url": "https://it.wikipedia.org/wiki?curid=1449877", "title": "DDR-Oberliga 1950-1951", "text": "L'edizione 1950-51 della DDR-Oberliga vide la vittoria finale del BSG Chemie Lipsia.\nCapocannoniere del torneo fu Johannes Sch\u00f6ne (BSG Rotation Babelsberg), con 38 reti."}
{"id": "1449879", "revid": "6923", "url": "https://it.wikipedia.org/wiki?curid=1449879", "title": "Dipartimento di Moraz\u00e1n", "text": "Il dipartimento di Moraz\u00e1n \u00e8 uno dei 14 dipartimenti dell'El Salvador, creato il 14 marzo 1877. Si trova nella parte orientale del paese."}
{"id": "1449883", "revid": "836193", "url": "https://it.wikipedia.org/wiki?curid=1449883", "title": "Ferrovia Chivasso-Casale Monferrato", "text": ""}
{"id": "1449885", "revid": "44627", "url": "https://it.wikipedia.org/wiki?curid=1449885", "title": "Insieme di Borel", "text": ""}
{"id": "1449887", "revid": "1870933", "url": "https://it.wikipedia.org/wiki?curid=1449887", "title": "DDR-Oberliga 1949-1950", "text": "L'edizione 1949-50 della DDR-Oberliga vide la vittoria finale del ZSG Horch Zwickau.\nCapocannoniere del torneo fu Heinz Satrapa (ZSG Horch Zwickau), con 23 reti."}
{"id": "1449888", "revid": "339392", "url": "https://it.wikipedia.org/wiki?curid=1449888", "title": "ZSG Horch Zwickau", "text": ""}
{"id": "1449890", "revid": "1428919", "url": "https://it.wikipedia.org/wiki?curid=1449890", "title": "Dipartimento di San Miguel (El Salvador)", "text": "Il dipartimento di San Miguel \u00e8 uno dei 14 dipartimenti dell'El Salvador, creato il 12 giugno 1824. Si trova nella parte orientale del paese."}
{"id": "1449892", "revid": "300067", "url": "https://it.wikipedia.org/wiki?curid=1449892", "title": "Yiannis Bourousis", "text": ""}
{"id": "1449897", "revid": "125494315", "url": "https://it.wikipedia.org/wiki?curid=1449897", "title": "Consumatore", "text": "Il consumatore \u00e8 chi effettua il consumo, ovvero l'utilizzatore di beni e servizi prodotti dal sistema economico. Secondo il diritto italiano \u00e8 \u00ab\"la persona fisica che agisce per scopi estranei all'attivit\u00e0 imprenditoriale, commerciale, artigianale o professionale eventualmente svolta\"\u00bb.\nIl Codice del consumo contempla anche il \"consumatore di servizi pubblici\", al quale l'art. 101 garantisce il riconoscimento dei diritti previsti dalle leggi dello Stato e delle regioni. La protezione di questa figura, alla quale in determinati momenti della vita di ogni giorno appartiene chiunque, costituisce l'oggetto del diritto dei consumatori.\nIn realt\u00e0 all'interno del sistema economico anche le aziende e lo Stato concorrono in parte al consumo di beni e servizi per le loro attivit\u00e0 produttive e amministrative.\nDescrizione.\nLe definizioni pi\u00f9 complete che meglio inquadrano questa figura sono dunque le seguenti:\nOppure:\nLe direttive sopra indicate, in precedenza recepite dallo stato italiano con singoli provvedimenti di legge, sono ora inserite nel nuovo Codice del consumo.\nDa notare che non sempre consumatore equivale a cliente.\nStatus di consumatore.\nL'esistenza ormai consolidata di un corpus di leggi che regola i rapporti del consumatore con le cosiddette categorie \"professional\" pu\u00f2 interpretarsi come una revisione del principio illuminista di eguaglianza formale. Queste norme infatti presuppongono una disuguaglianza sostanziale fra le parti, che sono titolari di diritti e oneri diversi, e a questa disuguaglianza sostanziale corrisponde poi una disuguaglianza legale.\nAltri studiosi hanno rilevato che il legislatore comunitario emana le normative ordinandole secondo il tipo dei soggetti destinatari, individuando insiemi di vicende economiche attorno alle quali raggruppare la disciplina di ogni attivit\u00e0. Si pu\u00f2 quindi accostare la figura di Consumatore al concetto di Status inteso secondo lo stile \"Comunitario\", vale a dire come mezzo per definire la posizione dell'essere umano rispetto a una collettivit\u00e0.\nLa letteratura dei paesi di Common Law ha addirittura aggiornato il moderno concetto di Status \"comunitario\" intuendo che gli stati della persona sono di interesse pubblico e sociale; il giurista americano W. G. Friedmann, nel suo saggio \"Some reflections on status and freedom\", definisce lo Status come \"un insieme aperto di situazioni di indifferenza positive o negative, in cui l'uomo viene a trovarsi nei rapporti sociali\", e tra gli esempi cita anche lo stato di consumatore.\nAssociazioni di consumatori.\nLe associazioni dei consumatori forniscono consulenze di tipo legale, fiscale e tecnico gratuitamente o previa iscrizione, e promuovono azioni collettive a difesa dei consumatori.\nIn Italia, le associazioni che attualmente sono iscritte all'albo nazionale sono: ADOC, Adiconsum, Assoutenti, ACU, Adusbef, Altroconsumo, Casa del consumatore, Centro tutela consumatori utenti, Cittadinanza attiva, Codici, Confconsumatori, Federconsumatori, Lega consumatori ACLI, Movimento difesa del cittadino, Movimento consumatori, Codacons, Cittadinanzattiva, Unione nazionale consumatori, Contribuenti Italiani, Sportello consumatori di Bolzano. Per scelta non iscritta all'albo nazionale: Aduc.\nLe associazioni dei consumatori hanno legittimazione attiva e passiva ad agire in giudizio in una vasta materia giuridica, ad esempio per impugnare le delibere delle varie \"autorit\u00e0\" davanti al Tribunale amministrativo regionale, qualora nella fruizione di un servizio queste comportino maggiori oneri o minori diritti per i cittadini-consumatori rappresentati."}
{"id": "1449899", "revid": "228587", "url": "https://it.wikipedia.org/wiki?curid=1449899", "title": "IEEE Computer Society", "text": "La IEEE Computer Society \u00e8 una delle societ\u00e0 tecniche dello Institute of Electrical and Electronics Engineers (IEEE, usualmente letto \"eye-triple-e\"). Fu fondata nel 1963 quando l'American Institute of Electrical Engineers (AIEE) e l'Institute of Radio Engineers (IRE) si fusero a creare lo IEEE. Il Subcommittee on Large-Scale Computing dell'AIEE (fondato nel 1946) e il Technical Committee on Electronic Computers dell'IRE (fondato nel 1948) si unirono per creare lo IEEE Computer Group, che nel 1971 divenne la attuale IEEE Computer Society.\nLa IEEE Computer Society \u00e8 la pi\u00f9 grande societ\u00e0 tecnica di professionisti dell'informatica nel mondo.\nRuolo in IEEE.\nNella gerarchia dello IEEE, la Computer Society \u00e8 una delle circa 40 technical society organizzate sotto il Technical Activities Board. La sua dimensione grandissima (circa 100.000 soci nel 2004) e le sue attivit\u00e0 in un campo molto vasto la portano per\u00f2 a godere di uno status di rilievo, con ben 2 membri votanti nel comitato direttivo di 31 membri dell'associazione e una rappresentanza diretta nel comitato esecutivo. Gestisce molte pubblicazioni, conferenze, e attivit\u00e0 di membership in modo molto indipendente.\nObiettivi.\nObiettivo della Computer Society \u00e8: \u201cadvancing the theory, practice, and application of computer and information processing technology.\u201d La sua missione associativa \u00e8: \u201cto be the leading provider of technical information and services to the world's computing professionals.\u201d\nAttivit\u00e0.\nDal quartier generale di Washington D.C. (con uffici in California e Giappone), la Computer Society supervisiona la pubblicazione di 14 magazine periodici (inclusi \"Computer\", la rivista della society, e \"IEEE Software\") oltre a 14 journal scientifici. Questi ultimi sono noti come \u201cTransactions,\u201d (ad esempio \"IEEE Transactions on Computers\" oppure \"IEEE Transactions on Software Engineering\"). Le \"Transactions\" sono note nel mondo scientifico come una delle venue di pubblicazione ingegneristica con criteri pi\u00f9 stringenti. Due di essi sono pubblicati congiuntamente con la Association for Computing Machinery. La society organizza anche 150 conferenze all'anno, anche grazie ai suoi 200 capitoli locali nel mondo. Coordina anche una cinquantina di comitati tecnici, di \"councils\" e di task forces. Partecipa nello sviluppo di sistemi di apprendimento a distanza e nell'accreditamento di programmi di studi in informatica ed ingegneria. Opera una dozzina di gruppi per lo sviluppo di standard.\nCapitolo Italiano.\nIl capitolo italiano della IEEE Computer Society conta circa 1250 membri (Marzo 2008), ed \u00e8 pertanto la pi\u00f9 grande associazione italiana di professionisti dell'informatica.\nRelazione con altre associazioni.\nTradizionalmente afferiscono alla Society persone con titoli di studio ingegneristici, in particolare ingegneri elettronici o informatici, pi\u00f9 che persone laureate in informatica o scienza dell'informazione. Queste ultime spesso fanno riferimento alla Association for Computing Machinery (ACM). ACM ha circa 80.000 membri (a data del 2004) e coopera con la Computer Society in pubblicazioni e conferenze. Esiste anche un programma congiunto di membership che riconosce uno sconto a chi si iscrive ad entrambe le organizzazioni.\nFigure di spicco.\nTra le figure di spicco della IEEE Computer Society si possono menzionare Charles Concordia, W.H. MacWilliams, Morton Astrahan, Edward McCluskey and Albert Hoagland."}
{"id": "1449904", "revid": "110157", "url": "https://it.wikipedia.org/wiki?curid=1449904", "title": "Divisi\u00f3n de Honor 1995-1996 (calcio a 5)", "text": "La Divisi\u00f3n de Honor 1995-1996 \u00e8 stata la 7\u00aa edizione del massimo torneo di calcio a 5 spagnolo nonch\u00e9 la prima a girone unico. Organizzata dalla Liga Nacional de F\u00fatbol Sala, la stagione regolare \u00e8 iniziata il 16 settembre 1995 e si \u00e8 conclusa l'11 maggio 1996, prolungandosi fino al 30 giugno con la disputa dei play-off.\nPlay-off.\nI play-off valevoli per il titolo nazionale si sono svolti tra il 18 maggio e il 30 giugno 1996. Il regolamento prevede che tutti i turni si disputino al meglio delle tre gare.\nSupercoppa di Spagna.\nLa 6\u00aa edizione della competizione ha opposto il , vincitore del campionato, all', detentore della Coppa di Spagna. Al termine delle due gare, di andata e ritorno, il trofeo \u00e8 stato vinto dalla formazione murciana."}
{"id": "1449905", "revid": "1428919", "url": "https://it.wikipedia.org/wiki?curid=1449905", "title": "Dipartimento di San Salvador (El Salvador)", "text": "Il dipartimento di San Salvador \u00e8 uno dei 14 dipartimenti dell'El Salvador, creato il 12 giugno 1824. Occupa la parte centrale della nazione salvadoregna con una popolazione di 2.357.761 abitanti."}
{"id": "1449906", "revid": "1149807", "url": "https://it.wikipedia.org/wiki?curid=1449906", "title": "Angela Ruggiero", "text": "Dopo la fine dell'attivit\u00e0 sportiva annunciata nel 2011 ha fondato una compagnia di ricerche di mercato in ambito sportivo e ha rivestito incarichi direttivi in seno al Comitato Olimpico Internazionale (membro del comitato esecutivo in quota atleti) e, pi\u00f9 recentemente, di World Rugby, del cui comitato esecutivo fa parte dal 2019 come membro indipendente.\nBiografia.\nHa cominciato a giocare in nazionale molto giovane: ha partecipato gi\u00e0 ai mondiali del 1997 (argento finale) e faceva parte della spedizione olimpica di che port\u00f2 a casa la medaglia d'oro. Con la nazionale a stelle e strisce ha vinto altre 5 medaglie d'argento (1999, 2000, 2001, 2004 e 2007) e due d'oro (2005, ed in quella occasione mise a segno il \"golden gol\" che decise la finale, e 2008) ai mondiali, ed un argento () e un bronzo () ai Giochi olimpici.\nNel 2002 e nel 2006 \u00e8 stata votata come migliore difensore del torneo olimpico, mentre nel 2001, 2004, 2005 e 2008 lo \u00e8 stata ai mondiali.\nNel 2003 la rivista \"The Globe and Mail\" l'ha giudicata la migliore al mondo nel suo ruolo, mentre \"The Hockey News\" l'ha giudicata la migliore giocatrice in assoluto.\nDetiene alcuni curiosi primati: \u00e8 stata la prima donna non portiere a disputare un incontro della \"regular season\" con una squadra maschile professionistica nordamericana (il 28 gennaio 2005 con i Tulsa Oilers, nella CHL). Prima di allora solo altre due donne non portiere avevano giocato incontri con squadre professionistiche nordamericane: Erin Whitten era scesa sul ghiaccio per 18 secondi con i Flint Generals nel 1996, ma solo come ospite d'onore, mentre Manon Rheaume ha addirittura segnato una rete con la maglia dei Tampa Bay Lightning, ma nella \"pre-season\" del 1992. La prima donna in assoluto a segnare in un campionato maschile era stata invece la canadese Heyley Wickenheiser nel 2003, nella terza serie finlandese.\nInoltre nella stessa squadra della Ruggiero giocava pure il fratello minore Bill, portiere: \u00e8 stata la prima coppia fratello-sorella a giocare assieme.\nNel 2005 ha pubblicato un'autobiografia: \"Breaking the Ice: My Journey to Olympic Hockey, the Ivy League &amp; Beyond\" (ISBN 1597630098)."}
{"id": "1449907", "revid": "33689", "url": "https://it.wikipedia.org/wiki?curid=1449907", "title": "Flavio Eutichiano", "text": "Biografia.\nEutichiano era figlio del console del 361, Tauro, e fratello di Aureliano, console nel 400; \u00e8 noto che ebbe una moglie. Va identificato col personaggio di Tifone nell'opera allegorica \"Aegyptus sive de providentia\" di Sinesio di Cirene, in cui rappresenta il partito pro-goti; Sinesio racconta che ebbe una giovinezza selvaggia e sfrenata. Si convert\u00ec all'Arianesimo, la forma di Cristianesimo professata dai Goti.\nFu \"comes sacrarum largitionum\"; nel 388, il retore Libanio gli scrisse per chiedere un favore riguardo ad una delegazione della propria citt\u00e0, Antiochia, presso la corte, mentre nel 390 lo stesso Libanio lo definisce influente a corte.\nFu prefetto del pretorio nel 396-397, forse in Illirico, come attestato da alcune leggi del Codice teodosiano e alluso da Sinesio. Fu poi prefetto del pretorio d'Oriente dal 397 al 399, tenendo pure, nel 398, il consolato. Alla caduta di Eutropio (estate 399), Eutichiano venne deposto e sostituito da Aureliano, ma dopo appena un anno ritorn\u00f2 in carica per volere di Gainas, il \"magister militum\" goto che teneva sotto scacco l'imperatore Arcadio (395-408); a seguito della fuga da Costantinopoli di Gainas, per\u00f2, Eutichiano venne deposto (12 luglio 400).\nTra il 404 e il 405 fu nuovamente prefetto del pretorio d'Oriente."}
{"id": "1449913", "revid": "121274939", "url": "https://it.wikipedia.org/wiki?curid=1449913", "title": "Venanzo Crocetti", "text": "Biografia.\nLe potenzialit\u00e0 artistiche di Venanzo Crocetti si evidenziarono fin dalla fanciullezza.\nSi racconta che all'et\u00e0 di cinque anni disegn\u00f2 le pareti della sua abitazione con il carbone.\nFrequentando le scuole elementari mise in risalto l'innata bravura nel disegno rispetto ai propri compagni di studi.\nAmava trascorrere il tempo libero frequentando gli artigiani della propria citt\u00e0, Giulianova.\nAll'et\u00e0 di dieci anni rimase orfano della madre, a undici anni perse la sorella maggiore (pi\u00f9 grande di lui di un anno), a dodici anni rimase orfano anche del padre, maestro-muratore unica fonte di sostentamento per tutta la famiglia. Venanzo, ancora adolescente, rimase solo con la sorella minore da accudire.\nSi rec\u00f2 a vivere con la nonna; pesante era la situazione economica del nuovo nucleo familiare.\nDopo alcuni anni difficili, nel 1928 si trasfer\u00ec a Roma, alloggiando in modesta pensione, riuscendo ad attenuare le difficolt\u00e0 disagi economiche e morali.\nNella capitale dedic\u00f2 tutto il suo tempo nel lavoro e nello studio serale.\nNel 1931, all'et\u00e0 di 18 anni, ebbe modo di esporre in una mostra collettiva e di partecipare al concorso nazionale dell'Accademia di San Luca.\nAll'et\u00e0 di 19 anni, fece conoscere al pubblico le sue capacit\u00e0 artistiche vincendo il concorso di scultura bandito dall'Accademia di San Luca. Partecip\u00f2 anche alla mostra d'Arte Sacra di Padova.\nIl suo nome cominci\u00f2 a essere sempre pi\u00f9 conosciuto mentre le sue opere, di pari passo, andavano crescendo di valore.\nAll'et\u00e0 di 20 anni, grazie al premio assegnatogli dalla Galleria Nazionale di Firenze, fu invitato a partecipare alla Biennale di Venezia del 1934.\nConobbe il pittore Ferruccio Ferrazzi, esecutore del mosaico nella facciata della chiesa di Sabaudia; il pittore apprezz\u00f2 Crocetti e lo aiut\u00f2.\nNel 1935 lo scultore entra in contatto con il collezionista Ottolenghi che gli acquista numerose opere.\nMantenne la presenza nelle pi\u00f9 importanti mostre e manifestazioni artistiche in Italia ma espose anche nella Mostra d'Arte Italiana di Parigi.\nNel 1936 esegu\u00ec la statua in bronzo di San Michele Arcangelo per Aprilia, citt\u00e0 da poco fondata.\nNel 1938, su incarico di Petrucci realizz\u00f2 l'altorilievo, con l'uso della pietra arenaria, dedicato alla vita di San Benedetto, opera collocata sulla facciata della omonima chiesa di Pomezia, realizzando nel contempo anche quattro formelle bronzee con le figure dei Quattro Evangelisti collocate nel portale principale.\nNel 1938, su incarico della Direzione dell'A.Ca.I. (Azienda Carboni Italiani) realizz\u00f2, nel suo studio a Roma, un bassorilievo marmoreo, allegorico sulla vita del regime fascista, che fu trasportato con un aereo militare in Sardegna e collocato nel 1939 all'interno dell'ex Salone del Sacrario della Torre Littoria di Carbonia, oggi Torre Civica, dove, nell'atrio recentemente restaurato, pu\u00f2 essere ammirato.\nAncora su incarico di Petrucci realizz\u00f2 la scultura \"Madonna col Bambino\", in marmo statuario di Carrara, contornata da angeli in bronzo. L'opera fu collocata sulla lunetta sovrastante il portone centrale della chiesa di Segezia.\nCrocetti seppe unire, durante tutta la sua vita, l'attivit\u00e0 artistica con quella didattica; nel 1946, a soli 33 anni, gli fu affidata la cattedra di scultura in seno all'Accademia di belle arti di Venezia, ereditando la cattedra del suo maestro Arturo Martini.\nNel 1956 si trasfer\u00ec a Firenze, dove aveva vinto il concorso per la cattedra di scultura nell'Accademia. Tra il 1956 e il 1958 realizza, per conto della Basilica Minore di San Giovanni Bosco in Roma, le formelle in bronzo della Via Crucis e il Grande Crocifisso. Nel 1965 concluse il lavoro (durato alcuni anni) per la \"Porta dei Sacramenti\" nella Basilica di San Pietro in Vaticano, opera inaugurata da papa Paolo VI il 12 settembre 1965. Sulla porta \u00e8 rappresentato un angelo che annuncia i sette sacramenti.\nIn continua crescita, la sua fama raggiunse un livello internazionale. Molti suoi lavori furono esportati all'estero, soprattutto in Giappone, ed esposti in varie mostre.\nSempre intenso fu il legame con il suo Abruzzo.\nNella sua Giulianova realizz\u00f2 nel Duomo di San Flaviano il monumentale \"Crocifisso\" bronzeo dell'altare maggiore e la grande \"Madonna col bambino e angeli\" in pietra e marmo. A Teramo sono presenti diverse sue opere bronzee: nel parco della Banca di Teramo sono esposte numerose sculture; nel parco dei Tigli \u00e8 sito il complesso scultoreo, inaugurato nel 1972, avente per tema i Caduti di tutte le guerre. Le statue in comunicazione tra loro nei punti strategici di Teramo (viale Mazzini, via De Gasperi, piazza Madre Tersa di Calcutta), sono il Monumento ai Caduti, il San Michele arcangelo, Giuseppe Garibaldi. In piazza Orsini \u00e8 collocata, su un piedistallo, la statua dedicata alla Maternit\u00e0; nella facciata posteriore del Duomo di Teramo \u00e8 incastonato il bassorilievo che simula il portone di ingresso, opera in bronzo, in realt\u00e0 murato. Realizz\u00f2 dietro l'istituto tecnico \"Vincenzo Comi\" il monumento bronzeo a Mario Capuani, che si distinse nella lotta antifascista a Teramo; nella villa comunale realizz\u00f2 negli anni '50 la scultura bronzea della \"Leonessa\". Nella vicina Nereto realizz\u00f2 nella piazza principale la fontana con il gruppo bronzeo delle fanciulle.\nNel 1991 and\u00f2 a San Pietroburgo per presenziare, al museo Ermitage, l'inaugurazione di una sala permanente a suo nome con alcune delle sue opere scultoree pi\u00f9 significative, tuttora presenti nel prestigioso museo.\nIl Museo Venanzo Crocetti \u00e8 un museo di Roma a lui dedicato. Ai Musei Vaticani (Collezione d'arte religiosa moderna) si conserva il bronzo \"Ritratto di ragazzo\", del 1960."}
{"id": "1449914", "revid": "339392", "url": "https://it.wikipedia.org/wiki?curid=1449914", "title": "Saigs", "text": ""}
{"id": "1449916", "revid": "1428919", "url": "https://it.wikipedia.org/wiki?curid=1449916", "title": "Dipartimento di San Vicente", "text": "Il dipartimento di San Vicente \u00e8 uno dei 14 dipartimenti dell'El Salvador, creato il 12 giugno 1824. Si trova nella parte centrale del paese."}
{"id": "1449920", "revid": "93556", "url": "https://it.wikipedia.org/wiki?curid=1449920", "title": "Julie Taymor", "text": "\u00c8 conosciuta principalmente per il suo adattamento teatrale del cartone animato della Disney \"Il re Leone\" e per il film \"Frida\", riguardante la vita dell\u2019artista messicana Frida Khalo, che ha ricevuto cinque nomination agli Oscar nel 2003. Nel 2016, la Taymor ha fondato la Taymor World Theater Fellowship, per aiutare la formazione di aspiranti registi teatrali.\nBiografia.\nNata nel Massachusetts, figlia di un ginecologo e di una insegnante di scienze politiche, Julie Taymor ha origini ebraiche. All'et\u00e0 di circa dieci anni comincia a frequentare il Boston Childen\u2019s Theater, un\u2019esperienza importante per la sua formazione, che, secondo le sue stesse parole, le insegn\u00f2 a mettersi in gioco, sul palco e nella vita, e ad essere curiosa.\nNegli anni dell\u2019adolescenza lavora come attrice presso la compagnia teatrale sperimentale \"Theater Workshop Boston, Inc\". e nell'estate dei suoi quindici anni, i genitori la fanno partecipare ad un corso estivo (offerto da \"Experiment in International Living\") che ha luogo fra l\u2019India e il Sri Lanka.\nSi diploma in anticipo e si trasferisce a Parigi a solo sedici anni, iscrivendosi alla Scuola internazionale di teatro Jaques LeCoq, i cui corsi d\u2019insegnamento sono fortemente legati alla relazione fra corpo e movimento nello spazio della performance. Qui impara l\u2019arte della mimica, che influenzer\u00e0 fortemente i suoi lavori successivi.\nDopo essersi laureata in mitologia e folklore all\u2019Oberline College, dove conosce Herbert Blau, vince una borsa di studio per studiare l\u2019antica arte tradizionale dei burattini giapponesi, che la far\u00e0 viaggiare dal 1975 al 1979 tra il Giappone e l\u2019Indonesia. Gi\u00e0 negli anni del college, la Taymor aveva avuto modo di frequentare un corso estivo dell\u2019American Society for Eastern Arts a Seattle. Gli insegnanti del corso erano specializzati nell'arte del teatro delle ombre. Queste esperienze saranno fondamentali per la formazione della regista.\nCarriera.\nTeatro.\nDopo gli studi, fa del teatro la sua professione; a partire dall'inizio degli anni Ottanta, firmer\u00e0 la regia di molti spettacoli. Nel 1986, dirige la sua prima tragedia shakespeariana, \"La Tempesta\", per incarico del Theatre for a New Audience, per cui metter\u00e0 in scena anche una versione del \"Tito Andronico\", nel 1994. Queste tragedie di Shakespeare ispireranno la Taymor anche successivamente, tanto che ne realizzer\u00e0 delle versioni cinematografiche. \nL'approdo a Broadway: Il Re Leone.\nNel 1996 fa il suo debutto a Broadway con lo spettacolo \"Juan Dari\u00e9n: A Carnival Mass\", adattamento del racconto breve \"Juan Dari\u00e9n\" di Horacio Quiroga, che viene nominato a cinque Tony Awards (una prima versione dell'opera era stata messa in scena dalla Taymor nel 1988). Tra il 1997 e il 1998 lavora alla realizzazione dell'adattamento in musical de \"Il re leone\" della Disney, spettacolo per il quale riceve molti riconoscimenti tra cui due Tony Awards (per la miglior regia e i migliori costumi, ideati dalla stessa Taymor, che mette qui a frutto gli anni di studio attuati sulle marionette e le maschere orientali) diventando la prima donna a vincere questo premio per aver diretto un musical.\nIl caso di Spider-Man: Turn off the Dark.\nLa produzione di \"Spider-Man: Turn off the Dark\", musical diretto dalla Taymor e scritto a quattro mani con Glen Berger, \u00e8 stata annunciata nell'aprile del 2007. Lo spettacolo, approvato e riconosciuto dalla Marvel, prevedeva musiche di Bono e The Edge degli U2, e Tony Adams come produttore. La storia del musical \u00e8 fitta di inconvenienti: il primo intoppo avviene con la morte del produttore, anima del progetto insieme a Taymor e Berger. La critica teatrale e i fan accaniti del fumetto, comunque, fin dall'inizio avevano espresso incertezze e perplessit\u00e0 rispetto all'idea di musicare le vicende del supereroe, temendo un risvolto scadente e dozzinale. In diverse interviste, per\u00f2, gli scrittori avevano assicurato sarebbero rimasti fedeli all'ideale di eroe che l\u2019Uomo Ragno aveva sempre avuto agli occhi dei fan.\nIn seguito a problemi tecnici e finanziari, a numerosi incidenti avvenuti sul set (tra cui quello di Natalie Mendoza, interprete di \"Arachne\"), nonch\u00e9 alle critiche negative date allo spettacolo dalla critica dopo la messa in scena delle prime performances avvenute nel novembre del 2010, a marzo del 2011 subentra una nuova casa di produzione, la \"8 Legged Productions\", che per incongruenze artistiche e tecniche licenzia Julie Taymor, sostituendola con il regista Phil McKinley.\nLo spettacolo debutta a Broadway il 24 giugno 2011, con una spesa finale di produzione pari a 75 milioni di dollari.\nOpera.\nNel 1992, dirige la sua prima opera, l\"'Edipo Re,\" basata sulla tragedia di Sofocle, condotta musicalmente dal Maestro Seiji Ozawa. Lo spettacolo viene ripreso, e il film risultante partecipa a diversi festival cinematografici e l'anno successivo vince in Emmy Award. Quello stesso anno porta in scena \"Il flauto magico\" a Firenze, al Teatro della Pergola, con la direzione musicale di Zubin Mehta. Nel 1994, dirige la \"Salom\u00e8\" di Richard Strauss a San Pietroburgo e due anni dopo \"The Green Bird\" (\"L'augellin bel verde)\" di Carlo Gozzi, in cui sperimenta per la prima volta una forma di teatro giapponese chiamata Bunraku (una tecnica che user\u00e0 poi anche per \"Il re leone\"). Nel 2006, la Taymor dirige la regia di \"Grendel\" di Elliot Goldenthal per la Los Angeles Opera.\nCinema.\nTra le sue prime regie audiovisive, va ricordato \"Fool's Fire\", film presentato all'American Film Festival e successivamente mandato in onda in televisione nel marzo del 1992, ispirato al racconto \"Hop-Frog\" di Edgar Allan Poe. In esso, infatti, Taymor mette in campo i fantocci che caratterizzeranno poi tutto il suo lavoro teatrale successivo. Il film, che vede la presenza dell'attore Michael Anderson noto al grande pubblico per il suo ruolo nella serie \"Twin Peaks\", ha vinto il premio \"Best Drama\" quello stesso anno al \"Tokyo International Electronic Cinema Festival\".\nIl suo debutto cinematografico \u00e8 l'adattamento per il grande schermo del \"Tito Andronico\" di William Shakespeare (che aveva gi\u00e0 rappresentato a teatro nel 1994), intitolato \"Titus\", con Anthony Hopkins e Jessica Lange. La Taymor, con questo suo adattamento, vuole indagare il concetto di spettacolarizzazione della violenza, tema dibattuto ampiamente negli anni dell\u2019uscita del film nelle sale a causa dell\u2019esponenziale crescita dell\u2019uso da parte dei giovani di videogiochi violenti . Il film si apre infatti con un bambino che gioca nella cucina di casa con dei soldatini, usando del ketchup per simulare il sangue prodotto da uno scontro, evocato anche dai rumori violenti provenienti dal televisore acceso alle sue spalle. Subito dopo, il bambino viene portato all'interno dell\u2019azione del Tito Andronico, in una Roma che \u00e8 commistione di antico e moderno, in un Colosseo che \u00e8 un teatro di crudelt\u00e0 e violenza come intrattenimento.\nNel 2002 Taymor porta al cinema la tormentata storia della pittrice Frida Kahlo, dirigendo Salma Hayek in \"Frida\"\",\" film tratto dal romanzo \"Frida. Una biografia di Frida Kahlo\", scritto dalla storica dell'arte Hayden Herrera. Nel 2007 realizza \"Across the Universe\", visionaria opera rock basata sui celebri brani dei Beatles, che vede come protagonisti gli attori Jim Sturgess ed Evan Rachel Wood. L'ultima fatica cinematografica della Taymor \u00e8 \"The Tempest\", film ispirato all'opera shakespeariana, che vede come interprete Helen Mirren; il film ha chiuso il Festival del cinema di Venezia nel 2010.\nNell'ottobre 2018 \u00e8 stata annunciata la regia della Taymor per la produzione di un biopic sull'icona femminista Gloria Steinem intitolato \"The Glorias: A Life on the Road\", con la partecipazione di Alicia Vikander e Julianne Moore come interpreti della Steinem stessa.\nTaymor World Theater Fellowship.\nIl principio che sta alla base del progetto lanciato nel 2016 dalla Taymor, \u00e8 quello di creare opportunit\u00e0 di crescita e viaggio per giovani registi teatrale, dando loro l'opportunit\u00e0 di immergersi in esperienze artistiche uniche, in grado di espandere i loro orizzonti creativi. L'idea \u00e8 quella di formare una generazione di nuovi registi in grado di integrare culture teatrali totalmente differenti fra loro, con lo scopo di rinvigorire l'arte teatrale statunitense grazie alla contaminazione con il teatro africano, asiatico, dell'est Europa."}
{"id": "1449921", "revid": "2166030", "url": "https://it.wikipedia.org/wiki?curid=1449921", "title": "Gabriele Bethlen", "text": "I suoi interventi contro l'Imperatore, dettati da una convinta politica filo-protestante, si inserirono nel pi\u00f9 ampio contesto della Guerra dei trent'anni.\nGiovent\u00f9 e ascesa al potere.\nGabriele Bethlen nacque a Marosillye, oggi Ilia, in Transilvania, e fu educato a Sz\u00e1rhegy (odierna L\u0103zarea) nel castello di suo zio Andr\u00e1s L\u00e1z\u00e1r. In seguito fu inviato alla corte del Principe di Transilvania Sigismondo B\u00e1thory, che accompagn\u00f2 nella sua campagna in Valacchia. Successivamente aiut\u00f2 Istv\u00e1n Bocskai ad ottenere il titolo di Principe di Transilvania nel 1605 e offr\u00ec i suoi servizi anche al successore Gabriel B\u00e1thory (1608-1613), che per\u00f2 divenne sospettoso delle abilit\u00e0 dimostrate da Bethlen, costringendolo a trovare rifugio nell'Impero Ottomano.\nNel 1613 Bethlen guid\u00f2 una consistente armata conto il principe B\u00e1thory, che per\u00f2 fu assassinato lo stesso anno da due dei suoi ufficiali; gli Ottomani lo posero sul trono, in contrasto con i desideri degli Asburgo, che avrebbero preferito un principe maggiormente orientato verso la politica austriaca. Il 13 ottobre 1613, la Dieta di Transilvania, presso Kolozsv\u00e1r, conferm\u00f2 la scelta del Sultano Ahmed I. Nel 1615 anche l'Imperatore Mattia lo riconobbe come principe di Transilvania, in cambio della promessa segreta da parte di Bethlen di un aiuto militare contro gli Ottomani.\nNel suo dominio Bethlen, evitando le crudelt\u00e0 e gli eccessi di cui molti dei suoi predecessori si erano macchiati, stabil\u00ec una forma singolare di assolutismo che ebbe diversi tratti in comune con le future forme di dispotismo illuminato del XVIII secolo: egli svilupp\u00f2 l'estrazione mineraria e le industrie, nazionalizzando molti settori del commercio estero della Transilvania tramite l'utilizzo di agenti che acquistavano grandi quantitativi di merci nel paese a prezzo fisso, per poi rivenderle all'estero con grande profitto. Costru\u00ec inoltre un nuovo sontuoso palazzo nella sua capitale, Gyulafeh\u00e9rv\u00e1r (odierna Alba Iulia), si circond\u00f2 di una splendida corte e patrocin\u00f2 le arti e la cultura (egli stesso compose alcuni inni), specialmente per quanto riguardava gli aspetti legati alla sua fede calvinista. Molte delle sue azioni di governo furono infatti dettate dalla volont\u00e0 di favorire la diffusione del protestantesimo e della cultura protestante: fond\u00f2 un'accademia alla quale invit\u00f2 ogni pastore o insegnante ungherese che volesse recarvisi, e invi\u00f2 studenti alle universit\u00e0 protestanti in Inghilterra, Paesi Bassi e nei principati protestanti dell'Impero; confer\u00ec titoli nobiliari ereditari a tutti i pastori protestanti, e proib\u00ec ai nobili di impedire la scolarizzazione dei loro servi. Nello stesso tempo scelse come propri consiglieri un cattolico e un sabbathariano per \"essere sicuro di non cadere in eccessi religiosi\"\nNella sua azione politica non trascur\u00f2 gli aspetti militari, che sarebbero serviti per condurre una aggressiva ed ambiziosa politica estera; a questo scopo istitu\u00ec un efficiente esercito di mercenari, che, grazie ad accordi di pace stipulati con gli Ottomani, pot\u00e9 dirigere verso i domini asburgici a nord e ad est del suo territorio. Molte erano le ragioni della sua rivalit\u00e0 con Vienna: dal 1618, con lo scoppio della Guerra dei trent'anni, gli Asburgo cominciarono a seguire nei loro domini ereditari, tra cui anche l'Ungheria Reale, una politica di centralizzazione ed intrapresero una dura lotta per l'eliminazione del protestantesimo; questi due fattori, uniti all'ambizione personale e al fatto che l'Imperatore aveva sconfessato l'accordo segreto del 1615, prolungando la pace con gli Ottomani, fecero decidere Bethlen per l'intervento armato.\nIntervento nella Guerra dei trent'anni.\nMentre il nuovo Imperatore, Ferdinando II, era impegnato nella repressione della rivolta boema scoppiata nel 1618 (vedi la fase boema della Guerra dei trent'anni), Bethlen condusse le sue forze in Ungheria Reale, nell'agosto del 1619, ed il mese successivo occup\u00f2 la citt\u00e0 di Ko\u0161ice, dove i suoi sostenitori protestanti lo proclamarono \"capo\" d'Ungheria e protettore dei protestanti. Rapidamente egli occup\u00f2 anche la totalit\u00e0 dell'odierna Slovacchia, occupando in ottobre anche la capitale stessa dell'Ungheria Reale, Presburgo (oggi Bratislava), dove ricevette la Corona di Santo Stefano.\nLe truppe di Bethlen si unirono a quelle boeme e morave del conte Thurn, ma un tentativo di conquistare Vienna fall\u00ec nel mese di novembre; egli fu costretto ad abbandonare l'Austria dopo essere stato attaccato dal comandante responsabile dell'alta Ungheria, Giorgio Druget, al comando di un corpo di mercenari polacchi (\"lisowczycy\"). Dopo avere conquistato gran parte dell'Ungheria Reale, Bethlen era favorevole ad una pace, o almeno ad un armistizio, e i negoziati furono aperti presso Presburgo, Ko\u0161ice e Bansk\u00e1 Bystrica; inizialmente l'insistenza di Bethlen di includere anche i ribelli boemi negli accordi di pace sembr\u00f2 far naufragare gli incontri, ma alla fine, nel gennaio del 1620 fu conclusa una tregua in virt\u00f9 della quale a Bethlen spettavano 13 contee dell'Ungheria Reale. Il 20 agosto 1620 fu eletto Re d'Ungheria dalla Dieta riunita a Bansk\u00e1 Bystrica con il consenso degli Ottomani, ma egli rifiut\u00f2 il titolo per riconciliarsi con gli Asburgo. Nonostante questi tentativi di pace, tuttavia, la guerra riprese nel mese di settembre.\nLa situazione di Bethlen era notevolmente peggiorata dalla firma della tregua: le forze ribelli boeme erano state definitivamente sconfitte nella battaglia della Montagna Bianca, l'8 novembre 1620, e Ferdinando II procedette alla cattolicizzazione della Boemia e alla rioccupazione dell'Ungheria Reale, completata nel giugno del 1621. Bethlen, privo del supporto dei nobili protestanti che non avevano ricevuto le terre cattoliche confiscate e privo dell'appoggio Ottomano, fu costretto a firmare la pace di Nikolsburg, il 31 dicembre 1621. Secondo il trattato, Bethlen rinunciava definitivamente al titolo reale, in cambio della conferma da parte di Ferdinando della Pace di Vienna del 1606, che stabiliva piena libert\u00e0 di culto ai protestanti ungheresi; in aggiunta, egli si vedeva concesso il titolo formale di \"Principe Imperiale di Transilvania\", nonch\u00e9 sette contee lungo l'alto corso del fiume Tibisco, le fortezze di Tokaj, Mukacheve ed Ecsed ed un ducato in Slesia.\nIn seguito Bethlen, per altre due volte (1623-1624 e 1626), lanci\u00f2 campagne offensive contro i domini asburgici, questa volta come alleato delle potenze protestanti in guerra con l'Impero (vedi la fase danese della Guerra dei trent'anni). Il primo conflitto fu concluso dalla Pace di Vienna del 1624, il secondo dalla Pace di Presburgo del 1626; entrambe confermarono i termini di Nikolsburg.\nDopo queste due campagne Bethlen tent\u00f2 di riconciliarsi con la corte di Vienna con una proposta di matrimonio di una arciduchessa d'Austria ed un'alleanza contro i turchi, ma Ferdinando respinse l'offerta, costringendo Bethlen ad accantonare i suoi progetti contro gli Ottomani. Al suo ritorno da Vienna spos\u00f2 Caterina di Brandeburgo, figlia dell'Elettore di Brandeburgo, e si avvicin\u00f2 sempre pi\u00f9 alle potenze protestanti europee, inclusa la Svezia di Gustavo Adolfo, che poteva aiutarlo ad ottenere il trono polacco.\nPrima di potere realizzare questo progetto, Bethlen mor\u00ec, il 15 novembre 1629, dopo avere assicurato l'elezione a principessa di sua moglie Caterina. Egli rappresent\u00f2 una delle pi\u00f9 originali figure del suo secolo: nonostante la sua ardente fede calvinista, non tent\u00f2 mai di limitare la libert\u00e0 religiosa dei suoi sudditi, aiutando anzi il gesuita Kaldy nella traduzione e pubblicazione di una versione delle Sacre Scritture.\nRiconoscimenti.\nConsiderato un eroe nazionale ungherese una sua statua \u00e8 stata posta nel colonnato della Piazza degli Eroi in Budapest.\nNel giorno della sua morte, il 15 novembre, di ogni anni si celebra la giornata della diaspora ungherese (in ungherese \"Magyar Sz\u00f3rv\u00e1ny Napja\")."}
{"id": "1449922", "revid": "148107", "url": "https://it.wikipedia.org/wiki?curid=1449922", "title": "Equazione di Helmholtz", "text": "In analisi matematica, l'equazione agli autovalori del laplaciano si chiama equazione di Helmholtz.\nSi tratta di un'equazione differenziale alle derivate parziali ellittica del secondo ordine a cui si pu\u00f2 ricondurre in alcuni casi per esempio l'equazione delle onde: in questo caso permette di ricavare rapidamente la relazione di dispersione. Altri casi notevoli in cui l'equazione agli autovalori del laplaciano \u00e8 uno strumento utile sono l'equazione della diffusione e le equazioni ellittiche del secondo ordine. Anche la teoria della trave elastica, e in particolare i problemi di carico di punta secondo Eulero sono riconducibili a casi pratici dell'equazione di Helmholtz.\nMolte funzioni speciali sono ottenute cercando soluzioni dell'equazione di Helmholtz con il metodo di separazione delle variabili in coordinate curvilinee. Alcuni esempi sono le armoniche cilindriche, le funzioni paraboliche del cilindro e le armoniche sferiche.\nEisenhardt dimostr\u00f2 nel 1934 che esistono solamente undici sistemi di coordinate curvilinee che permettono di trovare soluzioni dell'equazione di Helmholtz con il metodo di separazione delle variabili.\nDefinizione.\nSi parte chiedendosi quali siano gli autovalori del laplaciano. \nCon astuzia conviene replicare il carattere di seconda potenza del laplaciano anche nella forma cercata per l'autovalore:\ndove formula_2 \u00e8 l'operatore di Laplace, e agli autovalori formula_3 si attribuisce un nome purtroppo diverso a seconda dei contesti fisici originari: se l'equazione agli autovalori viene separata dall'equazione delle onde, l'autovalore viene solitamente chiamato \"vettore d'onda\", e indicato con la lettera formula_4. Per esempio, nel caso invece l'equazione agli autovalori venga isolata dalla equazione della linea elastica o della diffusione, l'autovalore pu\u00f2 essere chiamato \"curvatura\" (\"bending\") e indicato con la lettera formula_5.\nQuesta \u00e8 l'equazione di Helmholtz, nella sua forma canonica.\nSi pu\u00f2 vedere l'equazione di Helmholtz come un'equazione agli autovalori del laplaciano, e le soluzioni dell'equazione di Helmholtz come le autofunzioni del laplaciano.\nEsempio notevole: onde.\nL'utilit\u00e0 dell'idea di Helmholtz consiste nel sostituire il laplaciano con un semplice scalare (diciamo, un set di scalari) in una equazione pi\u00f9 articolata, in modo da dividerla in due parti pi\u00f9 semplici.\nL'equazione di propagazione delle onde \u00e8 di solito il primo caso notevole:\nin cui il Laplaciano per le onde fisiche rappresenta una derivata nelle dimensioni spaziali. In questo modo l'equazione diventa semplicemente:\nIn questo caso delle onde, si vede subito che nell'equazione residua alla separazione delle variabili: non compare infatti pi\u00f9 alcun termine di derivazione spaziale. Allora si pu\u00f2 pensare di dividere in due componenti anche la funzione oltre all'equazione:\nIn questo modo la componente spaziale della funzione \u00e8 legata all'equazione di Helmholtz, mentre la componente temporale rimane legata all'equazione residua, che \u00e8 semplicemente una equazione differenziale ordinaria:\nSeparando gli autovalori \"alla Helmholtz\" anche dell'operatore di derivata temporale, chiamato pulsazione, si separa a sua volta l'equazione residua in due componenti: una equazione di Helmholtz in una sola variabile (quella temporale), che non esplicitiamo per brevit\u00e0, e il residuo, che \u00e8 la relazione di dispersione associata all'equazione delle onde:\novvero la relazione tra vettore d'onda e pulsazione:\nInsomma, il metodo di separazione dell'equazione di Helmholtz equivale in questo caso a sostituire ciascun operatore di derivata seconda con uno scalare corrispondente al quadrato.\nSoluzioni armoniche.\nLe soluzioni dell'equazione di Helmholtz hanno la forma:\nTale espressione corrisponde alla soluzione armonica:\ndove formula_14 e formula_15 sono costanti complesse arbitrarie che dipendono dalle condizioni al contorno e iniziali. L'uguaglianza \u00e8 inoltre soggetta alla relazione di dispersione:\nLa soluzione temporale \u00e8 quindi una combinazione lineare di seni e coseni, mentre quella spaziale dipende dalle condizioni al contorno."}
{"id": "1449924", "revid": "124276491", "url": "https://it.wikipedia.org/wiki?curid=1449924", "title": "Cromatofori", "text": "I cromatofori (dal greco \"chroma\", colore e \"phoros\", portatore) sono cellule presenti nel derma che contengono numerosi granuli di pigmento. Questi granuli possono rimanere concentrati intorno al nucleo determinando una colorazione pi\u00f9 chiara o meno uniforme, oppure espandersi nella cellula attraverso ramificazioni citoscheletriche conferendo una colorazione pi\u00f9 scura o pi\u00f9 uniforme. Questo cambiamento nella loro disposizione viene attivato in risposta a stimoli che attivano vie di secondi messaggeri (AMP ciclico) che portano, alla fine, a modificare la posizione dei pigmenti. I cromatofori sono presenti in molti animali, inclusi anfibi, pesci, rettili, crostacei e cefalopodi. Al contrario, mammiferi e uccelli sono dotati di melanociti, un altro tipo di cellula pigmentata. "}
{"id": "1449927", "revid": "6923", "url": "https://it.wikipedia.org/wiki?curid=1449927", "title": "Dipartimento di Santa Ana", "text": "Il dipartimento di Santa Ana \u00e8 uno dei 14 dipartimenti dell'El Salvador, creato l'8 febbraio 1855. Si trova nella parte nord-occidentale del paese."}
{"id": "1449931", "revid": "767487", "url": "https://it.wikipedia.org/wiki?curid=1449931", "title": "R\u00e2mnicu S\u0103rat", "text": "R\u00e2mnicu S\u0103rat (in tedesco \"R\u00fcmnick\") \u00e8 un municipio della Romania di 39.950 abitanti, ubicato nel distretto di Buz\u0103u, nella regione storica della Muntenia.\nStoria.\nLa prima attestazione documentata dell'esistenza della citt\u00e0 risale alla concessione di un privilegio commerciale a dei mercanti polacchi, russi e moldovani rilasciata da Vlad II Dracul l'8 settembre 1439.\nLa citt\u00e0 e l'area circostante furono teatro di numerose battaglie tra la Valacchia e l'Impero ottomano, e sempre nei dintorni ebbe luogo la Battaglia di Rymnik nel 1789, nella quale un esercito composto da soldati dell'Impero Russo e della Monarchia asburgica, comandato da Aleksandr Vasil'evi\u010d Suvorov, sconfisse le forze Ottomane durante la guerra russo-turca.\nIn citt\u00e0 rimangono ben pochi edifici anteriori al XIX secolo, in quanto essa venne pressoch\u00e9 completamente distrutta da un incendio nel 1854."}
{"id": "1449932", "revid": "287204", "url": "https://it.wikipedia.org/wiki?curid=1449932", "title": "Ramnicu Sarat", "text": ""}
{"id": "1449933", "revid": "1048993", "url": "https://it.wikipedia.org/wiki?curid=1449933", "title": "Codice rosso (serie televisiva)", "text": "Codice rosso \u00e8 una serie televisiva italiana prodotta nel 2006 e trasmessa in prima visione in chiaro da Canale 5 tra il 16 novembre e il 15 dicembre 2006, incentrata sul corpo nazionale dei Vigili del Fuoco.\nLa serie, composta da una sola stagione, narra le avventure dell'immaginaria squadra 15A del corpo dei vigili del fuoco di un distaccamento nella citt\u00e0 di Roma, alle prese con vari soccorsi tecnici urgenti tra cui, un piromane.\nTrama.\nI vigili del fuoco permanenti Giovanni, Marcello, Umberto e Ivan festeggiano a casa del loro capo squadra Pietro l'ennesimo salvataggio compiuto dalla loro squadra, la 15A, riconosciuta dal Corpo Nazionale dei Vigili del Fuoco la migliore squadra di tutta Roma e premiata a pi\u00f9 riprese.\nPoche ore dopo gli stessi uomini intervengono per sedare ed estinguere un incendio scoppiato per cause misteriose presso la clinica \"Santa Costanza\", un ospedale specializzato nella riabilitazione di ragazzi down o affetti da vari disturbi psicomotori.\nEssendoci quindi ancora dei bambini intrappolati, Pietro con la sua squadra decide di entrare dell'edificio, diventato nel frattempo un muro di fuoco.\nIvan, influenzato, viene sostituito da Guido Basile un vigile di un altro distaccamento che si aggiunge alla 15A anche per via delle sue spiccate doti di comunicazione con bambini problematici.\nMentre le operazioni di Ricerca e Salvataggio sono ancora in corso, il funzionario ispettore anti-incendi Nicola Videtti ordina alla 15A di abbandonare immediatamente l'edificio a causa della presenza di bombole di acetilene, lasciate da alcuni operai in quanto l'ospedale era sottoposto ad interventi di restauro.\nPietro obbedisce e raduna i suoi uomini, ma si accorge che il vigile aggiunto Basile manca all'appello; cos\u00ec si reca alla sua ricerca.\nBasile viene ritrovato gravemente ferito a una gamba e aggrappato a una grata di ferro a penzoloni nel vuoto, a causa dell'improvviso scoppio di una bombola che ha causato la morte di una ragazzina che esso stava salvando.\nPietro con l'aiuto dei suoi uomini raggiunge Basile con una corda e gli intima di mollare la presa e farsi legare per poterlo trarre in salvo.\nEgli per\u00f2 \u00e8 in preda a un attacco di panico e non d\u00e0 ascolto a Pietro, che nel frattempo si accorge che sotto di loro si trovano molte bombole di acetilene roventi che stanno per scoppiare.\nPietro decide quindi di tagliare la corda che lega Basile ai suoi uomini, sacrificandolo e permettendo cos\u00ec agli altri di evacuare il palazzo.\nLe bombole tuttavia esplodono e l'onda d'urto travolge la 15A, causando l'istantaneo decesso di tutta la squadra, tranne Pietro che, trovato dai soccorritori in arresto cardiaco, viene rianimato e salvato.\nComincia cos\u00ec per Pietro un lungo calvario sia fisico che mentale: egli non si d\u00e0 pace per aver \"sacrificato\" il povero Basile e decide cos\u00ec di frequentare la famiglia del defunto vigile, composta dalla giovane moglie Aisha, originaria di Tunisi, che lavora in Italia come fisioterapista, e dal figlio adolescente Lorenzo.\nFra Pietro e Aisha nasce subito un profondo legame che si tramuter\u00e0 ben presto in una relazione.\nLa 15A viene nel frattempo rifondata, sempre capitanata da Pietro, nonostante i dirigenti del CNVF guidati dal severo ed intransigente funzionario Magrelli, non siano d'accordo e consiglino a Pietro di prendersi un periodo di aspettativa.\nLa \"nuova\" 15A sar\u00e0 quindi composta, oltre che da Pietro, da Ivan, che rifiuta una proposta di lavoro come muratore decidendo di rimanere nella 15A allo scopo di \"sorvegliare\" Pietro, perch\u00e9 non si fida della sua versione dei fatti in merito alla morte del fratello Giovanni e vuole vederci chiaro; da Fausto Rossi, un \"donnaiolo\" imbranato reduce da una sfortunata esperienza durante il servizio all'aeroporto di Roma; da Stella Sandri, una delle pochissime donne vigili del fuoco, troppo sicura di s\u00e9, che ha una relazione con Giuliano, un commissario di polizia sposato; e da Rocco Parrino, giovane siciliano impacciato che si prender\u00e0 una cotta per una soccorritrice della croce rossa durante un intervento sul GRA.\nLa nuova 15A inizialmente non va molto a genio a Pietro, ma dopo che i nuovi ragazzi gli salvano la vita durante un incendio a un fienile, esso si ricreder\u00e0 arrivando a scusarsi con loro.\nLa squadra del distaccamento romano \u00e8 infine affiancata da Fulvio, un ex vigile capo squadra ora in pensione che si occupa di gestire l'archivio e il museo della caserma e che, a tempo perso, si occupa di indagare sugli incendi e sulle loro cause scatenanti, facendo parte del \"N.I.A\". (Nucleo investigativo anti incidenti).\nSar\u00e0 proprio Fulvio con le sue indagini a rendersi conto per primo che l'incendio alla clinica \"Santa Costanza\" non \u00e8 stato accidentale, dovuto alla presenza dei lavori di ristrutturazione, ma invece parte di una lunga serie di incendi dovuti ad un piromane che a causa di un problema familiare prende di mira istituti, scuole e ospedali dove si trovano bambini disabili."}
{"id": "1449935", "revid": "110157", "url": "https://it.wikipedia.org/wiki?curid=1449935", "title": "Il tutore burlato", "text": "Il tutore burlato \u00e8 un'opera buffa in tre atti del compositore Vicente Mart\u00edn y Soler su libretto di Filippo Livigni. Il testo originalmente fu scritto dallo stesso Livigni per Giovanni Paisiello, il quale lo mise in scena come il dramma giocoso \"La frascatana\" nell'autunno del 1774 a Teatro San Samuele di Venezia.\n\u00c8 la prima opera che il compositore spagnolo compose e fu rappresentata per la prima volta nel 1775 al \"Palacio de San Ildefonso\" a Segovia. Tre anni dopo, nel 1778, quando ormai Martin y Soler aveva gi\u00e0 lasciato la Spagna e fatto rotta per l'Italia, vi fu il primo adattamento con la traduzione del testo del libretto in spagnolo (realizzata da Pablo Esteve), il quale fu rappresentato come la zarzuela \"La Madrile\u00f1a\" al \"Teatro de la Cruz\" di Madrid.\nRappresentazioni in tempi moderni e registrazioni.\nIn tempi moderni questa opera buffa fu oggetto di due allestimenti con relative registrazioni. La prima nel 1995, nella quale si segu\u00ec l'adattamento di Pablo Esteve, quindi con il testo in spagnolo e con il titolo \"El tutor burlado o La madrile\u00f1a\". Invece nella seconda, andata in scena al \"Teatro Real di Madrid\" il 18 giugno 2007, venne utilizzato il libretto originale con il testo in italiano e quindi il titolo \"Il tutore burlato\"."}
{"id": "1449939", "revid": "99064", "url": "https://it.wikipedia.org/wiki?curid=1449939", "title": "Roman Jacobson", "text": ""}
{"id": "1449942", "revid": "1428919", "url": "https://it.wikipedia.org/wiki?curid=1449942", "title": "Dipartimento di Sonsonate", "text": "Il dipartimento di Sonsonate \u00e8 uno dei 14 dipartimenti dell'El Salvador, creato il 12 giugno 1824. Si trova nella parte sud-occidentale del paese."}
{"id": "1449946", "revid": "767487", "url": "https://it.wikipedia.org/wiki?curid=1449946", "title": "Nehoiu", "text": "Nehoiu \u00e8 una citt\u00e0 della Romania di 11.649 abitanti, ubicata nel distretto di Buz\u0103u, nella regione storica della Muntenia.\nFanno parte dell'area amministrativa anche le localit\u00e0 di B\u00e2sca Rozilei, Chirle\u015fti, Curm\u0103tura, Lunca Priporului, Ml\u0103jet, Nehoia\u015fu, P\u0103ltineni, St\u0103nila, Vine\u0163i\u015fu."}
{"id": "1449947", "revid": "106908", "url": "https://it.wikipedia.org/wiki?curid=1449947", "title": "Ragone (torrente)", "text": "Il Ragone \u00e8 un torrente della Toscana affluente di sinistra del fiume Era a sua volta affluente dell'Arno.\nNasce dal Poggio Fiore a 624\u00a0m. e si sfocia dopo 14\u00a0km in Era a Rattaione, comune di Lajatico (PI)."}
{"id": "1449952", "revid": "729019", "url": "https://it.wikipedia.org/wiki?curid=1449952", "title": "Ferrovia Vercelli-Casale-Valenza", "text": "La ferrovia Vercelli-Casale-Valenza era una direttrice di interesse regionale concepita per collegare le citt\u00e0 piemontesi di Vercelli e Alessandria.\nAperta fra il 1857 e il 1858, tale ferrovia venne in seguito utilizzata in maniera diversa nei tronchi Vercelli-Casale Monferrato, chiuso al traffico nel 2013, e Casale Monferrato-Valenza, elettrificato nel 1986 e integrato nella direttrice elettrificata Chivasso-Alessandria.\nStoria.\nDopo che nel marzo 1853 era stato costituita la Societ\u00e0 per la Strada Ferrata da Vercelli a Valenza, con regio decreto 11 maggio 1854, n. 1711, il Regno di Sardegna riconobbe ad una societ\u00e0 anonima, istituitasi appositamente, la concessione per la costruzione e l'esercizio di una linea ferroviaria che unisse la citt\u00e0 di Vercelli a Valenza, passando nei pressi di Casale.\nNel 1855 furono avviate le gare per la costruzione dei primi due lotti dell'opera, da completarsi con un terzo appalto relativo al ponte a quattro travate metalliche sul fiume Po, in attesa del quale la linea fu provvisoriamente aperta il 22 marzo 1857.\nIl 18 luglio 1858, con il completamento dell'opera, all'esercente subentr\u00f2 la Societ\u00e0 Vittorio Emanuele che a sua volta venne sostituita, in seguito alla legge di riordino del settore prolungata il 14 maggio 1865, dalla Societ\u00e0 delle Strade Ferrate dell'Alta Italia (SFAI). Nuovi passaggi di consegne si ebbero nel 1885, in seguito alla legge del 27 aprile 1885 (cosiddette \"convenzioni Baccarini\") con il subentro della Societ\u00e0 per le Strade Ferrate del Mediterraneo, i cui servizi eserciti dalla Rete Mediterranea e nel 1905 quello delle neocostituite Ferrovie dello Stato.\nLontana dal fronte della prima guerra mondiale e poco interessata anche dalle vicende della seconda, non costituendo le localit\u00e0 servite obiettivi strategici primari, la linea risent\u00ec di tali eventi solo per le conseguenti fluttuazioni della domanda di trasporto, iniziando nel secondo dopoguerra un periodo di costante calo dei proventi da traffico dovuto all'avvento della motorizzazione privata e a un orientamento comune non pi\u00f9 favorevole al trasporto su ferro.\nNel quadro del pi\u00f9 ampio progetto di costruzione di un itinerario alternativo fra Torino e Alessandria, sulla ferrovia Chivasso-Alessandria, dal giugno 1986, allorch\u00e9 venne attivato l'esercizio in trazione elettrica sulla Casale-Valenza, quest'ultima venne inglobata in tale itinerario accentuando il carattere di tratto indipendente e tecnicamente difforme della Vercelli-Casale, interessata da un traffico limitato ai due capilinea.\nLa linea Vercelli-Casale risulta sospesa dal 14 giugno 2013, in esecuzione di un generale piano di soppressione di linee considerate minori in Piemonte."}
{"id": "1449960", "revid": "289247", "url": "https://it.wikipedia.org/wiki?curid=1449960", "title": "Il Padrino parte II", "text": ""}
{"id": "1449962", "revid": "339392", "url": "https://it.wikipedia.org/wiki?curid=1449962", "title": "ElPozo Murcia", "text": ""}
{"id": "1449963", "revid": "289247", "url": "https://it.wikipedia.org/wiki?curid=1449963", "title": "Il Padrino parte III", "text": ""}
{"id": "1449964", "revid": "1305772", "url": "https://it.wikipedia.org/wiki?curid=1449964", "title": "Dipartimento di Usulut\u00e1n", "text": "Il dipartimento di Usulut\u00e1n \u00e8 uno dei 14 dipartimenti dell'El Salvador, creato il 22 giugno 1865. Si trova nella parte meridionale del paese."}
{"id": "1449966", "revid": "1714743", "url": "https://it.wikipedia.org/wiki?curid=1449966", "title": "Sancha del Portogallo", "text": "Biografia.\nFiglia del re del Portogallo, Sancho I e di Dolce di Barcellona (1160-1198), figlia della regina di Aragona, Petronilla e del conte di Barcellona, Raimondo Berengario IV.\nFece vita ritirata sin da giovane e presto divenne suora, nel monastero di Celas nella freguesia di Sant'Antonio di Olivais di Coimbra, che lei aveva fondato.&lt;br&gt;Poi fond\u00f2 e fu la prima Badessa del convento di Lorv\u00e3o.\nAlla morte del padre, nel 1211, Sancha ricevette in eredit\u00e0 il castello di Alenquer, nel distretto di Lisbona, unitamente alla citt\u00e0, con le relative rendite, divenendo la signora di Alenquer.&lt;br&gt;Ma il nuovo re, Alfonso II, rifiutava di consegnargliela, cos\u00ec come rifiutava di consegnare terre e citt\u00e0 anche alle altre due sorelle, Mafalda e Teresa. Alfonso temeva che, una volta riconosciuto il diritto di propriet\u00e0 alle sorelle, eventuali eredi avrebbero poi potuto succedere loro e spezzare l'unit\u00e0 del regno.\n&lt;br&gt;Da questo fatto nacque una disputa tra il re e le tre sorelle, che avevano l'appoggio di buona parte della nobilt\u00e0; la disputa port\u00f2 ad un conflitto che vide vincitore il re sui nobili ribelli. La crisi fu risolta, alla morte di Alfonso, nel 1223, dal suo successore, Sancho II, che consent\u00ec alle zie di ricevere le rendite, pur mantenendo il controllo di castelli e citt\u00e0.\nFinalmente sia Sancha che le sorelle, che erano monache cisterciensi, poterono rientrare nel loro conventi; Sancha pass\u00f2 per il resto dei suoi anni nei due conventi da lei fondati: il monastero di Celas e il convento di Lorv\u00e3o.&lt;br&gt; Sancha mor\u00ec il 13 marzo del 1229 nel monastero di Celas nella freguesia di Santo Ant\u00f3nio dos Olivais di Coimbra. La sua salma fu traslata nel monastero di San Mamede, a Lorv\u00e3o (Penacova), dove era stata badessa e dove viveva sua sorella Teresa.\nCulto.\nIl 13 di dicembre del 1705 Sancha fu beatificata da Papa Clemente XI, unitamente a sua sorella Teresa.\n\u00c8 festeggiata dalla Chiesa cattolica l'11 aprile."}
{"id": "1449968", "revid": "486946", "url": "https://it.wikipedia.org/wiki?curid=1449968", "title": "Toledart FS", "text": ""}
{"id": "1449970", "revid": "12357697", "url": "https://it.wikipedia.org/wiki?curid=1449970", "title": "Islamico", "text": ""}
{"id": "1449971", "revid": "121393240", "url": "https://it.wikipedia.org/wiki?curid=1449971", "title": "Daniele Vaschi", "text": "Come Mr. Grankio.\nCantante e chitarrista della band punk rock varesotta P.A.Y. fin dalla sua costituzione nel 1996.\nCinque gli album pubblicati con la formazione; nell'album del 2005 (Federico Tre E Il Destino Infausto), Daniele interpreta il cattivissimo tiranno \"Federico Tre\".\nNel 2002 ha partecipato insieme a numerosi artisti (Freak Antoni degli Skiantos, \"Cippa\" e \" Paletta\" dei Punkreas tra tutti) al progetto Punx Crew creato da Olly (ex membro dei The Shandon e membro dei The Fire) e Andre (Madbones).\nNel 2008 partecipa insieme ad Alberto Camerini al singolo \"Computer Capriccio\" tratto dal disco \"200 Bullets &amp; Friends\" dei 200 Bullets.\n\u00c8 l'indiscusso inventore del \"Barattolo dell'ammore\", prezioso barattolo di latta con all'interno ammore... Molti VIP non hanno potuto fare a meno del cimelio e le numerose foto all'interno del sito dei PAY lo testimoniano.\nCome Dj Ariel.\nInizia la carriera radiofonica nel 1996 sull'emittente locale di Varese \"Radio Lupo Solitario\", conducendo vari programmi e mettendosi in evidenza per il suo stile \"cialtrone\".\nNel 2001 passa a Radio RockFM, con il suo spirito \"cialtrone\" Daniele riesce a coinvolgere i suoi radioascoltatori come nessun altro nella radio, grazie anche a diversi pupazzi e oggetti rumorosi, i quali venivano prima inviati e poi battezzati dai radioascoltatori stessi. Tra i vari \"animali di plastica\" (cos\u00ec definiti dal Dj Ariel) si ricordano: il \"Topofrigo\", la \"Mucca Camilla\", \"Mr. Trombetta\" e \"Mazinga Z\" (un giocattolo di dimensioni ragguardevoli con l'aspetto di Mazinga Z).\nNel 2007 ha diviso la conduzione del programma radiofonico mattutino Pane Burro e Rock'n'Roll con il frontman e cantante degli Skiantos Roberto \"Freak\" Antoni.\nAttualmente \u00e8 autore e conduttore insieme ad Eleonora Ossola di un programma su radio Lifegate chiamato Passengers nel quale gira per Milano e dintorni con un Ecobus (pullmann ibrido).\nProgrammi condotti su LifeGate Radio.\nSempre come \"Dj Ariel\" fa parte della rock band ufficiale di Radio RockFM, la RockFM All Stars Band (ora nota con il nome di RockFaMily All Stars Band)"}
{"id": "1449973", "revid": "170715", "url": "https://it.wikipedia.org/wiki?curid=1449973", "title": "Mr. Grankio", "text": ""}
{"id": "1449975", "revid": "170715", "url": "https://it.wikipedia.org/wiki?curid=1449975", "title": "Dj Ariel", "text": ""}
{"id": "1449976", "revid": "75012", "url": "https://it.wikipedia.org/wiki?curid=1449976", "title": "Polpette", "text": ""}
{"id": "1449980", "revid": "94647", "url": "https://it.wikipedia.org/wiki?curid=1449980", "title": "Modo indicativo", "text": ""}
{"id": "1449981", "revid": "103201068", "url": "https://it.wikipedia.org/wiki?curid=1449981", "title": "Locride", "text": ""}
{"id": "1449983", "revid": "94647", "url": "https://it.wikipedia.org/wiki?curid=1449983", "title": "Modo congiuntivo", "text": ""}
{"id": "1449984", "revid": "8596", "url": "https://it.wikipedia.org/wiki?curid=1449984", "title": "Showmen", "text": ""}
{"id": "1449985", "revid": "110157", "url": "https://it.wikipedia.org/wiki?curid=1449985", "title": "Cuyultit\u00e1n", "text": "Cuyultit\u00e1n \u00e8 un comune del dipartimento di La Paz, in El Salvador."}
{"id": "1449987", "revid": "1632387", "url": "https://it.wikipedia.org/wiki?curid=1449987", "title": "Lissone", "text": "Lissone (\"Lisson\" in dialetto brianzolo, : ) \u00e8 un comune italiano di abitanti della provincia di Monza e Brianza in Lombardia. Si fregia del titolo di citt\u00e0, ed \u00e8 la seconda della provincia per popolazione dopo il capoluogo, Monza. \"Capitale del mobile\", \u00e8 nota in Italia e all'estero per la produzione e il commercio di articoli per l'arredamento. Sede del DUC, il distretto urbano del commercio e polo culturale della Brianza, annovera una delle pi\u00f9 grandi biblioteche della Provincia, la Biblioteca del Mobile e dell'Arredamento, unica in Italia, e il Museo d'Arte Contemporanea. Il 1\u00ba giugno 2019 \u00e8 ricorso il 150\u00ba anniversario dell\u2019unificazione con Cassina Aliprandi, che port\u00f2 il comune ai confini odierni.\nGeografia fisica.\nTerritorio.\nIl comune si estende su una dorsale leggermente rilevata posta tra i fiumi Lambro e Seveso, a stretto contatto con la periferia nord-occidentale di Monza. Fa parte storicamente della bassa Brianza.\nClima.\nIl clima di Lissone si pu\u00f2 classificare come continentale temperato. Gli inverni sono abbastanza freddi e piovosi. Durante l'inverno si possono registrare temperature minime di \u221210\u00a0\u00b0C, anche con gelate notturne, mentre la neve compare solitamente nel periodo compreso fra i primi di dicembre e gli ultimi giorni di marzo. In ogni caso, dalla fine degli anni ottanta a oggi, la neve \u00e8 in diminuzione, con una sua lenta tendenza alla scomparsa cos\u00ec come \u00e8 successo per la nebbia.\nLe estati sono calde e molto umide e afose, interrotte da rari periodi freschi o per lo pi\u00f9 da perturbazioni dovute a fenomeni di carattere temporalesco, specialmente nel mese d'agosto. Le temperature medie massime nel periodo di luglio sfiorano i 30\u00a0\u00b0C con frequenti picchi superiori. Lissone risente del cosiddetto effetto \"cappa\" simile a quello di Monza e provincia: oltre che dalla collocazione geografica in s\u00e9, tale effetto \u00e8 aggravato dall'esplosione della densit\u00e0 abitativa e dal conseguente intenso riscaldamento artificiale.\nOrigini del nome.\nRiguardo all'etimologia del nome Lissone , secondo alcuni deriva da magna lis - grande lite nel senso di grande battaglia avvenuta, in epoca romana; secondo altri da Lixiones, i legionari romani addetti anche alla fornitura dell'acqua alle truppe. Il termine latino \"luxus\", significa anche \"esuberanza di vegetazione. Altra possibile derivazione del nome di Lissone potrebbe essere trovata nei Lessovi trib\u00f9 celtica stanziata in Normandia e Bretagna (essi daranno il loro nome anche a Lisieux), formata da abili commercianti via mare e via terra, che si spingevano fino al sud e alla Gallia Cisalpina, secondo Strabone. In ogni caso il toponimo \u00e8 attestato a partire dal X secolo come \"Vico Lissione\" e successivamente (XIII secolo) come \"Lixono\"; per Serra ha origine da un antroponimo (\"Licius\"?); Olivieri invece pensa a un derivato da \"\u012blex\" (\"leccio\") attraverso una forma \"\u012blic\u0113a\" (cfr. bresciano \"less\", veronese \"lezza\"), con un suffisso collettivo -\"\u014dne\".. PS: toponimi che iniziano in Li possono ricollegarsi all'antico celto-ligure col significato di \"popolo\" o in semplice celtico col significato di \"posto\"; dunque, luogo caratterizzato dalla presenza di una determinata popolazione o gente; toponimi che terminano in -sone oppure in -one derivano da \"Son\" che in celtico pu\u00f2 significare, bastone, palo, palizzata, recinto, fortificazione (ad esempio Carcassonne, capoluogo del Dipartimento Francese dell'Aude, equivale a fortificazione della collina di Carsac), donde luogo/sede di un determinato popolo/popolazione e fortificato/a;\nStoria.\nLa formazione del nucleo abitato e delle attivit\u00e0 artigianali.\nDalla fondazione al secolo XI Lissone visse la vita stentata di un villaggio agricolo sito fuori dalle vie commerciali e con territorio poco produttivo: invasioni barbariche, guerre, carestie ed epidemie ne misero in forse pi\u00f9 volte la sopravvivenza. Il miglioramento avutosi all'epoca dei Comuni (secolo XI- XII) a Lissone fu merito soprattutto dell'ordine degli Umiliati, un singolare movimento religioso i cui membri esercitavano un lavoro manuale indipendente, la lavorazione della lana e la tessitura dei panni. Un catalogo del 1298 elenca ben cinque conventi dell'Ordine a Lissone, molti per un villaggio al di sotto dei mille abitanti. Dall'emblema degli Umiliati i lissonesi hanno mutuato lo stemma comunale che raffigura un agnello con il motto \"Vincit omnia humilitas\".\nIl declino dei Comuni, le lotte tra Signorie e la Dominazione spagnola ridussero al limite le condizioni di vita a Lissone. Il territorio apparteneva a pochi grandi signori alle cui dipendenze stavano quasi tutti gli abitanti, legati alla terra da contratti esosi, senza speranza di riscatto. La coltivazione dei cereali, i vigneti, l'allevamento del baco da seta non bastavano al pur misero sostentamento, per cui molti emigravano, e tutti integravano il lavoro dei campi con la tessitura su telai a mano, anche se tale attivit\u00e0 era poco redditizia essendo rivolta solo alla fabbricazione di panni grossolani. L'attivit\u00e0 amministrativa era alquanto rudimentale, avendo a capo un console scelto all'asta fra chi si impegnava a svolgere il compito col minor stipendio, e al quale spettavano poteri di polizia locale e il diritto di convocare l'arengo, ossia l'assemblea popolare dei capifamiglia destinata a votare il bilancio ed eleggere un consiglio minore composto dal console, da un sindaco che si occupava dell'ordinaria amministrazione, e da tre deputati nobili e tre plebei. Le ultime due cariche pubbliche erano quelle del cancelliere, ossia il segretario con funzioni notarili destinato a custodire l'archivio comunale, e l'esattore destinato alla riscossione delle tasse statali, provinciali e comunali. L'autorit\u00e0 superiore era quella del podest\u00e0 della pieve di Desio, cui il console di Lissone doveva prestare giuramento. Tale struttura, che si era evoluta sin dal medioevo per uso tradizionale, fu per la prima volta regolamentata legislativamente dall'editto dell'imperatrice Maria Teresa del 30 dicembre 1755, la \"riforma al governo e amministrazione delle comunit\u00e0 dello Stato di Milano\", corollario alla creazione del catasto, che diede una svolta oligarchica al funzionamento dei comuni, serrando il \"convocato\", ossia il vecchio arengo, ai soli proprietari terrieri, e ristrutturando la \"deputazione\", ossia il vecchio consiglio minore, su soli cinque membri, di obbligatoriamente solo uno plebeo e un altro borghese, e ben tre proprietari terrieri, impostando cos\u00ec una maggioranza nobiliare preconfezionata. Alla deputazione passava il potere di nomina delle quattro magistrature municipali precedentemente attribuito al convocato, e si rafforzava la posizione del sindaco chiamato a supplire alla deputazione in caso di vacanza. Seppur elitaria, la riforma illuminista teresiana fu per\u00f2 rispettosa delle autonomie locali, che vedevano confermate le proprie prerogative rispetto al potere centrale. Ben pi\u00f9 rivoluzionario fu a fine secolo l'impatto dell'arrivo delle armate francesi di Napoleone e la proclamazione della Repubblica Cisalpina che nel 1797 sciolse le vecchie amministrazioni, liberalizz\u00f2 la partecipazione all'assemblea popolare, e mise a capo dei piccoli comuni come Lissone solo un agente municipale col suo aggiunto, trasferendo parimenti molti poteri al distretto di Desio di cui la comunit\u00e0 lissonese faceva parte. Tali aperture democratiche ebbero per\u00f2 breve vita e, caduto il governo giacobino cisalpino a favore di quello moderato della Repubblica Italiana, la \"legge sull'organizzazione delle Autorit\u00e0 amministrative\" del 24 luglio 1802 riport\u00f2 ad uno schema pi\u00f9 simile a quello teresiano, seppur con un'assemblea aperta anche ai borghesi, un municipio con funzioni esecutive di soli tre membri di cui due possidenti, un agente municipale al posto del sindaco ma con poteri meno discrezionali, un cursore al posto del cancelliere e un ricevitore al posto dell'esattore. La proclamazione del Regno d'Italia comport\u00f2, col decreto dell'8 giugno 1805, la creazione del primo consiglio comunale lissonese composto da quindici membri nominati dal prefetto, come accadeva alla ricreata figura del sindaco, mentre il corpo esecutivo veniva completato da due \"anziani\" nominati dal consiglio. Il ritorno degli austriaci comport\u00f2 infine, con la notificazione del 12 aprile 1816, il ristabilimento del vecchio \"convocato\" e della \"deputazione\" teresiana, seppur ridotta quest'ultima a tre membri, mantenendosi un agente e un cursore alle dipendenze dell'amministrazione.\nMonumenti e luoghi d'interesse.\nArchitetture religiose.\nAltre architetture religiose.\nIn citt\u00e0 sono presenti numerose edicole religiose testimonianza della devozione popolare; fra queste il bassorilievo \"La Madonna con Bambino\" detta \"della Divina Provvidenza\" situata alla \"Rutunda\".\nArchitetture civili.\nAltre architetture civili.\nImportanti sono anche le tante cascine ancora presenti sul territorio, e ubicate nelle periferie cittadine:\nSociet\u00e0.\nEvoluzione demografica.\nLo sviluppo demografico del comune, che ha caratterizzato tutto il XX secolo, ha registrato un'ulteriore accelerazione negli ultimi anni: per effetto dell'intensificarsi dell'espansione immobiliare, nel 2011 la popolazione residente ha raggiunto i abitanti rispetto ai del censimento 2001. La densit\u00e0 di popolazione ha raggiunto livelli significativi, con quasi abitanti per km. L'indice di densit\u00e0 abitativa di Lissone risulta essere uno tra i pi\u00f9 elevati d'Italia.\nEtnie e minoranze straniere.\nAl 31 dicembre 2014 gli stranieri residenti nel comune di Lissone sono e costituiscono il 8,77% della popolazione totale. Tra le nazionalit\u00e0 pi\u00f9 rappresentate troviamo:\nCultura.\nIstruzione.\nOltre a otto scuole per l'infanzia, sei primarie e quattro secondarie inferiori, hanno sede a Lissone:\nSono presenti a Lissone, anche:\nBiblioteche.\nLissone possiede due biblioteche, situate nello storico palazzo Vittorio Veneto, restaurato nel 2002, ed iscritte nel circuito provinciale del sistema \"BrianzaBiblioteche\":\nMusica.\nA Lissone sono presenti tre bande musicali:\nEventi.\nFeste patronali.\nIl 29 giugno \u00e8 la ricorrenza dei santi Pietro e Paolo, patroni della chiesa prepositurale, ma la festa di Lissone \u00e8 la terza domenica di ottobre con il luned\u00ec successivo: vi si ricorda la dedicazione della chiesa cattedrale di Milano, come per i paesi e citt\u00e0 della Diocesi di Milano che senza un loro Patrono specifico celebrano la loro festa il giorno della dedicazione del Duomo di Milano. Viene consumata per tradizione la famosa \"torta paesana\" con pinoli, uvette e canditi.\nPalio Lissonese.\nIl Palio Lissonese \u00e8 una manifestazione tradizional-popolare che consta in una gara tra i \"Lixiones\", i portatori d'acqua e fondatori della citt\u00e0 in epoca romana, che succede a un mese di gare e competizioni sportive tra i 12 rioni che rappresentano le antiche suddivisioni della citt\u00e0. In passato esisteva anche la gara tra i falegnami (\"Legn\u00e0mee\") del Comune. La finale del \"portatore d'acqua\" \u00e8 preceduta da un corteo storico nel quale i rappresentanti e i figuranti dei rioni sfilano in costumi d'epoca romana e in abiti storici, a ricordo della fondazione della citt\u00e0.\nOgni rione sfila con il proprio gonfalone storico, seguito dai figuranti e dagli atleti che si sono cimentati nelle gare sportive, che servono a incoronare il rione vincitore del Palio.\nOgni squadra \u00e8 retta dalla figura del \"Capitano di Rione\", scelto tra gli appartenenti del quartiere, che ha il compito di rappresentare i concittadini durante tutta la durata delle gare. Il palio si regge su dodici rioni, cui \u00e8 diviso il territorio comunale:\nEconomia.\nL'economia \u00e8 basata essenzialmente sul settore industriale, commerciale, artigianale e di consulenza fra cui quella finanziaria. Rilevante \u00e8 la produzione di mobili, principale attivit\u00e0 industriale del comune. Vi sono anche industrie meccaniche - in particolare le Officine Brugola, fondate nel 1926 e attualmente presenti, il cui prodotto tipico sono le viti brugola, conosciute con questo nome in tutto il mondo -, elettrochimiche, chimiche, alimentari ed elettroniche. Alcune delle attivit\u00e0 produttive svolte a Lissone hanno comportato controlli con impianti radiologici per industrie e conseguente competenza radioprotezionistica. Nel primo dopoguerra la produzione artigianale di mobili di Lissone, sempre alla ricerca di nuovi sbocchi, accolse l'invito del movimento razionalista; architetti ed arredatori di quella scuola trovarono localmente chi realizz\u00f2 in modo ineccepibile le loro idee e la Triennale di Milano del 1933 ne fu il vittorioso collaudo. Dai prototipi su disegno alla produzione \"per tutti\", adattabile per precise ragioni di produzione o di gusto, si pass\u00f2 poi ad arredamenti di palazzi pubblici, cinematografi, pezzi unici per case private. Il compito promozionale fu assunto da una manifestazione, la \"Settimana del Mobile\", organizzata inizialmente da un sodalizio privato, e dal 1951 in avanti dall'Ente Comunale per il potenziamento del mercato mobiliero. Non meno importante annotazione, la fondazione nel 1955 dell'Istituto Professionale di Stato per l'Industria e l'Artigianato \"G. Meroni\", che sostituendo la vecchia scuola di Disegno ed Intaglio si \u00e8 specializzato nella formazione professionale a vari livelli di mobilieri e di arredatori. Questa vivacit\u00e0 imprenditoriale nel campo dell'arredo, pur continuando a rappresentare un caso di successo della piccola e media impresa italiana, ha subito dal 1990 un rallentamento, dovuto principalmente ad una minor attenzione dedicata all'aspetto creativo e progettuale dell'arredo col risultato che Lissone attravers\u00f2 un momento di stagflazione, nonostante le numerose, ed uniche a livello nazionale, professionalit\u00e0 e capacit\u00e0 esistenti sul suo territorio.\nInfrastrutture e trasporti.\nStrade.\nLissone \u00e8 servita dalla Superstrada SS36 Milano-Colico, che presenta cinque uscite utili per raggiungere la citt\u00e0, e costituisce la principale arteria di connessione della \"Citt\u00e0 del Mobile\" con Milano e Lecco. I collegamenti con Como e la Svizzera soffrono invece della cronica assenza di arterie stradali trasversali dell'area brianzola.\nFerrovie e tranvie.\nLa stazione di Lissone-Muggi\u00f2, posta sulla linea ferroviaria internazionale Chiasso-Milano, \u00e8 servita dai treni suburbani delle linee S9 e S11 (Chiasso-Milano); situata in piazzale Stazione, si trova nei pressi del centro storico cittadino, a poca distanza dal confine con il comune di Muggi\u00f2.\nDal 1910 al 1952 il comune era inoltre servito dalla tranvia Monza\u2013Meda\u2013Cant\u00f9.\nAeroporti.\nL'elisuperficie di Lissone \u00e8 situata sulla strada vicinale per Sovico, nella frazione di Santa Margherita. Ha una superficie di 6.000 metri quadrati, provvisti di triangolo e segnaletica a terra, utilizzati ed attrezzabili per il soccorso aereo in casi di emergenza; la struttura unica in tutta la Brianza, \u00e8 in gestione alla sezione lissonese della Protezione Civile.\nTrasporto pubblico urbano.\nAssente una rete di trasporto pubblico urbano, ma tutto il territorio cittadino \u00e8 servito da una capillare rete di fermate dei mezzi di superficie di Autoguidovie e Brianza Trasporti.\nAmministrazione.\nL'attuale sindaco di Lissone \u00e8 la dottoressa Concettina Monguzzi, la cui maggioranza \u00e8 composta dalla coalizione composta da: \nAll'opposizione si trovano i gruppi:\nDall'introduzione del moderno assetto amministrativo nel 1859, a Lissone si sono avvicendati 22 sindaci.\nConsolati esteri.\nA Lissone fino agli anni 2000 era presente un consolato della Costa d'Avorio, per far fronte alle collaborazioni economiche e commerciali del paese africano con le grandi industrie mobiliere del territorio.\nSport.\nCalcio.\nLa principale squadra di calcio lissonese, la Pro Lissone, fu fondata nel 1901 da S. Businaro come \"Societ\u00e0 Sportiva per l'Educazione Fisica e Civile Pro Lissone\". Affiliatasi alla FIGC nel 1910, ha vissuto momenti epici a cavallo fra le due guerre arrivando a conquistare il traguardo della Serie C, per poi retrocedere. Dopo una lunghissima militanza in Serie D, \u00e8 stata retrocessa nel campionato di Eccellenza al termine della stagione sportiva 2004-2005. Nella Pro Lissone vi \u00e8 inoltre una squadra femminile che alla fine della stagione calcistica 2013-2014 \u00e8 stata promossa in serie B. A Lissone sono inoltre presenti altre due societ\u00e0 calcistiche minori: la \"Associazione Calcio Lissone\" militante in Promozione, e la \"Associazione Calcio Campagnola Don Bosco\", di Seconda Categoria, che rappresenta la frazione di Santa Margherita.\nCiclismo.\nDal 1946 Lissone ospita la partenza e l'arrivo nel mese di agosto della Coppa Agostoni, corsa ciclistica internazionale per corridori professionisti che si snoda sulle strade brianzole affrontando le salite impegnative del Ghisallo e del Colle Brianza. La Coppa Agostoni \u00e8 il pi\u00f9 importante evento sportivo della citt\u00e0 di Lissone. Nella neonata provincia di Monza e Brianza \u00e8 considerato il terzo evento sportivo per importanza dopo il G.P. di Formula 1 e dopo il Mondiale di Superbike. La \"Piccola Agostoni\" in ricordo di Luciano Meroni e Lino Biganzoli \u00e8 una gara ciclistica riservata agli atleti under 23.\nIl 23 maggio 2005, per merito soprattutto dello Sport Club Mobili Lissone, la quindicesima tappa del Giro d'Italia 2005 si \u00e8 conclusa a Lissone con la vittoria di Alessandro Petacchi.\nNella frazione di Bareggia si trova la sede di una delle pi\u00f9 importanti squadre ciclistiche amatoriali in Italia il \"Lissone MTB\".\nGinnastica artistica.\nLissone ha una forte attivit\u00e0 delle squadre di ginnastica artistica, tra cui spiccano:\nAltri sport.\nDegno di rilevanza \u00e8 il \"Judo Club Lissone\", insignito della Stella di bronzo al merito sportivo nel 2013. Negli altri sport sono attive con i loro impianti la \"Polisportiva Virtus Lissone\", la \"Polisportiva CIM Lissone\", il \"Gruppo sportivo oratoriano \"Azzurri\" della parrocchia Sacro Cuore\", la \"Polisportiva Campagnola Don Bosco\" operante sul territorio della frazione Santa Margherita, la \"Associazione Sportiva don Bosco Bareggia-Lissone\", la \"Bocciofila la Salita\", l\"'Associazione Pallacanestro Lissone (A.P.L.)\" la cui prima squadra milita nel campionato di Serie C, la \"Societ\u00e0 Ciclistica Mobili Lissone\" organizzatrice della Coppa Agostoni e della Piccola Agostoni e \"A.S.D. Progetto AQA\" associazione che promuove l'attivit\u00e0 subacquea e gli sports acquatici.\nSi organizzano a Lissone la \"Gara interregionale di supermoto\": prova del campionato interregionale di supermoto per professionisti, e il Torneo Internazionale di basket \"Citt\u00e0 di Lissone\", riservato ad atleti juniores."}
{"id": "1449993", "revid": "226458", "url": "https://it.wikipedia.org/wiki?curid=1449993", "title": "El Rosario (La Paz)", "text": "El Rosario \u00e8 un comune del dipartimento di La Paz, in El Salvador."}
{"id": "1449995", "revid": "226458", "url": "https://it.wikipedia.org/wiki?curid=1449995", "title": "Jerusal\u00e9n (El Salvador)", "text": "Jerusal\u00e9n \u00e8 un comune del dipartimento di La Paz, in El Salvador.\nStoria.\nLa citt\u00e0 fu fondata dalla famiglia Cordova, una famiglia di ebrei sefarditi migrata dalla Spagna, dove l'ebraismo era appena stato messo al bando."}
{"id": "1449997", "revid": "6923", "url": "https://it.wikipedia.org/wiki?curid=1449997", "title": "Ford AU Falcon", "text": "La Ford AU Falcon \u00e8 la prima versione della sesta generazione della Falcon australiana, entrata in produzione nel 1998. Rispetto alla precedente \"EL\" compie un notevole passo avanti in fatto di originalit\u00e0 stilistica, fattore che sar\u00e0 il principale motivo dello scarso gradimento da parte del pubblico australiano, abituato a vetture dallo stile principalmente conservatore.\nEsce di produzione alla fine del 2002 sostituita dalla pi\u00f9 tradizionale (esteticamente) Ford BA Falcon.\nStoria.\nLa serie AU \u00e8 stata nota come \"progetto \"Eagle\"\", progetto iniziato nel febbraio 1993 ed ha guadagnato il nome in codice ufficiale \"EA169\" nel mese di ottobre 1994. La Ford AU Falcon \u00e8 stata presentata ed ha debuttato sul mercato australiano nel 1998, solo dopo che la Ford in Australia aveva valutato varie alternative, come ristilizzare profondamente la precedente generazione, o importare la berlina a trazione anteriore americana Ford Taurus o la berlina a trazione posteriore americana Ford Crown Victoria oppure la berlina a trazione posteriore europea Ford Scorpio oppure modificare la berlina giapponese, anch'essa a trazione posteriore, Mazda 929 (Mazda allora faceva parte del gruppo Ford). Ultima scelta era invece quella di creare un nuovo modello da zero, scelta che divent\u00f2 poi quella definitiva. Per il progetto Ford spese ben 700 milioni di dollari australiani.\nRispetto al modello uscente, la nuova Falcon era di 35 kilogrammi (75 libbre) pi\u00f9 leggera, aveva una scocca pi\u00f9 rigida del 17,5% e dei consumi migliorati dell'8%. Il pianale della Falcon AU, usato anche per le serie successive BA e BF, era un profondissimo aggiornamento di quello del modello precedente. La Falcon ha utilizzato come caratteri per i badge posterior Falcon e Futura gli stessi usati negli anni Cinquanta dai modelli del marchio.\nAttivit\u00e0 sportiva.\nL'AU Falcon venne impiegata nel campionato australiano V8 Supercar del 2000 in versione XR8. Era equipaggiata con un propulsore OHV Windsor SVO V8\u00a0302 dalla potenza di 610\u00a0CV e coppia di 635 Nm. Pilotata da Glenn Seton, ha ottenuto cinque podi e si \u00e8 classificata quinta nella classifica finale del campionato."}
{"id": "1449999", "revid": "226458", "url": "https://it.wikipedia.org/wiki?curid=1449999", "title": "Mercedes La Ceiba", "text": "Mercedes La Ceiba \u00e8 un comune del dipartimento di La Paz, in El Salvador."}
{"id": "1450000", "revid": "106356", "url": "https://it.wikipedia.org/wiki?curid=1450000", "title": "Il siciliano (The Sicilian)", "text": ""}
{"id": "1450003", "revid": "287204", "url": "https://it.wikipedia.org/wiki?curid=1450003", "title": "Olocuilta", "text": "Olocuilta \u00e8 un comune del dipartimento di La Paz, in El Salvador.\nLa citt\u00e0 \u00e8 famosa per la sua pupusa, piatto tipico nazionale."}
{"id": "1450006", "revid": "287204", "url": "https://it.wikipedia.org/wiki?curid=1450006", "title": "Albert Lortzing", "text": "Autodidatta, condusse una vita errabonda e fu attore drammatico, cantante, strumentista e direttore d'orchestra in alcune citt\u00e0 tedesche e austriache.\nFu un buon compositore di opere teatrali, soprattutto comiche, tra cui il suo capolavoro \"Zar und Zimmermann\", del 1837. I suoi Singspiele (tra cui \"Andreas Hofer\" del 1832) sono strutturati sul modello di quelli di Mozart, e in essi sono evidenti le tendenze patriottiche dell'autore.\nSono significativi i suoi tentativi nell'ambito della produzione di un'opera nazionale tedesca, precorritrice dell'opera romantica e del Grand op\u00e9ra, lavori ai quali si riferiscono anche Weber e Mendelssohn.\nAltre opere (con titoli altamente significativi) da ricordare sono: \"Der Wildsch\u00fctz\" (1842), \"Die Opernprobe\" (1851) e \"Die beiden Sch\u00fctzen\" del 1837.\nOpere liriche.\nLe opere liriche sono elencate segnalando il genere, gli atti, il numero di catalogo, il librettista e il luogo e la data della prima esecuzione."}
{"id": "1450008", "revid": "226458", "url": "https://it.wikipedia.org/wiki?curid=1450008", "title": "San Antonio Masahuat", "text": "San Antonio Masahuat \u00e8 un comune del dipartimento di La Paz, in El Salvador."}
{"id": "1450010", "revid": "226458", "url": "https://it.wikipedia.org/wiki?curid=1450010", "title": "San Emigdio", "text": "San Emigdio \u00e8 un comune del dipartimento di La Paz, in El Salvador."}
{"id": "1450011", "revid": "1573940", "url": "https://it.wikipedia.org/wiki?curid=1450011", "title": "Chiesa di San Pietro in Vincoli (Madignano)", "text": "La chiesa di San Pietro in Vincoli \u00e8 la parrocchiale di Madignano, in provincia di Cremona e diocesi di Crema; fa parte della zona pastorale est.\nStoria.\nL'edificio si erge in modo defilato rispetto al centro storico ponendosi come fulcro dell'antico nucleo urbano di Madignano, ancora oggi identificato in quella zona chiamata contrada \"dal doss\".\nIl nucleo primitivo dell'antica chiesa benedettina \u00e8 stato individuato durante i lavori di restauro del 1972-1973, evidenziando, in corrispondenza della facciata laterale, la presenza di strutture murarie, di circa 5 metri di altezza, realizzate in pietra e tavelle posate a spina di pesce, coperte con tetto a capanna (struttura forse addirittura antecedente l'arrivo dei monaci).\nQueste strutture vennero inglobate quattro secoli pi\u00f9 tardi nella chiesa costruita a partire dal 1494, sotto il favore del Card. Giulio Della Rovere, il quale, trovando la chiesa benedettina \"cadente ed in rovina\", ordin\u00f2 un sostanziale adeguamento. Fino alla seconda met\u00e0 del XVII secolo la chiesa non sub\u00ec ulteriori modifiche; con la nomina del nuovo commendatario, il Card. Marcello Durazzo nel 1686, inizi\u00f2 un nuovo periodo di splendore. Infatti, a partire dal 1695, l'edificio fu oggetto di ulteriori ampliamenti e restauri che portarono ad aggiungere due nuove campate ed una nuova facciata (opera quest'ultima dell'architetto Bernardino Federici). Ai nuovi lavori di ristrutturazione partecip\u00f2 anche il capomastro Andrea Nono (progettista, tra l'altro, della chiesa della Ss. Trinit\u00e0 a Crema). L'aspetto interno della chiesa venne uniformato con l'uso di cornici in cotto e decorazioni in stucco.\nGli altari delle cappelle laterali vennero provvisti di inferriate e la zona presbiteriale cinta da balaustra marmorea. La zona absidale, le cui pareti riportano alcuni dipinti murali novecenteschi, era in passato caratterizzata da un catino poligonale, coperto da volta a vele. Questa struttura, edificata nel 1856, venne abbattuta nel novembre del 1972, per riportare l'abside alla sua presunta forma rettangolare e ripristinata nel 2003.\nDescrizione.\nArte e architettura.\nMolte ovviamente sono le opere dedicate al santo patrono della chiesa, come ad esempio la vetrata posta in controfacciata (\"San Pietro in Trono\") eseguita nel 1960 dal soresinese prof. Leone Lodi, oppure la statua collocata nella seconda cappella sinistra (databile al XIX secolo).\nUna delle opere pi\u00f9 importanti presente nella chiesa \u00e8 senz'altro la grande tela ad olio \"Ss. Trinit\u00e0 tra i Santi Rocco, Sebastiano, Giovanni Battista e Pietro\" dipinta nel 1633 dal maestro cremasco Gian Giacomo Barbelli; questi raffigur\u00f2 con tocco leggero ed impeccabile l'aspetto tardo-quattrocentesco della chiesa parrocchiale che, come in un'apparizione, il pittore riprodusse al centro della tela insieme al vicino lazzaretto circondata dalle figure dei due santi protettori Rocco e Sebastiano. Il quadro, oltre a costituire una fondamentale testimonianza iconografica del borgo in epoca seicentesca, rappresenta la prima opera documentata, in ordine temporale, del maestro. \u00c8 quindi da considerare un capolavoro fondamentale per poter ricostruire il percorso artistico e storico di quest'artista.\nDegni di nota sono anche gli affreschi che decorano la quinta cappella sinistra, attribuiti alla cinquecentesca scuola di Bernardino Luini e rappresentanti la scena dell'Annunciazione, il Creatore e le figure di quattro santi (tra i quali si riconoscono San Paolo e San Bernardino da Siena).\nDi sicuro interesse per il loro valore artistico sono anche le due tele ad olio esposte, entro cornici in stucco (opera del comasco Giuseppe Preti), sulle pareti che definiscono la zona presbiteriale: sia il dipinto raffigurante San Gerolamo che quello in cui si riconosce il Re Davide (C. Alpini, 1992) sono state realizzate nel XVII secolo e rivelano una mano attenta alle innovazioni caravaggesche, soprattutto nella rappresentazione dei panneggi e dei modellati, definiti da luci ed ombre ardite.\nOrgano a canne.\nLa zona superiore della quinta campata destra della chiesa \u00e8 interamente occupata dall'imponente organo (circa 4\u00a0m di larghezza). Le canne dello strumento sono disposte all'interno di un'ampia cornice ad arco delimitata lateralmente da due paraste scanalate: al di sopra dei rispettivi capitelli corinzi dorati \u00e8 posta un'alta fascia ornamentale che funge da architrave. Circonda il tutto un timpano ad arco: le imposte dell'arco principale sono poste in corrispondenza dei capitelli mentre centralmente \u00e8 collocato una lunetta. La cantoria \u00e8 delimitata anteriormente da una balaustra lignea composta da tre specchiature: le due laterali, quadrate e di dimensioni minori, sono decorate con i disegni dorati di strumenti musicali. Lo strumento si compone di una tastiera cromatica di 58 tasti e di pedaliera dritta a 16 pedali. Nel vano retrostante \u00e8 inserito il mantice e la ruota alimentatrice dell'aria che dal 1956 \u00e8 azionata automaticamente da un motore elettrico. Le prime notizie che si possono rintracciare sulla costruzione dell'organo si riferiscono ad un documento depositato nell'Archivio della Curia Vescovile di Crema datato 19 agosto del 1793 nel quale si richiede di dotare la chiesa di un organo. L'avvenuta costruzione dello strumento da parte della ditta Serassi \u00e8 attestata due anni pi\u00f9 tardi ed \u00e8 documentata dall'incisione presente sulla canna principale dello strumento (\"1795/C.Ple Madignano/ Andrea e Giuseppe Serassi di Bergamo/ C.:Madignano\"). Circa novant'anni dopo l'organo venne completamente rifatto dalla ditta lodigiana Cavalli che riutilizz\u00f2 ampiamente materiali dell'originale strumento serassiano. I lavori erano fino a qualche anno fa ancora attestati da una targa stampata posta al di sopra della tastiera: \"Cavalli Angelo/ Lodi-fabbricatore d'organi-Lodi/1885\". Lo strumento venne mantenuto in attivit\u00e0 fino al 1963 ed abbandonato definitivamente l'anno successivo. A met\u00e0 degli anni settanta il Parroco don Giovanni Terzi si interess\u00f2 per far effettuare delle opere di restauro sullo strumento ormai logorato dalla totale incuria. I restauri, eseguiti dalla ditta Tamburini di Crema, iniziarono nel 1980 e ancora oggi lo strumento viene normalmente usato durante le cerimonie liturgiche."}
{"id": "1450012", "revid": "767487", "url": "https://it.wikipedia.org/wiki?curid=1450012", "title": "San Francisco Chinameca", "text": "San Francisco Chinameca \u00e8 un comune del dipartimento di La Paz, in El Salvador.\nAltri progetti.\n "}
{"id": "1450013", "revid": "1305772", "url": "https://it.wikipedia.org/wiki?curid=1450013", "title": "Il siciliano", "text": ""}
{"id": "1450015", "revid": "93556", "url": "https://it.wikipedia.org/wiki?curid=1450015", "title": "P\u0103t\u00e2rlagele", "text": "P\u0103t\u00e2rlagele \u00e8 una citt\u00e0 della Romania di 8.128 abitanti, ubicata nel distretto di Buz\u0103u, nella regione storica della Muntenia.\nFanno parte dell'area amministrativa anche le localit\u00e0 di Calea Chiojdului, Cr\u00e2ng, Fund\u0103turile, Gornet, Lunca, M\u0103n\u0103stirea, M\u0103run\u0163i\u015fu, Mu\u015fcel, Poienile, Sibiciu de Sus, Stroe\u015fti, Valea Lupului, Valea Sibiciului, Valea Viei.\nLa citt\u00e0 \u00e8 situata nella parte occidentale del distretto, lungo la strada nazionale che collega Buz\u0103u e Bra\u0219ov.\nI primi documenti che attestano l'esistenza di P\u0103t\u00e2rlagele risalgono al 1524-1527, ma probabilmente la sua origine \u00e8 pi\u00f9 antica.\nIl toponimo proviene dal tedesco, in particolare dal nome Pietro (\"Peter\") e dal termine \"lager\" (accampamento). Il nome di origine tedesca pu\u00f2 essere spiegato con la presenza dei Cavalieri dell'Ordine Teutonico sull'altro versante dei Carpazi nel XIII secolo ed alla loro conquista delle montagne di Buz\u0103u, dove eressero importanti fortificazioni."}
{"id": "1450016", "revid": "287204", "url": "https://it.wikipedia.org/wiki?curid=1450016", "title": "Patarlagele", "text": ""}
{"id": "1450017", "revid": "110157", "url": "https://it.wikipedia.org/wiki?curid=1450017", "title": "San Juan Nonualco", "text": "San Juan Nonualco \u00e8 un comune del dipartimento di La Paz, in El Salvador."}
{"id": "1450018", "revid": "226458", "url": "https://it.wikipedia.org/wiki?curid=1450018", "title": "San Juan Talpa", "text": "San Juan Talpa \u00e8 un comune del dipartimento di La Paz, in El Salvador."}
{"id": "1450019", "revid": "110157", "url": "https://it.wikipedia.org/wiki?curid=1450019", "title": "Divisi\u00f3n de Honor 1996-1997 (calcio a 5)", "text": "La Divisi\u00f3n de Honor 1996-1997 \u00e8 stata l'8\u00aa edizione del massimo torneo di calcio a 5 spagnolo. Organizzata dalla Liga Nacional de F\u00fatbol Sala, la stagione regolare \u00e8 iniziata il 14 settembre 1996 e si \u00e8 conclusa il 13 maggio 1997, prolungandosi fino al 21 giugno con la disputa dei play-off.\nPlay-off.\nI play-off valevoli per il titolo nazionale si sono svolti tra il 17 maggio e il 21 giugno 1997. Il regolamento prevede che i quarti di finale e le semifinali si giochino al meglio delle tre gare mentre la finale, per la prima volta, al meglio delle cinque."}
{"id": "1450020", "revid": "226458", "url": "https://it.wikipedia.org/wiki?curid=1450020", "title": "San Juan Tepezontes", "text": "San Juan Tepezontes \u00e8 un comune del dipartimento di La Paz, in El Salvador."}
{"id": "1450022", "revid": "35804", "url": "https://it.wikipedia.org/wiki?curid=1450022", "title": "San Luis (La Paz)", "text": "San Luis (o San Luis Talpa) \u00e8 un comune del dipartimento di La Paz, in El Salvador."}
{"id": "1450024", "revid": "767487", "url": "https://it.wikipedia.org/wiki?curid=1450024", "title": "San Luis La Herradura", "text": "San Luis La Herradura \u00e8 un comune del dipartimento di La Paz, in El Salvador."}
{"id": "1450026", "revid": "767487", "url": "https://it.wikipedia.org/wiki?curid=1450026", "title": "San Miguel Tepezontes", "text": "San Miguel Tepezontes \u00e8 un comune del dipartimento di La Paz, in El Salvador.\nL'economia si basa sulla coltura di caff\u00e8, grano, fagioli e frutti tropicali."}
{"id": "1450030", "revid": "287204", "url": "https://it.wikipedia.org/wiki?curid=1450030", "title": "Sterza", "text": "Lo Sterza \u00e8 un torrente della Toscana affluente di sinistra del fiume Era a sua volta affluente dell'Arno.\nNasce dal Monte Vitalba nel comune di Chianni (PI) a 675\u00a0m. e si sfocia dopo 18\u00a0km in Era a Luna."}
{"id": "1450031", "revid": "287204", "url": "https://it.wikipedia.org/wiki?curid=1450031", "title": "San Pedro Masahuat", "text": "San Pedro Masahuat \u00e8 un comune del dipartimento di La Paz, in El Salvador."}
{"id": "1450032", "revid": "226458", "url": "https://it.wikipedia.org/wiki?curid=1450032", "title": "San Pedro Nonualco", "text": "San Pedro Nonualco \u00e8 un comune del dipartimento di La Paz, in El Salvador.\nPrincipale attivit\u00e0 economica \u00e8 la coltura di arance, limoni e canna da zucchero."}
{"id": "1450033", "revid": "819238", "url": "https://it.wikipedia.org/wiki?curid=1450033", "title": "Sottostazione elettrica", "text": "Le sottostazioni elettriche (spesso abbreviate SSE) sono localizzate in prossimit\u00e0 di un impianto di produzione, nel punto di consegna all'utente finale e nei punti di interconnessione tra le linee: costituiscono pertanto i nodi della rete di trasmissione dell'energia elettrica.\nLe sottostazioni svolgono una o pi\u00f9 delle seguenti funzioni:\nStruttura di una sottostazione.\nLe sottostazioni elettriche essendo parte della rete di \"trasmissione\", sono costituite da componenti ad alta tensione (AT) che complessivamente sono detti \"sistema primario\". L'interconnessione tra la rete di trasmissione e quella di distribuzione \u00e8 ottenuta tramite le cabine primarie. Oltre alla parte AT, le stazioni comprendono anche una parte in media tensione (MT) e bassa tensione (BT), che \u00e8 detta \"sistema secondario\". Infine, i dispositivi di controllo del sistema primario costituiscono il Sistema di Protezione Comando e Controllo (SPCC).\nSistema primario.\nIl sistema primario \u00e8 costituito dalle \"sbarre\" e dai \"montanti\". Le sbarre costituiscono il nodo della rete elettrica di trasmissione, e i montanti comprendono tutte le apparecchiature AT che sono collegate alle sbarre. Il termine \u201cmontante\u201d include le sole apparecchiature AT, mentre il termine \u201cstallo\u201d include sia le apparecchiature AT che gli altri componenti di loro pertinenza (sostegni, fondazioni, strade, chiosco, ecc.).\nComponendo opportunamente tra loro i montanti e inserendo i moduli terminali di sbarra \u00e8 possibile pervenire al progetto del sistema primario della stazione desiderata.\nConfigurazioni di sbarre.\nLe sbarre sono costituite da una terna di conduttori, a cui sono collegati i montanti tramite i sezionatori di sbarra.\nLe sottostazioni possono avere \nLa configurazione a doppia sbarra, che consente una maggiore flessibilit\u00e0 di esercizio e affidabilit\u00e0 del sistema, \u00e8 la pi\u00f9 impiegata per le sottostazioni italiane\nStalli.\nLo stallo pu\u00f2 comprendere i seguenti componenti:\nI componenti possono essere costituiti da tre elementi monofase o da un singolo elemento trifase; comunque il montante deve essere costituito da tre fasi identiche tra loro, salvo il sistema ad onde convogliate che pu\u00f2 non essere presente su tutte le fasi.\nIn base alle funzioni del montante questo pu\u00f2 rientrare in una delle seguenti categorie:\nServizi ausiliari e generali.\nI servizi ausiliari (SA) sono i componenti elettrici che distribuisco le alimentazioni ai dispositivi elettrici presenti in stazione (rel\u00e8, motori, componenti elettronici) del sistema primario e del SPCC.\nI servizi generali (SG) comprendono i sistemi a servizio del personale in impianto, p.es. illuminazione, riscaldamento/condizionamento locali, controllo accessi, servizi igienici, ecc.\nSistema di protezione, comando e controllo.\nIl sistema di protezione, comando e controllo (SPCC) comprende i componenti elettrici ed elettronici che svolgono le seguenti funzioni:\nOpere civili.\nLe opere civili di stazione non comprendono i componenti elettrici primari, le installazinoi elettriche AC sono regolamentate dalla norma IEC 61936 -1. Le opere civili sono l'edificio secondario (edificio SA), SPCC (chioschi e sala quadri), nonch\u00e9 le strutture di urbanizzazione (recinzioni, strade, cavidotti, rete idrica, \u2026). In ogni caso le sale quadri comunque devono rispondere anche ai requisiti specifici della IEC 61936 -1 in termini di dimensioni spazi e ventilazione Per le sottostazioni prefabbricate queste non sono da intendersi come edifici, in quanto regolamentate dalla IEC62271-202.\nFerrovia.\nIn ambito ferroviario le SSE sono una parte fondamentale della Trazione Elettrica. Ogni linea elettrificata ne ha pi\u00f9 di una distanziate a seconda della potenza delle stesse e delle cadute di potenziale. Le SSE in campo ferroviario esistono di due tipi, a seconda che debbano alimentare una linea a corrente alternata o a corrente continua. Nel primo caso la SSE \u00e8 costituita dal solo trasformatore (monofase), mentre nel secondo oltre al trasformatore (trifase) \u00e8 presente anche un raddrizzatore trifase. Le SSE sono alimentate tramite elettrodotto trifase dedicato da 130 KV. Da alcuni anni le Ferrovie stanno acquistando anche SSE compatte in Media Tensione a 15.000 V. Queste SSE di nuova generazione sono di ridotte dimensioni rispetto alle precedenti ma forniscono le stesse alimentazioni necessarie alla linea di trazione elettrica. Le SSE possono essere collegate tramite un binario per permettere l'ingresso di una SSE Mobile in caso di mancato funzionamento della SSE. Le SSE sono distribuite lungo linea ogni 20\u00a0km ( la direttissima Roma-Firenze ha distanze di 16\u00a0km ) ma comunque dipende dalle caratteristica della linea."}
{"id": "1450034", "revid": "226458", "url": "https://it.wikipedia.org/wiki?curid=1450034", "title": "San Rafael Obrajuelo", "text": "San Rafael Obrajuelo \u00e8 un comune del dipartimento di La Paz, in El Salvador."}
{"id": "1450035", "revid": "125393245", "url": "https://it.wikipedia.org/wiki?curid=1450035", "title": "Vaso Fran\u00e7ois", "text": "Vaso Fran\u00e7ois \u00e8 il nome convenzionale attribuito, dal nome dell'archeologo che lo scopr\u00ec nel 1844-45 a Chiusi, a un cratere a volute a figure nere di produzione attica, capolavoro della ceramografia arcaica, datato intorno al 570/565 a.C. Si tratta del pi\u00f9 antico cratere a volute attico conosciuto (ma esistono precedenti vicini ad esso). Le sue dimensioni si sviluppano su un'altezza di 66\u00a0cm e un diametro massimo di 57\u00a0cm.\nRitrovamento e restauro.\nI numerosi frammenti del vaso furono rinvenuti nella necropoli etrusca di \"Fonte Rotella\" a Chiusi nel 1844 e 1845, da parte di Alessandro Fran\u00e7ois, lo scopritore della celebre Tomba Fran\u00e7ois di Vulci, dispersi in due tumuli funerari saccheggiati gi\u00e0 in antico. I cocci del vaso che, nonostante ripetute ricerche, non sono mai stati interamente ritrovati, furono inviati a Firenze dove un accurato restauro, per opera del restauratore Vincenzo Monni, permise un'ottima ricostruzione dell'oggetto che fu acquisito ed esposto presso il Museo archeologico nazionale di Firenze (inv. 4209).\nDopo la prima ricomposizione, il 9 settembre 1900 il vaso fu vittima della collera di un custode del museo che lo disintegr\u00f2 proditoriamente in 638 pezzi; si rese necessario quindi un secondo restauro. L'opera non fu interessata dalla disastrosa alluvione dell'Arno del 1966.\nAttribuzione.\nUn'iscrizione dipinta sullo stesso vaso ne riporta gli autori: il ceramista Ergotimos e il ceramografo Clizia (Kleit\u00edas). L'iscrizione \u00e8 riportata due volte: una prima con due frasi verticali inserite nella scena delle nozze di Peleo e Teti, e una seconda, non interamente conservata, sopra la nave di Teseo raffigurata sull'orlo.\nDescrizione.\nLa forma del vaso \u00e8 nota come cratere a volute, cio\u00e8 un cratere con anse a volute. Si tratta di uno dei primi crateri a volute attici. Pi\u00f9 tardi i ceramisti amplieranno le volute, aggiungeranno un labbro all'apertura, cambieranno la forma del piede, la forma diverr\u00e0 complessivamente pi\u00f9 alta, ma il modello di Ergotimos rimase esempio insuperabile.\nScene dipinte.\nLa decorazione comprende la raffigurazione di scene mitologiche o decorative, i cui temi sono incentrati sul ciclo narrativo del personaggio di Achille (e di suo padre Peleo). Le scene si dispiegano su sette registri sovrapposti. Sono presenti 270 figure e 131 iscrizioni esplicative. La dimensione verticale dei registri decorativi \u00e8 variabile per adattarsi con maestria alla tettonica del vaso e contribuendo cos\u00ec a conferire movimento alla decorazione. La narrazione si dipana linearmente su ciascuna banda, senza contrapposizioni antitetiche, fluida e narrativa, priva di ogni rigidit\u00e0.\nTecnica.\nLe parti bianche e le sovradipinture brune sono in gran parte scomparse. Il Vaso Fran\u00e7ois si pone all'inizio del periodo maturo delle Figure Nere attiche, ma allo stesso tempo ha in s\u00e9 qualcosa del periodo precedente: l'uso del porpora per i volti degli uomini e la stesura del bianco direttamente sull'argilla (quest'ultima causa della perdita del pigmento) ne sono alcuni aspetti. Importante in questo senso \u00e8 anche la suddivisione delle scene in tante fasce sottili che verr\u00e0 abbandonata in favore di scene principali evidenziate, come nel protoattico. I frammenti dell'Acropoli di Atene (Acropoli 1.594) attribuiti a Kleitias e meglio conservati mostrano come le figure femminili dovevano apparire sul Vaso Fran\u00e7ois."}
{"id": "1450036", "revid": "619191", "url": "https://it.wikipedia.org/wiki?curid=1450036", "title": "Episodi de Il Clown (prima stagione)", "text": "Gli episodi del telefilm sono andati in onda su Rai 2"}
{"id": "1450037", "revid": "74801", "url": "https://it.wikipedia.org/wiki?curid=1450037", "title": "Pogoanele", "text": "Pogoanele \u00e8 una citt\u00e0 della Romania di abitanti, ubicata nel distretto di Buz\u0103u, nella regione storica della Muntenia.\nFa parte dell'area amministrativa anche la localit\u00e0 di C\u0103ld\u0103r\u0103\u015fti.\nPogoanele ha dato i natali al pedagogista Ion A. R\u0103dulescu-Pogoneanu (1870-1945)."}
{"id": "1450039", "revid": "226458", "url": "https://it.wikipedia.org/wiki?curid=1450039", "title": "Santiago Nonualco", "text": "Santiago Nonualco \u00e8 un comune del dipartimento di La Paz, in El Salvador. Sorge sulle rive del rio Jiboa.\nEconomia.\nLe principali attivit\u00e0 economiche sono la coltivazione di canna da zucchero e grano, oltre alla produzione artigianale di dolci.\nStoria.\nSantiago Nonualco fu fondata in epoca coloniale come \"pueblo\" degli indios nonualcos e per questo conserva molte delle tradizioni indigene come la danza de los historiantes e la danza della Tigre ed il Cervo, due balli tipici della regione. Nel 1833 ci fu una rivolta indigena che fu sanguinosamente sedata dalle truppe governative. Il comune ricevette il titolo di citt\u00e0 nel 1912."}
{"id": "1450040", "revid": "226458", "url": "https://it.wikipedia.org/wiki?curid=1450040", "title": "Tapalhuaca", "text": "Tapalhuaca \u00e8 un comune del dipartimento di La Paz, in El Salvador."}
{"id": "1450044", "revid": "32658", "url": "https://it.wikipedia.org/wiki?curid=1450044", "title": "Locride greca", "text": ""}
{"id": "1450046", "revid": "110157", "url": "https://it.wikipedia.org/wiki?curid=1450046", "title": "Zacatecoluca", "text": "Zacatecoluca \u00e8 il capoluogo del dipartimento di La Paz, in El Salvador.\nLa citt\u00e0, gravemente danneggiata da un terremoto nel 1922, aveva al censimento del 2007 una popolazione di 65.826 abitanti."}
{"id": "1450051", "revid": "1964823", "url": "https://it.wikipedia.org/wiki?curid=1450051", "title": "Luca Mombello", "text": "Fu uno dei pi\u00f9 attivi allievi del Moretto, maestro cinquecentesco bresciano.\nBiografia.\nLuogo di nascita e di morte \u00e8, secondo la tradizione, Orzivecchi. La sua data di nascita pu\u00f2 essere ricavata da due distinte polizze: una risalente al 1568 ed un'altra al 1588 (appartenenti alla quarta Quadra di san Faustino, uno degli antichi quartieri di Brescia, ora conservate nell'Archivio di Stato di Brescia). Secondo queste, Mombello sarebbe nato nel 1518; un'altra polizza risalente invece al 1548 (appartenente alla quarta Quadra di san Faustino, ora conservata nell'Archivio di Stato di Brescia), riporta una dichiarazione dell'artista stesso che afferma di avere 28 anni e di essere pittore, ragion per cui la data di nascita viene posticipata al 1520.\nUna pala conservata a Ponte di Brenta \u00e8 firmata e datata \u201cLuca-Moretto 1588\u201d. L'errata trascrizione del cognome non deve trarre in inganno: nonostante qualche dettaglio morettesco, la pala, raffigurante la Madonna e i santi Marco e Daniele, non pu\u00f2 essere del maestro, morto comunque quarant'anni prima, bens\u00ec di Luca Mombello.\nIn un documento risalente al 4 maggio 1596, conservato nell'Archivio di Stato di Brescia, il figlio del pittore, Antonio, compare come teste; egli si qualifica come figlio del defunto Luca Mombello.\nLa morte del pittore va dunque collocata tra il 1588 e il 1596.\nL'attivit\u00e0.\nLa tradizione, lo vuole abile intagliatore di cornici e, come tale, sembra essere entrato nella bottega del Moretto.\nQuesta sua prima occupazione pu\u00f2 in qualche modo spiegare l'anomala assenza di dipinti giovanili e la successiva predilezione per composizioni sovraccariche, dense di ornamenti.\nDopo la morte del maestro infatti, Mombello accentuer\u00e0 in modo eccessivo la sua tendenza al decorativismo. Il contrasto \u00e8 evidente tra gli esordi, contrassegnati da una pi\u00f9 attenta ripresa del Moretto, e la maturit\u00e0, tesa all'esuberanza decorativa, che lo porta a raggiungere uno stile pittorico che pu\u00f2 essere considerato manierista.\nMombello stesso organizz\u00f2 una bottega, che risulta comunque molto attiva. Si suppone che al suo interno potessero esserci aiuti specializzati nella realizzazione di pizzi, gioielli, fiori.\nLe opere.\nRisulta difficile dare una cronologia ai lavori di Mombello: molto scarse numericamente sono le date che appose alle proprie opere, quanto, altrettanto scarse, sono le opere autografe.\nSicuramente tra i primi lavori, se non il primo in assoluto dopo la morte del maestro, figura il completamento de \"L'incontro di Abramo con Melchisedek\", commissionata al maestro e rimasta incompiuta alla sua morte. Qui Mombello deve necessariamente ricalcare l'operato del maestro per non danneggiare la visione d'insieme una volta conclusa l'opera. Le figure ci appaiono quindi ancora molto monumentali e solenni.\nUna delle ultime opere \u00e8 di certo la \"Madonna con Bambino, San Rocco, San Sebastiano e San Giuseppe\" della chiesa bresciana di San Giuseppe, datata 1580 e quindi circa 8-10 anni prima della morte.\nLe figure, negli anni, tenderanno progressivamente a perdere monumentalit\u00e0, ad assottigliarsi, fino ad apparire quasi arcaiche.\nDipinto dalle ancora forti influenze morettesche \u00e8 la \"Presentazione di Ges\u00f9\" al tempio della pinacoteca Tosio Martinengo. Questo induce a pensarla di poco successiva a \"L'incontro di Abramo con Melchisedek\"; i gesti dei personaggi ci consentono ancora una buona visione d'insieme, armonica e solenne, nonostante gi\u00e0 le figure appaiano pi\u00f9 minute.\nNon la monumentalit\u00e0 \u00e8 dunque il pregio di questo pittore. Ci\u00f2 per cui \u00e8 noto si manifesta con chiarezza in opere come la \"Presentazione della Vergine al tempio\", la \"Sant'Elena\" o il \"Ritratto di Gentildonna\" della pinacoteca Tosio Martinengo di Brescia, o ancora nello Sposalizio mistico di Santa Caterina e due Santi della chiesa di Santa Maria Calchera di Brescia."}
{"id": "1450052", "revid": "767487", "url": "https://it.wikipedia.org/wiki?curid=1450052", "title": "Amaru", "text": "Amaru \u00e8 un comune della Romania di 2.503 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 6 villaggi: Amaru, C\u00e2mpeni, Dulbanu, Lacu Sinaia, Lunca, Scor\u021beanca."}
{"id": "1450053", "revid": "226458", "url": "https://it.wikipedia.org/wiki?curid=1450053", "title": "Santa Mar\u00eda Ostuma", "text": "Santa Mar\u00eda Ostuma \u00e8 un comune del dipartimento di La Paz, in El Salvador.\nAltri progetti.\n "}
{"id": "1450054", "revid": "117153303", "url": "https://it.wikipedia.org/wiki?curid=1450054", "title": "Trabucchetto", "text": "Il trabucchetto o garbo \u00e8 uno strumento che permette di dare forma a una barca senza il piano di costruzione, \u00e8 una tecnica progettuale ed operativa che determina la forma trasversale della barca partire dall'ordinata centrale. Questa viene costruita con un modello che ne riproduce la met\u00e0, perci\u00f2 viene anche definito mezzo garbo. Le notizie in merito sono tratte da una pubblicazione di Gabriella Mondardini, \"Gente di mare in Sardegna, Antropologia dei saperi dei luoghi e dei corpi\", Istituto Regionale Etnografico, Nuoro, 1997.\nL'uso del trabucchetto per la costruzione delle barche tradizionali era diffuso nei piccoli cantieri delle coste meridionali italiane: in Sardegna, in Campania, in Sicilia dove \u00e8 chiamato normalmente mezzo garbo. Si usava in Grecia, Francia, Portogallo e perfino a Venezia, per la costruzione della gondola, con denominazioni diverse ma simile nell'impiego. Oggi \u00e8 ormai in disuso.\nDal garbo prese il nome la riforma del \"garibetto\" genovese, promulgata da Andrea Doria in seguito alla congiura di Gian Luigi Fieschi nel 1547.\nDi seguito si descrive l'uso la progettazione del trabucchetto per la costruzione di un gozzo da pesca.\nLa barca tradizionale.\nLa barca tradizionale in legno \u00e8 costituita da una \"ossatura\" che comprende una struttura centrale longitudinale costituita dalla \"chiglia\", dalle \"ruote\" e i \"dritti di poppa e prua\" e una serie di elementi trasversali, ordinate, composte da due parti, il \"madiere\" e gli \"staminali\", opportunamente \"garbati\" in base alla posizione che assumono nel corpo della barca. L'ordinata centrale \u00e8 detta ordinata maestra.\nDescrizione del trabucchetto.\nNella pratica vengono messi in opera due elementi essenziali, il \"trabucchetto\" e la \"tavoletta\":\nIl trabucchetto \u00e8 costituito da una sagoma di legno ricurva, la cui forma riproduce, in scala reale, la mezza ordinata maestra della barca. Alla base di esso sono tracciati dei \"segni\", il cui utilizzo consente di costruire i modelli delle altre ordinate del corpo della barca. Nella zona di curvatura ci sono due \"segnature\", a definire la fine del madiere e l'inizio dello staminale, che si congiungono sovrapponendosi.\nLa tavoletta \u00e8 un'asta di legno con tanti segni quante sono le ordinate da costruire e nella pratica operativa concorre alla definizione dei modelli delle ordinate.\nImpiego del trabucchetto.\nIl maestro d'ascia costruisce un \"trabucchetto\" di dimensioni appropriate ad ogni tipo e dimensione di barca. Il trabucchetto serve dunque a disegnare i modelli di una o due ordinate maestre e le successive verso poppa e verso prua. Per realizzare questi modelli il maestro procede secondo le seguenti fasi operative:\nLe ordinate rimanenti verso poppa e verso prua vengono costruite successivamente, dopo che il corpo centrale viene cinto, a diverse altezze, da \"listelli o forme\" longitudinali, opportunamente collegati alla prua e alla poppa.\nProgettazione del trabucchetto e della tavoletta.\nI modelli delle ordinate del corpo centrale della barca, come si \u00e8 visto, si realizzano grazie all'uso del \"trabucchetto\" e della \"tavoletta\", sulla base dei segni dell'uno e dell'altra. Questi strumenti vanno riadattati o ricostruiti per una barca pi\u00f9 piccola o pi\u00f9 grande. Una volta costruito il trabucchetto avente la forma della mezza ordinata maestra, occorre progettare i segni che determineranno lo scorrimento. La tecnica per ottenerli si fonda, su un procedimento empirico definito dal maestro d'ascia \"raggio\", ma che si basa su delle precise formule trigonometriche:\nAltra applicazione della stessa procedura \u00e8 quella che serve a definire i segni sulla tavoletta che verranno utilizzati per far scorrere il trabucchetto e determinare l'inchigliatura della barca:\nI segni del trabucchetto e della tavoletta, hanno distanze crescenti a indicare che sono destinati a costruire via via ordinate decrescenti, pi\u00f9 lontane dalla ordinata maestra. Ci\u00f2 assicura alla barca una forma armoniosa nel suo decrescere verso prua e \"stellarsi\" verso poppa."}
{"id": "1450058", "revid": "226458", "url": "https://it.wikipedia.org/wiki?curid=1450058", "title": "Para\u00edso de Osorio", "text": "Para\u00edso de Osorio \u00e8 un comune del dipartimento di La Paz, in El Salvador."}
{"id": "1450063", "revid": "287204", "url": "https://it.wikipedia.org/wiki?curid=1450063", "title": "Monte Vitalba", "text": "Il Monte Vitalba (674 m s.l.m.) \u00e8 il maggiore rilievo per altitudine delle Colline Pisane.\nGeografia.\nIl Monte Vitalba, raggiungendo un'altitudine di 674 m s.l.m., costituisce il rilievo di maggiore altitudine dell'intero sistema collinare e montuoso delle Colline Pisane. Nonostante quest'altitudine non sia particolarmente elevata in termini assoluti (essendo peraltro quasi al confine tra collina e montagna), l'isolamento topografico del Monte Vitalba \u00e8 invece piuttosto notevole: in un raggio di 30 km circa, esso costituisce il punto di maggiore elevazione.\nPosizione.\nIl Monte Vitalba \u00e8 situato in diretta prossimit\u00e0 della Strada Provinciale del Monte Vaso (SP48), nella zona meridionale delle Colline Pisane. Nonostante sia pi\u00f9 vicino al centro abitato di Castellina Marittima (distando da esso circa 2 km in linea d'aria), il rilievo \u00e8 invece interamente compreso nel comune di Chianni (dal cui capoluogo dista invece oltre 8 km).\nIdrografia.\nDai versanti occidentale e settentrionale del monte sorgono rispettivamente il Botro del Confine e il Botro del Mulinaccio, entrambi tributari in sinistra idraulica del Torrente Marmolaio. Dal versante meridionale nasce invece il ramo primo del Torrente Sterza, uno dei principali corsi d'acqua delle Colline Pisane. Per finire, dal versante orientale sorge il Botro delle Fornacelle, appartenente anch'esso al bacino idrografico dello Sterza.\nMorfologia e panorama.\nIl Monte Vitalba \u00e8 caratterizzato da una forma \"a cresta allungata\", disposta in direzione est-ovest (e, dunque, curiosamente perpendicolare allo sviluppo principale nord-sud delle Colline Pisane).\nLa posizione predominante del rilievo fa s\u00ec che la sua cresta sia utilizzata per un duplice scopo: da un lato, sono presenti alcune antenne per la radio-trasmissione; dall'altro, \u00e8 presente dal 2006 un parco eolico di 7 turbine eoliche Vestas (per un totale di 6 MW).\nLa presenza dei suddetti impianti inficia parzialmente la qualit\u00e0 del panorama godibile dal monte: la sommit\u00e0 vera e propria e molti dei punti panoramici sono purtroppo inaccessibili. Tuttavia, in prossimit\u00e0 della vetta \u00e8 presente una vasta apertura \u2013 costituita da un esteso ghiaione \u2013 dalla quale si pu\u00f2 apprezzare un notevole panorama in direzione meridionale: infatti, \u00e8 da l\u00ec \u00e8 possibile osservare l'intero profilo delle Colline Metallifere, potendosi spingere lo sguardo, nelle belle giornate, fino al lontano Monte Amiata; ben visibile \u00e8 anche il profilo dell'Isola d'Elba.\nCome raggiungerlo.\nIl Monte Vitalba \u00e8 facilmente accessibile a piedi imboccando la strada asfaltata \u2013 costruita e ben manutenuta per l'accesso agli impianti di cui sopra \u2013 che si diparte dalla SP48 all'altezza del Podere Vitalba, e che raggiunge la sommit\u00e0 in un percorso di 2 km circa.\nIn alternativa, il Monte Vitalba \u00e8 raggiungibile seguendo un breve sentiero di circa 500 m di estensione che si diparte dalla vetta del Poggio Pianacce."}
{"id": "1450064", "revid": "9531", "url": "https://it.wikipedia.org/wiki?curid=1450064", "title": "Maria Madre del Soccorso", "text": ""}
{"id": "1450068", "revid": "33689", "url": "https://it.wikipedia.org/wiki?curid=1450068", "title": "Bishi Bashi Special", "text": ""}
{"id": "1450070", "revid": "767487", "url": "https://it.wikipedia.org/wiki?curid=1450070", "title": "B\u0103l\u0103ceanu", "text": "B\u0103l\u0103ceanu \u00e8 un comune della Romania di 1.806 abitanti, ubicato nel distretto di Buz\u0103u, nella regione storica della Muntenia."}
{"id": "1450071", "revid": "287204", "url": "https://it.wikipedia.org/wiki?curid=1450071", "title": "Balaceanu", "text": ""}
{"id": "1450075", "revid": "869733", "url": "https://it.wikipedia.org/wiki?curid=1450075", "title": "Adesione", "text": "In chimica e in fisica l'adesione \u00e8 l'insieme dei fenomeni fisico-chimici che si producono nell'attrazione molecolare tra due materiali di natura differente posti a contatto. Mentre il termine \"adesione\" fa riferimento all'azione di attrazione tra molecole di tipo differente, il termine \"coesione\" fa riferimento all'azione di attrazione tra molecole di tipo uguale. Entrambe le forze hanno natura elettrostatica.\nNel caso dell'acqua, per esempio, con il termine \"coesione\" si indica la capacit\u00e0 delle molecole d'acqua di aggregarsi in gocce (grazie ai legami idrogeno), mentre l'adesione indica la capacit\u00e0 delle gocce d'acqua di rimanere \"attaccate\" alla superficie verticale di un contenitore (ad esempio una provetta) senza scivolare via."}
{"id": "1450077", "revid": "3831", "url": "https://it.wikipedia.org/wiki?curid=1450077", "title": "Torrente Rabuiese", "text": ""}
{"id": "1450078", "revid": "767487", "url": "https://it.wikipedia.org/wiki?curid=1450078", "title": "Balta Alb\u0103", "text": "Balta Alb\u0103 \u00e8 un comune della Romania di 2.835 abitanti, ubicato nel distretto di Buz\u0103u, nella regione storica della Muntenia."}
{"id": "1450079", "revid": "287204", "url": "https://it.wikipedia.org/wiki?curid=1450079", "title": "Balta Alba", "text": ""}
{"id": "1450083", "revid": "98077", "url": "https://it.wikipedia.org/wiki?curid=1450083", "title": "Gomma sintetica", "text": ""}
{"id": "1450087", "revid": "119244277", "url": "https://it.wikipedia.org/wiki?curid=1450087", "title": "Scala logaritmica", "text": "In matematica, la scala logaritmica \u00e8 una rappresentazione grafica dei numeri reali positivi.\nCostruzione.\nAssociamo ai punti di una semiretta i numeri reali positivi maggiori di zero in questo modo: se O \u00e8 l'origine della semiretta e \"P\" \u00e8 il punto che deve rappresentare il numero x &gt; 0, la lunghezza del segmento \"OP\" (che d'ora in poi indicheremo con \"\u03bb(OP)\") sia proporzionale a formula_1 (logaritmo in base 10 del numero x). Questa rappresentazione geometrica dei numeri reali positivi si chiama scala logaritmica. Il punto O rappresenter\u00e0 ovviamente il numero 1; infatti, indicando con formula_2 il numero rappresentato da O, abbiamo formula_3\nApplicazioni della scala logaritmica.\nSi pu\u00f2 verificare, utilizzando le regole dei logaritmi, che se \"P\" e \"Q\" rappresentano rispettivamente i numeri \"x\" e \"xy\", si ha:\nSu una semiretta numerata in scala logaritmica, quindi, possiamo eseguire il prodotto tra \"x\" e \"y\" costruendo, a partire dal punto che rappresenta \"x\", un segmento equivalente a quello che rappresenta \"y\", che avr\u00e0 come altro estremo il punto che rappresenta \"xy\". Questa caratteristica della scala logaritmica costituisce il principio di funzionamento del Regolo calcolatore.\nSi osservi che, se \"P\", \"Q\" e \"R\" rappresentano rispettivamente \"x\", \"y\" e formula_5, si ha:\nLa media aritmetica tra \"\u03bb(OP)\" e \"\u03bb(OQ)\" individua cio\u00e8, sulla semiretta in scala logaritmica, la media geometrica tra \"x\" e \"y\".\nIn molti casi la scelta di una scala logaritmica \u00e8 quella pi\u00f9 naturale. Ci\u00f2 pu\u00f2 avere essenzialmente due motivazioni: "}
{"id": "1450089", "revid": "1971044", "url": "https://it.wikipedia.org/wiki?curid=1450089", "title": "Red Carpet Massacre", "text": "Red Carpet Massacre \u00e8 il dodicesimo album in studio dei Duran Duran, pubblicato il 16 novembre 2007 ed ultimo distribuito dalla Epic Records.\nIl disco.\nNel settembre 2006, dopo alcune insoddisfacenti sessioni col produttore Michael Patterson, i Duran Duran cominciano a collaborare con maggior successo con differenti produttori come Timbaland ed artisti come Justin Timberlake, registrando tre canzoni ai Manhattan Center Studios di New York.\nIn seguito alla defezione del chitarrista Andy Taylor, Simon Le Bon, John Taylor, Nick Rhodes e Roger Taylor rientrano in studio con ritrovata unit\u00e0 e decidono di comporre del materiale interamente nuovo e dalle sonorit\u00e0 pi\u00f9 contemporanee.\nLe incisioni finali vengono completate tra gennaio e giugno 2007 ai Metropolis Studios di Londra assieme al premiato produttore statunitense Nate Hills, il rinomato tecnico del suono Jimmy Douglass e con l'ausilio alla chitarra di Dom Brown, che aveva accompagnato la band dal vivo in diverse occasioni.\nL'album, accolto da recensioni non particolarmente favorevoli, e che vender\u00e0 pi\u00f9 copie solo di \"Pop Trash\", album del 2000 che ha il record negativo di vendite, ha visto la sua pubblicazione italiana il 16 novembre 2007, preceduto dal singolo \"Falling Down\", con il video (diretto dal regista Anthony Mandler) che mostra il quartetto inglese alle prese con modelle in terapia di riabilitazione, un tema che ricorda molto da vicino le analoghe vicende di Kate Moss e Britney Spears.\nTour promozionale.\nPer promuovere l'album, il gruppo intraprese il Red Carpet Massacre Tour durante il 2007 e il 2008. Per quanto riguarda l'Italia, il tour fece tappa nelle seguenti date:"}
{"id": "1450091", "revid": "22416", "url": "https://it.wikipedia.org/wiki?curid=1450091", "title": "Thiesi", "text": "Thiesi (\"Ti\u00e8si\" in sardo) \u00e8 un comune italiano di abitanti della provincia di Sassari. Si trova nella Sardegna nord-occidentale, nella subregione storica del Meilogu. Dista 40 km da Sassari e 50 km da Alghero.\nOrigini del nome.\nIl nome del paese pu\u00f2 destare curiosit\u00e0 a causa della \"h\" all'interno di T[h]iesi. In antiche carte si \u00e8 scoperto che il vero nome era Tiesi senza h. La lettera \"h\", attualmente inserita nel poleonimo \"Thiesi\", e consolidatasi nell'uso corrente verso il 1924-25, non fu comunque del tutto ignorata nel Medioevo, giacch\u00e9 la troviamo, per due volte (\"Thiessi\"), in un atto del 18 luglio 1436, riguardante l'infeudazione, ai tre fratelli Giacomo, Giovanni e Andrea Manca, delle \"ville\" di Thiesi, Cheremule e Bessude. L'origine del poleonimo va probabilmente vista nel mondo pregreco e quindi esso va avvicinato foneticamente al nome della localit\u00e0 cipriota pregreca di \u03a4\u03b7\u03b3\u03b5\u03c3\u03c3\u03cc\u03c2 in ragione della forma medioevale \"Tigesi\".\nStoria.\nL'area fu abitata fin dall'epoca nuragica, per la presenza sul territorio alcuni nuraghi.\nDurante il medioevo appartenne al giudicato di Torres e fece parte della curatoria di Meiulocu. Alla caduta del giudicato (1259) il territorio pass\u00f2 alla famiglia genovese dei Doria. Sul finire del Duecento il territorio fu conteso da questi ultimi, dai Malaspina e dal giudicato di Arborea, che si alternarono nel governare il territorio. Dopo vari scontri tra i Doria, alleati del giudicato di Arborea, e gli aragonesi (tra cui la battaglia di Aidu de Turdu), questi ultimi riuscirono a conquistare, tra gli altri, i territori dell'ex curatoria intorno al 1347.\nNel 1636 il paese fu incorporato nel marchesato di Montemaggiore, feudo dei Manca.\nSa die de s'atacu.\nVerso la fine del XVIII secolo in Sardegna si manifest\u00f2 un importante movimento antifeudale con idee antimonarchiche e rivoluzionarie rappresentato da Giovanni Maria Angioy. Tale movimento ebbe immediatamente un grande seguito a Thiesi dove si manifest\u00f2 la volont\u00e0 di non pagare i tributi. Il 24 novembre 1795 le comunit\u00e0 di Thiesi, Bessude e Cheremule stipularono un patto contro il regime feudale chiedendone esplicitamente l\u2019abolizione. Il 17 marzo 1976, sempre a Thiesi fu stipulato un altro patto antifeudale tra 32 villaggi. \nGiuseppe Benedetto di Savoia conte di Moriana, che era stato nominato governatore di Sassari nel 1799, inizi\u00f2 una serie di visite ai villaggi e si rese conto dello stato di miseria e delle vessazioni dei feudatari. Per placare gli abusi dei baroni eman\u00f2 nuove norme per la riscossione dei tributi. Ma i feudatari si rifiutarono di dare applicazione al pregone viceregio. Il feudatario Antonio Manca duca dell\u2019Asinara ordin\u00f2 le riscossioni: per tutta risposta la popolazione nella notte fra il 22 e il 23 settembre del 1800 organizzarono una manifestazione di protesta.\nIl giorno seguente il sindaco con una delegazione si rec\u00f2 a Sassari ed inform\u00f2 il vicer\u00e9 circa i fatti accaduti, il vicer\u00e9 promise alla delegazione che sarebbe intervenuto contro il duca dell\u2019Asinara. Ma i tiesini, venuti a conoscenza delle promesse del governatore, non rimasero convinti, perci\u00f2 si tennero pronti ad ogni evenienza.\nI loro timori si dimostrarono fondati, infatti furono informati che il governatore stava segretamente organizzando, per il 6 ottobre, una spedizione punitiva contro il villaggio di Thiesi. Dei fatti furono informati anche i villaggi vicini, i quali iniziarono ad organizzare la resistenza. Bessude invi\u00f2 150 armati, Banari altri 150 e Thiesi riusc\u00ec ad organizzare 500 uomini. \nIl conte di Moriana aveva affidato il comando della spedizione al cav. Grondona e segretamente aveva convocato tutti i capitani dei miliziani del nord Sardegna perch\u00e9 si mettessero in marcia verso Thiesi, e concesse l'amnistia a tutti quei banditi che avessero partecipato. \nDa Sassari il 5 ottobre 1800 per tutta la notte accorse gente in armi verso il punto di concentramento; all\u2019alba si ritrovarono in 1500, in massima parte banditi aggregatisi alle truppe regolari. Verso le sette del mattino del giorno 6 ottobre si mossero verso Thiesi. Il paese, difeso da 800 uomini, si prepar\u00f2 ad impedire il saccheggio con ogni mezzo.\nLo scontro fu cruento, i rivoltosi furono sopraffatti in breve, caduta molti si rifugiarono nelle chiese, il villaggio fu saccheggiato, molte case incendiate. Alcuni dei rivoltosi non sembravano volersi fermare, sostennero dal campanile un fuoco vivissimo per ore, ma alla fine furono costretti ad uscire dalla chiesa e a consegnare i fucili. Furono arrestati in ventitre. Le truppe regolari cessata la resistenza si ritirarono verso Sassari lasciando il paese in mano ai banditi arruolati per l\u2019occasione. Nell\u2019eccidio perdettero la vita 14 persone, 34 rimasero ferite (due di queste morirono nei giorni seguenti) e furono incendiate quasi totalmente 18 abitazioni.\nI rappresentanti del clero di Thiesi che erano stati coinvolti nella rivolta furono scagionati, mentre dei rivoltosi catturati alcuni furono impiccati sulle forche di \u201cMesu e Giagas\u201d il 27 febbraio 1801, altri ancora furono condannati alla galera.\nIl paese fu riscattato ai Manca, ultimi feudatari, 1839 con la soppressione del sistema feudale, quando divenne un comune amministrato da un sindaco e da un consiglio comunale.\nSociet\u00e0.\nEtnie e minoranze straniere.\nSecondo i dati ISTAT al 31 dicembre 2009 la popolazione straniera residente era di 110 persone.\nLe nazionalit\u00e0 maggiormente rappresentate in base alla loro percentuale sul totale della popolazione residente erano:\nLingua e dialetti.\nLa variante del sardo parlata a Thiesi \u00e8 quella logudorese settentrionale.\nCultura.\nEventi.\nLa patrona di Thiesi \u00e8 santa Vittoria, tuttavia la festa pi\u00f9 importante del paese \u00e8 la festa della \"Madonna di Seunis\" che si festeggia il 7-8-9 settembre presso l'omonimo santuario. Suggestiva la cerimonia che si svolge il 9 settembre, dove il simulacro della vergine viene portato in processione per le vie del paese accompagnato da gruppi folk della Sardegna e dai cavalieri del Meilogu.\nImportante pittore di origine tiesina \u00e8 Aligi Sassu che decor\u00f2 il paese con due importanti opere murali: l'affresco \"i moti angioyani\" che si trova presso la sala civica Aligi Sassu annessa al museo a lui dedicato in via E. Garau, e una ceramica dal titolo \"l'uomo e la natura\" visibile presso l'ex Istituto tecnico Commerciale in via Manzoni.\nTra le altre feste del paese \u00e8 importante ricordare la festa di \"Santu Juanne\" (San Giovanni), nota anche come festa dei giovani; essa si tiene dal 20 al 24 giugno nel piazzale del comune.\nDi rilievo il premio di poesia in lingua sarda, organizzato ogni anno dall'Associazione Culturale Seunis.\nEconomia.\nL'economia tiesina \u00e8 prevalentemente basata sulla produzione industriale dell'agroalimentare (formaggio): nel paese operano alcune tra le maggiori industrie casearie italiane (Fratelli Pinna), sul commercio di pellame e la produzione di mobili. Sviluppati sono l'agricoltura e l'allevamento ovino, bovino e suino. Il settore terziario si compone di una discreta rete distributiva e di servizi, tra i quali possiamo trovare quelli sociali (casa di riposo, scuole, ospedale, uffici statali e parastatali) e quelli bancari e postali.\nSport.\nThiesi \u00e8 uno dei comuni italiani con meno abitanti ad aver ospitato una squadra di calcio a livello professionistico, la \"Polisportiva Thiesi\", che ha partecipato a tre edizioni del campionato di Serie D a cavallo tra il campionato 1973-1974 e il campionato 1975-1976, avendo come miglior risultato il 10\u00ba posto nel primo campionato disputato. Milita in Promozione. I colori sociali sono il verde ed il nero.\nIn campo calcistico \u00e8 presente anche una seconda societ\u00e0 amatoriale, denominata Santu Juanne e disputante il campionato CSI.\nAltre societ\u00e0 sportive nel paese sono quella riguardanti la pallavolo (\"A.S.D. Sporting Thiesi\"), arrivata anche alla serie B nazionale, la mountain bike (\"Bikers Thiesi\"), il karat\u00e8 (A.S.D. Shotokan Karate' Thiesi), la ginnastica artistica e la pallacanestro (\"Tigers Thiesi\").\nLa pallacanestro e la pallavolo giocano nel palasport del paese, sede di molti eventi sportivi."}
{"id": "1450093", "revid": "339392", "url": "https://it.wikipedia.org/wiki?curid=1450093", "title": "Orlon", "text": ""}
{"id": "1450095", "revid": "78273", "url": "https://it.wikipedia.org/wiki?curid=1450095", "title": "Terilene", "text": ""}
{"id": "1450097", "revid": "1573940", "url": "https://it.wikipedia.org/wiki?curid=1450097", "title": "Yaghuth", "text": "Yagh\u016bth \"Egli soccorre\", \u00e8 un idolo preislamico citato anche nel Corano (LXXI:23) come una divinit\u00e0 risalente all'epoca del profeta No\u00e8 (N\u016b\u1e25)."}
{"id": "1450100", "revid": "11959", "url": "https://it.wikipedia.org/wiki?curid=1450100", "title": "Yaghut", "text": ""}
{"id": "1450103", "revid": "287204", "url": "https://it.wikipedia.org/wiki?curid=1450103", "title": "Criminalit\u00e0 economica", "text": "Il termine criminalit\u00e0 economica include una serie di reati che violano il codice penale e le norme civili che regolano le relazioni economiche e finanziarie fra i soggetti (le persone fisiche e giuridiche) e i relativi diritti, incluso il diritto alla propriet\u00e0. \nNel diritto.\nCome qualsiasi altro reato o crimine quello \"economico\" \u00e8 un atto giuridico e si manifesta attraverso un \"elemento oggettivo\". Tale elemento oggettivo \u00e8 costituito a sua volta da tre elementi necessari: (A) una \"condotta\" illecita che produce un \"evento\" (B) in virt\u00f9 di un \"nesso causale\" (C). Il \"nesso causale\" C collega la \"condotta\" A del soggetto all\"evento\" B che ne viene generato secondo lo schema \"A-C-B\". In altre parole l\"evento\" deve essere manifestamente una \"conseguenza\" della \"condotta\" del soggetto. Per \"condotta\" si intende un comportamento concreto, una pratica consistente in un\"azione\" o in un\"omissione\" (una \"non-azione\") contraria alla legge penale. \nNell'apprezzamento dei reati economici (come ad esempio il \"riciclaggio di danaro sporco\") \u00e8 importante, per non dire fondamentale, l'aspetto \"soggettivo\", ovvero l'effettiva \"consapevolezza\" del soggetto nel commettere atti che producono danno alla collettivit\u00e0 e agli altri individui, cio\u00e8 alle vittime dei reati economici. Una condotta scorretta pu\u00f2 produrre un crimine economico perch\u00e9 manifestamente \"dolosa\" (ovvero intenzionale) o per \"\"dolo eventuale\", poich\u00e9 l'autore, \"sapendo o potendo presumere\" che sta causando un danno o un evento illecito non fa nulla per evitare di produrlo. \nI principali reati economici citati quotidianamente dalla cronaca sono la truffa, la corruzione, la concussione, il riciclaggio di danaro sporco, l'estorsione, la bancarotta fraudolenta, la frode fiscale (a seconda della legislazione del paese), l'appalto irregolare, tutti i crimini che utilizzano l'essere umano come merce da vendere e sfruttare, come il traffico di esseri umani e lo sfruttamento della prostituzione. In questo senso quasi tutti i crimini votati al \"lucro\", all'usurpazione o all'abuso di \"potere\" sono dei reati \"economici\"\". \nIn sociologia.\nDistinguiamo i crimini economici commessi da \"singoli soggetti\" da quelli messi in atto dalle organizzazioni criminali come la mafia, la camorra, la 'ndrangheta ... i \"cartelli\" dell'eroina e della cocaina, le \"reti internazionali\" di \"trafficanti di armi\", logge massoniche deviate, servizi segreti fuori controllo ecc.. \nLa lotta contro il \"riciclaggio\" di danaro sporco promossa dagli Stati Uniti d'America ai tempi di Reagan, negli anni '80, nell'intento di arginare i traffici internazionali di droga, ha dato un grande impulso alla lotta contro il crimine economico su scala internazionale. \nCome le inchieste di Giovanni Falcone, Paolo Borsellino e degli altri magistrati del \"pool antimafia\" di Palermo e le inchieste milanesi sul \"crack del Banco Ambrosiano\" di Roberto Calvi e la loggia P2 (1982) che anticipano Tangentopoli di un decennio.\nIn criminologia: \"Seguiamo il danaro\" (\"follow the money\").\nQuesto in un momento storico molto particolare ove non solo \"l'economia \"pulita\" si andava velocemente \"globalizzando\", ma anche il \"crimine organizzato\". Con il motto \"follow the money\" (\"seguiamo il danaro!\"\") l'FBI e la DEA (Drug Enforcement Administration) ebbero negli anni '80 un ruolo trainante in alcune clamorose inchieste partite dal proprio territorio, come la Pizza connection (1984) o avviate da altre polizie, come la \"Lebanon connection\" (Svizzera, 1987) o l'indagine italiana sulla \"mafia nei casin\u00f2\" (1983). Queste colossali investigazioni portarono all'arresto di personaggi al vertice delle organizzazioni mafiose (come Gaetano Badalamenti, capo della cosiddetta \"mafia perdente\") e condussero gli \"agenti infiltrati\" americani e non, i \"magistrati\" italiani del \"pool antimafia\" e i loro colleghi stranieri direttamente nei meandri della \"finanza\" dei cosiddetti \"paradisi fiscali\" e dei \"canali bancari internazionali\", il mondo dei \"colletti bianchi\". Lo scandalo della \"Lebanon connection\" - indagine diretta dal procuratore Dick Marty - ha avuto conseguenze politiche importanti in Svizzera nel 1988, con le dimissioni del Ministro della Giustizia Elisabeth Kopp. La Lebanon connection innesca altre rivelazioni a ripetizione e fa scoppiare altre crisi, come lo \"scandalo delle schedature\" che costringer\u00e0 alle dimissioni anche il procuratore federale Rudolf Gerber per aver schedato 900.000 soggetti (in generale di sinistra o ecologisti, uno svizzero su sette) senza alcuna giustificazione, dando, invece, \"campo libero\" alle grandi \"organizzazioni criminali\" e all\"'eversione di destra\". La Svizzera \u00e8 divisa in due: schedati e schedatori. La commissione parlamentare incaricata di indagare sulla \"lebanon connection\" rivela che la condotta di alcuni \"istituti di credito\" del paese \u00e8 - fino a quel momento - palesemente priva della necessaria \"diligenza bancaria\", come d'altronde quella degli altri paesi considerati dei \"\"paradisi fiscali\". La \"Pizza connection\" trae il suo nome dal fatto che i trafficanti siciliani in America utilizzano le loro pizzerie e i relativi traffici di pizze \"margherita\" e \"quattro-stagioni\" per raccogliere i \"soldi sporchi\" degli spacciatori. L'immagine delle scatole per la pizza da asporto con le mazzette di banconote che vanno a farsi \"lavare\" \u00e8 cos\u00ec divenuta l'emblema stesso del \"riciclaggio\" e - in generale - di tutte le attivit\u00e0 economiche \"sporche\"\". Come la frase latina \" \"pecunia non olet\" \" , ovvero, \"il danaro non ha odore\" che venne riesumata dall'accusa al processo \"svizzero\" per la \"Pizza connection\" (1984) per indicare la mentalit\u00e0 e la \"condotta\" colpevole dei \"colletti bianchi\" accusati di riciclare i soldi della mafia."}
{"id": "1450109", "revid": "12359219", "url": "https://it.wikipedia.org/wiki?curid=1450109", "title": "Aeroporto di Nerjungri", "text": ""}
{"id": "1450110", "revid": "433605", "url": "https://it.wikipedia.org/wiki?curid=1450110", "title": "I concerti live @ RTSI (album Domenico Modugno)", "text": "I concerti live @ RTSI \u00e8 un album dal vivo di Domenico Modugno.\nSi tratta di un disco dal vivo tratto da un'esibizione di Modugno tenuta alla televisione svizzera il 7 gennaio 1981, e che non era mai stata pubblicata precedentemente.\nIl CD \u00e8 uscito nel 2001 nella collana \"Concerti Rtsi\" questa collana raccoglie comunque altri concerti inediti di cantautori. Nel 2004 \u00e8 uscito il DVD con tutta l'esibizione.\nLa canzone \"Che me ne importa a me\" \u00e8 intitolata erroneamente come \"Il tango d'Armando\"."}
{"id": "1450111", "revid": "211141", "url": "https://it.wikipedia.org/wiki?curid=1450111", "title": "Yamal Airlines", "text": ""}
{"id": "1450112", "revid": "146644", "url": "https://it.wikipedia.org/wiki?curid=1450112", "title": "Dorsale medio-atlantica", "text": ""}
{"id": "1450114", "revid": "20090", "url": "https://it.wikipedia.org/wiki?curid=1450114", "title": "Universit\u00e0 degli studi dell'Aquila", "text": ""}
{"id": "1450116", "revid": "37401", "url": "https://it.wikipedia.org/wiki?curid=1450116", "title": "Wadd", "text": "Wadd , \"Amore, Amicizia\", noto anche come \"Wadad\", \"Hadad\" o \"Adu\", fu un'antica divinit\u00e0 maschile del Qataban, di Awsan e dei Minei di al-Ma\u02bf\u012bn. Si riteneva che i serpenti fossero animali sacri a Wadd.\nConosciuto in Mesopotamia come Adad gi\u00e0 in et\u00e0 pre-sargonica, e tra gli Amorrei come Adda, Ada o Addu, \nWadd si presentava nel suo santuario di D\u016bmat al-Jandal come un idolo antropomorfo, coperto da un vestito e con un mantello sospeso sulle spalle. Portava inoltre una spada alla cintola e un arco sulle spalle con la faretra, impugnando una corta lancia (\"\u1e25arba\") surmontata da uno stendardo.\n\u00c8 ricordato nel Corano (LXXI:23) come un idolo risalente all'epoca del profeta No\u00e8 (N\u016b\u1e25).\nLa statua fu distrutta, su disposizione di Maometto da Kh\u0101lid b. al-Wal\u012bd."}
{"id": "1450117", "revid": "899609", "url": "https://it.wikipedia.org/wiki?curid=1450117", "title": "Codex Maximilianeus bavaricus civilis", "text": ""}
{"id": "1450118", "revid": "1543377", "url": "https://it.wikipedia.org/wiki?curid=1450118", "title": "Erlangquan", "text": "L'Erlangquan (\u4e8c\u90ce\u62f3, Pugilato di Erlang) \u00e8 una scuola di arti marziali cinesi del Nord della Cina. Sovente troviamo anche il nome Erlangmen (\u4e8c\u90ce\u95e8, scuola di Erlang). Il nome \u00e8 collegato ad un eroe mitologico: Erlang. \u00c8 classificato come Changquan e pone molta enfasi sugli esercizi di coppia (Duilian).\nLa Storia.\nLe prime memorie storiche di questo stile risalgono all'epoca della fine della dinastia Ming.\nDurante l'epoca dell'imperatore Daoguang (\u9053\u5149, 1821-1851) dell'epoca della dinastia Qing un maestro di ottava generazione, Cui Litai (\u5d14\u7acb\u592a) era nel distretto amministrativo di Qizhou (\u6f06\u6d32). Un altro maestro importante \u00e8 stato Wang Yushan (\u738b\u7389\u5c71) alla undicesima generazione.\nLa voce \"Erlangquan\" dell'enciclopedia di Baidu riferisce che questo stile \u00e8 diffuso a Yuncheng in Shandong ed ha avuto come insegnante pi\u00f9 importante Chen Liantian \u9648\u8fde\u7530 (1882-1960). Le \"Cronache Storiche di Yunacheng\" (Yuncheng Xianzhi \u90d3\u57ce\u53bf\u5fd7) raccontano che egli apprese questo stile da Liu Zhi \u5218\u6cbb, di Neihuangxian.\nUna tradizione afferma che lo stile proverrebbe dal Tempio Shaolin del Songshan e sarebbe stato trasmesso dal monaco Buddista errante Huifeng \u6167\u4e30 a quattro persone (dai cognomi Feng \u51af, Gao\u9ad8, Wang\u738b, Luo\u6d1b) dell'area di Liaocheng in Shandong. Questa tradizione \u00e8 diffusa nel villaggio Gengzhuang \u803f\u5e84 dove sono famosi il maestro Geng Fuyin \u803f\u798f\u5bc5 e Zhao Xiangcun \u8d75\u76f8\u5764 (quarta generazione).\nLe sequenze.\nAll'interno dei Taolu di Erlangquan sono importanti i principi di \"Quanda simian bafang\" (\u62f3\u6253\u56db\u9762\u516b\u65b9) e i Bianhua (\u53d8\u5316, cambiamenti).\nNel villaggio Genzhuang i principali Taolu a mano nuda sono: (\u4e09\u6b65\u67b6\u5b50), Sibu Jiazi (\u56db\u6b65\u67b6\u5b50), Tongshou (\u901a\u624b), Jiuduanshou (\u4e5d\u6bb5\u624b), Ershitui (\u4e8c\u5341\u817f), Shilu Tantui (\u5341\u8def\u5f39\u817f), ecc. Tra le sequenze di armi, di cui si contano 24 specie, la pi\u00f9 rappresentativa \u00e8 sanjian liangrendao (\u4e09\u5c16\u4e24\u5203\u5200)\uff0cdetta erlangdao (\u4e8c\u90ce\u5200)."}
{"id": "1450119", "revid": "177966", "url": "https://it.wikipedia.org/wiki?curid=1450119", "title": "Forte Biondella", "text": "Forte Biondella, originariamente chiamato Werk Biondella, \u00e8 una fortificazione posta sulle colline a nord-est di Verona, parte del complesso sistema difensivo cittadino e pi\u00f9 in particolare del settore dei forti collinari e dei forti avanzati di pianura, messo in opera tra 1837 e 1843. La struttura fortificata fu realizzata nel 1838 e i lavori furono diretti dal direttore del Imperiale Regio Ufficio delle Fortificazioni di Verona, il maggiore generale tedesco Franz von Scholl.\nDescrizione.\nIl forte, di piccole dimensioni, \u00e8 collocato sull'altura denominata Biondella, che non poteva essere battuta direttamente da nessuna posizione della cinta magistrale retrostante. Batteva pertanto con tiro radente un settore altrimenti indifeso, sul versante orientale della collina, impedendo al nemico proveniente dalla strada per Vicenza di avvicinarsi non visto alla cinta magistrale.\nLa struttura ha pianta irregolare, secondo il tipo delle fortificazioni di montagna. Il fronte principale \u00e8 formato dal terrapieno su tracciato a saliente arrotondato, ordinato per artiglierie a cielo aperto. Un profondo fossato asciutto scavato nel vivo del tufo, lo separa dal versante collinare, la cui sommit\u00e0 \u00e8 modellata nella forma geometrica dello spalto. I fianchi del forte sono provvisti di muro di rivestimento semi-distaccati, con cannoniere e fuciliere. Sul fronte di gola il muro distaccato, con il portale d'ingresso, si connette alla ridotta casamatta, a pianta trilatera curvilinea, sporgente all'esterno per la difesa con feritoie per fucilieri. L'intero perimetro del forte \u00e8 circondato dal fosso asciutto, di cui la scarpa e la controscarpa sono rivestite a blocchi poligonali di tufo, o tagliate nel vivo del monte. Il ridotto, con il magazzino per le polveri, \u00e8 ulteriormente protetto, verso l'interno, da un piccolo fosso asciutto. Una grande cisterna per la raccolta dell'acqua piovana \u00e8 interrata sotto il terrapieno.\nLo speciale studio dei dettagli, come le feritoie sdoppiate del ridotto, e la qualit\u00e0 dei paramenti a opus poligonale, anche in questa piccola opera dimostrano il talento del progettista, Franz von Scholl.\nArmamento.\nL'armamento della fortificazione consisteva in:\nRiserve di munizioni: 3 polveriere per kg.\nPresidio di guerra.\nIl presidio in caso di guerra della fortificazione consisteva in:\nEra inoltre possibile disporre un presidio di emergenza di 30 uomini."}
{"id": "1450120", "revid": "220839", "url": "https://it.wikipedia.org/wiki?curid=1450120", "title": "Mezzo garbo", "text": ""}
{"id": "1450124", "revid": "30610", "url": "https://it.wikipedia.org/wiki?curid=1450124", "title": "Jim Sturgess", "text": "Biografia.\nNato a Londra, \u00e8 stato membro della National Youth Music Theatre e ha studiato alla University of Salford di Manchester. Il suo debutto avviene nel 1994 nel film di Mike Figgis \"I ricordi di Abbey\", negli anni successivi continua a recitare quasi per caso, alternando esperienze professionali in svariate serie tv e film tv britannici, a performance universitarie. Musicista a tempo perso \u00e8 stato membro di una band chiamata Dilated Spies. Nel 2005 recita al fianco di Elliot Page nel film indipendente \"Mouth to Mouth\", ma acquista visibilit\u00e0 grazie al ruolo di Jude nel film di Julie Taymor \"Across the Universe\", dove si fa notare anche per le sue doti canore, eseguendo brani dei Beatles come \"Revolution\", \"All My Loving\" e molti altri.\nGrazie al ruolo di Jude, Hollywood inizia ad accorgersi di lui, recita nel ruolo di un brillante studente di matematica nel film di Robert Luketic \"21\" e recita al fianco di tre star del cinema come Natalie Portman, Scarlett Johansson ed Eric Bana in \"L'altra donna del re\", dove ricopre il ruolo del fratello delle protagoniste George Boleyn. Nel 2008 appare in \"Crossing Over\", film che annovera nel cast Ray Liotta e Harrison Ford. Nel 2011 recita insieme ad Anne Hathaway nel film \"One Day\", tratto dal best seller di David Nicholls, mentre nel 2012 \u00e8 Robert, giovane restauratore di marchingegni meccanici ne \"La migliore offerta\" di Giuseppe Tornatore. Sempre nel 2012 \u00e8 nel cast di \"Cloud Atlas\" delle sorelle Lana e Andy Wachowski. Nel 2013 recita con Kirsten Dunst in \"Upside Down\".\nVita privata.\n\u00c8 stato fidanzato dal 2003 al 2012 con la musicista Mickey O'Brien.\nDoppiatori italiani.\nNelle versioni in italiano dei suoi film, Sturgess \u00e8 stato doppiato da: \nDa doppiatore \u00e8 sostituito da:"}
{"id": "1450125", "revid": "287204", "url": "https://it.wikipedia.org/wiki?curid=1450125", "title": "Capriggine", "text": "Il Capriggine \u00e8 un torrente della Toscana, affluente di destra del fiume Era, a sua volta affluente dell'Arno.\nNasce tra Castagno e Camporbiano nel comune di Gambassi Terme (FI) a 466\u00a0m s.l.m. e si getta dopo un corso di 11\u00a0km nell'Era a Santa Barbara, comune di Volterra (PI)\nIl toponimo.\nIl nome \u00e8 citato fin dal 1196 in pi\u00f9 documenti del Comune di Volterra, uno dei quali datato 3 maggio 1196 scritto nei confini della villa di Cozzano in un luogo detto \"a Lama\" presso il fiumicello Acquabona, fa riferimento ad una divisione dei confini fra il Comune di Volterra e quello dei nobili e del popolo di \"Montignoso\"."}
{"id": "1450127", "revid": "71433", "url": "https://it.wikipedia.org/wiki?curid=1450127", "title": "James Sturgess", "text": ""}
{"id": "1450128", "revid": "62004", "url": "https://it.wikipedia.org/wiki?curid=1450128", "title": "Joventut de Badalona", "text": ""}
{"id": "1450129", "revid": "81646", "url": "https://it.wikipedia.org/wiki?curid=1450129", "title": "Tensori", "text": ""}
{"id": "1450132", "revid": "1573940", "url": "https://it.wikipedia.org/wiki?curid=1450132", "title": "Ya'uq", "text": "Ya\u02bf\u016bq fu una divinit\u00e0 preislamica adorata ai tempi del profeta No\u00e8 () e venerata dagli Hamd\u0101n ancora all'epoca in cui visse e ag\u00ec Maometto.\n\u00c8 ricordata nel Corano (LXXI:23)."}
{"id": "1450133", "revid": "2196166", "url": "https://it.wikipedia.org/wiki?curid=1450133", "title": "Terital", "text": "Terital, o Terilene, \u00e8 un marchio commerciale della Rhodiatoce (societ\u00e0 controllata dalla Montecatini) per commercializzare le proprie fibre poliesteri, prodotte nello stabilimento di Casoria, tanto sotto forma di filo continuo che di fiocco. In genere le applicazioni erano nel sistema laniero mescolato a lana nella misura del 50% e nel sistema cotoniero nella misura del 65% Terital e 35% cotone. L'azienda per molti anni difese il \"Terital\" come marchio di qualit\u00e0, mettendo anche un tracciante per riconoscerlo dagli altri poliesteri.\nLa denominazione \"Terital\" segu\u00ec le vicende della Rhodiatoce quando, nel 1966, quest'ultima entr\u00f2 nel gruppo Montedison. Nel 1972, con l'incorporazione della Rhodiatoce nella Montefibre, venne deciso l'abbandono del marchio \"Terital\" e il poliestere venne quindi commercializzato con il nome di \"Poliestere Montefibre\".\nPubblicit\u00e0.\nLa pubblicit\u00e0 del \"Terital Rhodiatoce\" era basata sul personaggio televisivo \"Caio Gregorio\" e al suo celebre slogan basato sulla funzione di \"garanzia\" offerta dal \"marchio di qualit\u00e0\".\nIn seguito ci si affid\u00f2 al personaggio di\"Terry\", disegnato dal fumettista Guido Crepax, noto per la celebre Valentina con lo slogan: La campagna pubblicitaria non ebbe successo."}
{"id": "1450136", "revid": "619191", "url": "https://it.wikipedia.org/wiki?curid=1450136", "title": "Episodi de Il Clown (seconda stagione)", "text": "Gli episodi del telefilm sono andati in onda su Rai 2"}
{"id": "1450139", "revid": "1543377", "url": "https://it.wikipedia.org/wiki?curid=1450139", "title": "Governatorato di Giza", "text": "Il governatorato di Giza (arabo: \u0645\u062d\u0627\u0641\u0638\u0629 \u0627\u0644\u062c\u064a\u0632\u0629, \"Mu\u1e25\u0101fa\u1e93at al-\u01e6\u012bza\") \u00e8 un governatorato dell'Egitto, situato al centro del paese, a sud della capitale Il Cairo. Prende il nome dal capoluogo Giza, che ospita anche alcune delle grandi tracce della civilt\u00e0 egizia come le piramidi e la Sfinge.\nGeografia.\n\u00c8 situato al centro del paese, situato sulla sponda occidentale del fiume Nilo di fronte al Cairo . La sua capitale \u00e8 la citt\u00e0 di Giza . Comprende un tratto della riva sinistra della Valle del Nilo attorno a Giza e ha acquisito un grande tratto del deserto occidentale dell'Egitto, tra cui Oasi di Bahariya, quando il governatorato del 6 ottobre \u00e8 stato incorporato nel governatorato di Giza il 14 aprile 2011. Il governatorato di Giza \u00e8 anche sede della Grande Sfinge e delle piramidi di Giza.\nSiti turistici.\nLa Grande piramide di Giza \u00e8 una delle sette meraviglie del mondo antico e ogni anno vengono visitate da ogni parte del mondo per vederlo. Si trova nel complesso della piramide di Giza."}
{"id": "1450145", "revid": "670021", "url": "https://it.wikipedia.org/wiki?curid=1450145", "title": "Ducato di Parma (Longobardi)", "text": "Il Ducato di Parma fu uno dei ducati istituiti dai Longobardi in Italia. Scarse le informazioni sulle sue vicende interne, e incerta perfino la data dell'istituzione del ducato; \u00e8 possibile che risalga tanto alle fasi della prima penetrazione longobarda dell'area, negli anni Settanta-Ottanta del VI secolo, quanto all'indomani della conquista definitiva della citt\u00e0 da parte dei Longobardi, condotta da re Agilulfo nel 593.\nStoria.\nCon la conquista longobarda, la Regio VIII Aemilia istituita dai Romani si trov\u00f2 divisa in due; da una parte Piacenza, Parma, Reggio Emilia e Modena (tutti ducati longobardi), e dall'altra, da Ravenna a Bologna, citt\u00e0 bizantine (quest'ultima viene persa nel 728 assieme ad Imola).\nA Parma, sul finire del VI secolo, risiedeva una figlia del re Agilulfo, sposa del notabile locale Gudescalco (forse gi\u00e0 duca). Nel 590 un'incursione bizantina, forte di nuove armate inviate dall'Impero e guidata dal patrizio Gallicino, riport\u00f2 le citt\u00e0 di Modena e Mantova sotto il controllo dell'Esarcato d'Italia ottenendo contemporaneamente la sottomissione dei duchi di Parma, Reggio e Piacenza. A quest'epoca risale un tentativo di defezione verso l'Impero bizantino dei duchi di Parma, Piacenza e Reggio, che passarono al servizio dell'esarca Romano in cambio di una mercede.\nProbabilmente nel 599 i Longobardi riuscirono a riconquistare Parma ma nel 601 un'altra incursione bizantina guidata da Gallicino riusc\u00ec a catturare la principessa e Gudescalco che furono condotti prigionieri a Ravenna. Nel 603, Agilulfo riusc\u00ec a passare al contrattacco e a riconquistare definitivamente Parma, dove la figlia pot\u00e9 fare ritorno per morirvi, poco dopo, di parto. A partire da quella data non sono pi\u00f9 state tramandate testimonianze certe sulla sopravvivenza dell'istituto ducale a Parma, tanto che alcuni storici hanno ipotizzato che la citt\u00e0 non ebbe pi\u00f9 duchi ma fosse governata da un gastaldo di nomina regia, ossia un semplice amministratore, diventando territorialmente dipendente dal re; tuttavia, mancando altre conferme il dato, per quanto plausibile, resta una congettura.\nNel 773 Carlo Magno, re dei Franchi, occup\u00f2 Parma, scendendo verso Roma. La citt\u00e0 divenne una contea carolingia. Con la sconfitta dei Longobardi da parte dei Franchi, i ducati longobardi furono sostituiti da comitati franchi sui quali esercitarono il potere prima i conti e poi, fra il IX e il X secolo, i vescovi; furono infatti concessi immunit\u00e0 e privilegi ai vescovi di Parma, Piacenza e Reggio."}
{"id": "1450150", "revid": "599013", "url": "https://it.wikipedia.org/wiki?curid=1450150", "title": "D\u00e1niel T\u0151zs\u00e9r", "text": "Caratteristiche tecniche.\n\u00c8 un mediano di interdizione, ma con il suo piede sinistro \u00e8, con il passare del tempo, diventato molto abile nel calciare punizioni e calci d'angolo.\nCarriera.\nClub.\nHa iniziato la propria carriera nelle giovanili del Debrecen durante la stagione 2002/2003; successivamente pass\u00f2 ai turchi del Galatasaray, per poi tornare in Ungheria l'anno dopo nel Ferencv\u00e1ros esordendo tra i professionisti.\nNel 2006 passa ai greci dell' con i quali nella stagione 2006/2007 ha collezionato anche alcune presenze in Champions League.\nNell'estate 2008 la societ\u00e0 greca lo cede a titolo definitivo ai belgi del Genk, dove trova il connazionale Bal\u00e1zs T\u00f3th.\nGenoa.\nA febbraio 2012 viene acquistato a titolo definitivo dal Genoa, tuttavia il centrocampista ungherese terminer\u00e0 la stagione con il Genk per poi trasferirsi in Italia nel luglio 2012.\nFa il suo esordio in maglia rossobl\u00f9 il 26 agosto 2012 in occasione della gara casalinga vinta 2-0 contro il Cagliari subentrando a Felipe Seymour.\nIl suo debutto da titolare avviene la domenica successiva in occasione della partita disputata dal Genoa in casa del Catania, terminata 3-2 in favore degli etnei.\nNella stagione 2013-2014 riceve la sua prima convocazione per la gara del 3 novembre contro la Lazio allo stadio Olimpico di Roma, partita 0-2 in favore dei rossoblu.\nIn questa annata non gioca neanche una partita, non venendo mai messo in campo dall'allenatore Gian Piero Gasperini.\nWatford.\nIl 29 gennaio 2014 passa in prestito al Watford, squadra che milita nella Football League Championship, la seconda serie inglese. Debutta con la squadra londinese il 2 febbraio 2014, giocando tutti i 90 minuti in occasione del successo per 2-0 contro il Brighton. Qui, sotto la guida del tecnico italiano Giuseppe Sannino, si rende protagonista di una buona stagione, raccogliendo 20 presenze in campionato. A fine stagione, terminato il prestito, rientra al Genoa.\nIl 5 luglio 2014 il comunica di aver acquisito T\u0151zs\u00e9r a titolo definitivo dal Genoa nell'operazione che ha portato con la stessa formula Aleandro Rosi tra le file dei \"grifoni\".\nIl 7 luglio torna in prestito biennale al Watford, continuando cos\u00ec la sua militanza negli \"Hornets\".\nAl termine della stagione, dopo il fallimento del , rimane svincolato.\nQPR.\nIl 29 agosto 2015 viene acquistato dal QPR compagine militante nel campionato di Championship.\nNazionale.\nDal 2005 fino al 2011 e successivamente dal 2014 viene convocato nella nazionale maggiore, il 13 ottobre 2007 segna il suo unico gol in nazionale nella partita casalinga contro nazionale maltese durante le Qualificazioni agli Europei del 2008, partita vinta con il 2-0.\nStatistiche.\nPresenze e reti nei club.\n\"Statistiche aggiornate al 1\u00ba agosto 2019.\""}
{"id": "1450151", "revid": "292162", "url": "https://it.wikipedia.org/wiki?curid=1450151", "title": "Belpasso", "text": "Belpasso (\"Malupassu\" in ) \u00e8 un comune italiano di abitanti della citt\u00e0 metropolitana di Catania in Sicilia.\nGeografia.\nFisica.\nIl paese sorge alle pendici dell'Etna, a sud del vulcano e il territorio comunale ne occupa parte del versante fino al confine meridionale di Catania. L'abitato si trova a 551 m. s. m. e nelle vicinanze scorre il fiume Simeto.\nOrigini del nome.\nLa prima menzione del paese, con il nome di \"Santa Maria del Passo\" risale al 1305. \nIl toponimo successivo di \"Malupassu\" (italiano \"Malpasso\") potrebbe derivare dalle caratteristiche topografiche della zona.\nMolto interessante risulta l'analogia con lo spagnolo \"Malpa\u00eds\", utilizzato per riferirsi ad un sito a nord di Lanzarote, nelle Canarie. L'etimologia di questa parola risulta chiara nella combinazione di \"malo\" 'cattivo, male' e di \"pa\u00eds\" 'territorio, area, paese', il cui significato \u00e8 segnatamente quello di 'terra brulla, sommersa da lava scura soprattutto basaltica'. Questo termine \u00e8 entrato in uso anche in come ispanismo, altrimenti noto come \"badland\" 'terra scadente, inadeguata'.\nStoria.\nA Malpasso appartenevano una serie di borghi e villaggi: Guardia di Malpasso e Bottighelle, a nord-ovest, Nicolosi, a nord-est, Sant'Antonio, a sud, e ancora, Annunziata di Malpasso, Fallachi, Misericordia di Malpasso, Fondaco Vecchio e Fondaco Nuovo.\nIl paese venne distrutto dall'eruzione dell'Etna del 1669, che interess\u00f2 in parte anche Catania, che copr\u00ec il paese con uno spesso strato di lava fuoriuscita da un cratere, apertosi a nord degli abitati di Mompilieri e Nicolosi: i Monti Rossi. Gli abitanti superstiti lo rifondarono, in una zona piuttosto distante dall'originario abitato, all'epoca denominata \"contrada Grammena\". Il nuovo centro prese il nome di \"Fenicia Moncada\", derivata dall'araba fenice e dalla potente famiglia dei Moncada, principi di Patern\u00f2 e feudatari della zona, e gli abitanti ebbero nome di \"fenicioti\". Anche questo centro venne tuttavia abbandonato, a causa delle distruzioni subite con il terremoto del 1693.\nIl paese attuale venne rifondato una terza volta in una zona ancora diversa situata pi\u00f9 a nord dei due siti precedenti e prese il nome di \"Stella Aragona\". All'epoca questa era conosciuta come \"Piano Garofalo\" e poi divenne il quartiere di Borrello. In queste opere di ricostruzione un ruolo importante lo svolse la famiglia Bufali che per l'occasione us\u00f2 il nome beneaugurante di \"Belpasso\".\nCon l'eufemizzazione del toponimo gli abitanti presero il nome italiano di \"belpassesi\" ma, soprattutto per le comunit\u00e0 limitrofe, permane ancora l'uso storico del siciliano \"malupassota\" (o, nel dialetto locale, \"mappassota\").\nSimboli.\nNello stemma cittadino \u00e8 rappresentata l'araba fenice, in riferimento alla capacit\u00e0 di rinascere dalle proprie ceneri, e alla medesima caratteristica si riferisce anche il motto, \"Melior de cinere surgo\" 'Risorgo migliore dalle ceneri', posto al di sotto dell'essere mitologico.\nMonumenti e luoghi d'interesse.\nArchitetture religiose.\nA queste si aggiungono pochi luoghi di culto sconsacrati\nSociet\u00e0.\nIstituzioni, enti e associazioni.\nA Belpasso nella seconda met\u00e0 del XIX secolo nacque il \"Casino di civile adunanza\" e poi il \"Casino di civile adunanza dei mastri di Belpasso\". Quest'ultimo fu ridenominato pi\u00f9 avanti \"Circolo degli operai di mutuo Soccorso\", che ebbe tra i suoi sostenitori il barone Lorenzo Bufali.\nLegata al circolo dopo circa trent'anni nacque la \"Banca Operaia Cooperativa\".\nIntorno al 1890 un gruppo di liberali fond\u00f2 il \"Club Progressista Costituzionale\". Tra i soci fondatori vi furono Antonio Romeo, Pasquale Moncada, Giuseppe Bellecci e don Lorenzo Sava.\nBelpasso vanta anche una delle pi\u00f9 antiche sezioni della Associazione Nazionale Carabinieri della Sicilia, fondata nel 1985 e tutt'ora operativa.\nCultura.\nIstruzione.\nSono presenti vari istituti scolastici pubblici e privati a partire dalle scuole dell'infanzia sino alle scuole secondarie di secondo grado. Tra questi un istituto di istruzione secondaria di primo grado \u00e8 stato intitolato a Nino Martoglio.\nTeatro.\nIl teatro cittadino \u00e8 intitolato a Nino Martoglio, che nacque nella cittadina etnea il 3 dicembre 1870 ed \u00e8 la personalit\u00e0 pi\u00f9 nota di Belpasso, commediografo dialettale in siciliano.\nCucina.\nLa gastronomia belpassese trae le proprie origini dalla cultura contadina ed \u00e8 basata su piatti semplici e genuini ove prevalgono i sapori della tradizione, forte di influenze greche, romane, francesi, spagnole e arabe.\nTra i primi piatti, caratteristiche le paste con i legumi, con il finocchietto selvatico, i broccoli, il cavolfiore, gli asparagi. Tra i secondi piatti, tipica la carne di vitello \u201cagrassata\u201d con cipolla, pomodoro e prezzemolo; il falsomagro (una grossa braciola ripiena carne trita, uova, formaggio, cipolla e aromi tipici); l'agnello al forno, il coniglio in agrodolce, le sarde a beccafico e i \u201cmasculini\u201d (alici) marinati. Nelle zone altomontane si preparano pietanze a base di funghi, pasta fresca a volte ripiena.\nSquisiti i dolci: biscotti di mandorla profumati alla vaniglia, torroncini morbidi, gelati alla frutta, granite. Altre specialit\u00e0 vengono preparate in occasione delle feste: alla tradizione natalizia e pasquale sono legate le \u201craviole\" fritte ripiene di ricotta, le cassatele, le mostarde di fichi d'India, i \u201cmustazzoli\u201d ripieni, \u201cu ciciliu\u201d, tipico dei paesi etnei, \u00f9 ciciliu \u00e8 tipico della festa pasquale. Si donava anticamente ai bambini come segno del Cristo risorto.\nGeografia antropica.\nUrbanistica.\nIl paese \u00e8 caratterizzato da una pianta a scacchiera, insolita per la Sicilia, adottata al momento dell'ultima rifondazione avvenuta nel 1694. Questa si bas\u00f2 su uno schema razionale, con isolati simmetrici di forma quadrata, disegnato dal mastro Michele Cazzetta. Quasi tutte le vie non hanno nomi specifici ma si distinguono semplicemente in \"rette\" e \"traverse\", seguite da un numero romano in ordine crescente da I a XX.\nPer questa sua conformazione viene chiamata \"La scacchiera dell'Etna\".\nLa frazione Valcorrente, meno di 1000 abitanti, \u00e8 situata su un tratto pianeggiante tra le pendici dell'Etna verso nord e una vallata verso sud. Nata inizialmente come centro industriale, \u00e8 sede del centro commerciale di Etnapolis, uno dei pi\u00f9 grandi ed imponenti d'Italia, opera di Massimiliano Fuksas. Fu anche sede del parco zoologico \"La Pergola\", il pi\u00f9 grande della Sicilia, poi ampliato col parco acquatico Etnaland. Il parco acquatico \u00e8 attivo e molto frequentato, ulteriormente ampliato da un parco divertimenti tematico mentre il parco zoologico \u00e8 stato dismesso.\nPresso Valcorrente era sorto dopo l'eruzione del 1669 il centro abitato di \"Fenicia Moncada\", i cui resti sono tuttavia quasi del tutto scomparsi. La zona \u00e8 stata sottoposta a vincolo e in prossimit\u00e0 di una masseria del 1937 sono stati rinvenuti i resti di una chiesa del IV secolo, di cui sono stati rimessi in luce il perimetro esterno e l'abside.\nEconomia.\nBelpasso ospita sul suo territorio una vasta area industriale con importanti aziende come Dais e Condorelli. Vi si trova il grande centro commerciale Etnapolis, progetto di Massimiliano Fuksas, con oltre 150 negozi in un'area complessiva di 105.000\u00a0m\u00b2 ed un'estensione complessiva di 1\u00a0km. All'interno ospita il Centro Fieristico Etnafiere.\nA Belpasso si trova il parco acquatico Etnaland.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nAltri sport.\nLa Belpasso Tennistavolo \u00e8 attiva nel settore giovanile ed agonistico. Nella stagione 2019/2020, vi sono 3 squadre in D2, 2 in D1 e 1 in C2. L'associazione ha ospitato ben 3 tornei regionali nel corso di un anno. Risulta attivo il Moto Club Belpasso, coinvolto nell'organizzazione del motoraduno internazionale dell'Etna."}
{"id": "1450152", "revid": "110157", "url": "https://it.wikipedia.org/wiki?curid=1450152", "title": "Earthquake (Electric Sun)", "text": "Earthquake \u00e8 un album della band Electric Sun."}
{"id": "1450153", "revid": "1873140", "url": "https://it.wikipedia.org/wiki?curid=1450153", "title": "Teatro stabile", "text": "Il teatro stabile \u00e8 una forma di \"organizzazione teatrale di servizio pubblico\", strutturata come ente autonomo, dal particolare legame con la realt\u00e0 territoriale che lo ospita.\nGli ideatori.\nGiorgio Strehler e Paolo Grassi sono stati i precursori del teatro stabile. Grassi illustra come segue le basi sulle quali si fondava la loro idea.\nQueste idee li portarono a fondare, un anno dopo, il Piccolo di Milano, il primo teatro stabile italiano.\nIn Italia.\nIn Italia moltissimi comuni sono proprietari di teatri, spesso affittati a gestioni private. Quasi tutti i capoluoghi di provincia sono possessori di teatri di propriet\u00e0 comunale. La presenza di un teatro stabile spesso richiede che l'ente stesso riprenda il controllo dell'amministrazione diretta delle sale, con lo scopo di instaurare una gestione meno legata al fattore economico e pi\u00f9 orientata all'idea di teatro come funzione sociale.\nIn un teatro gestito secondo questo ideale, le forme di abbonamento sono pi\u00f9 semplici e convenienti, adatte anche ai meno abbienti che in questo modo hanno la possibilit\u00e0 di assistere a spettacoli di alto livello artistico e culturale.\nQueste proposte hanno avuto il merito di allargare il pubblico delle rappresentazioni teatrali, non pi\u00f9 limitato a quello altoborghese degli habitu\u00e9 della tradizione italiana otto-primonovecentesca, ma esteso a fasce consistenti di studenti, di giovani, di strati di piccola e media borghesia che sono penetrati organicamente fra gli abbonati e frequentatori dei teatri stabili.\nLa diffusione.\nA circa sessant'anni dalla nascita del primo teatro stabile italiano totalmente pubblico, il Piccolo di Milano, oggi vi sono diciassette strutture attive in territorio italiano. Nel giro di meno di un decennio - fra il 1947 e il 1955 - i tre poli industriali, Milano, Genova e Torino, si attrezzano con teatri stabili.\nStruttura.\nIl sistema degli stabili si fonda su una coppia di \"consoli\", un direttore organizzativo accanto a un direttore artistico: \na Milano Grassi e Strehler, a Genova Chiesa e Squarzina, a Torino Nuccio Messina e Gianfranco De Bosio.\nTeatri stabili ad iniziativa privata.\nI teatri stabili ad iniziativa privata o mista pubblico-privata, denominati \"teatri stabili privati\", si caratterizzano per un progetto artistico integrato di produzione, formazione, promozione, ospitalit\u00e0 ed esercizio.\nTeatro stabile d'innovazione.\nI teatri stabili di innovazione sono teatri stabili con finalit\u00e0 culturali definite, che svolgono, con carattere di continuit\u00e0, attivit\u00e0 di produzione e promozione nel campo della sperimentazione, della ricerca e del teatro per l'infanzia e la giovent\u00f9. Tale attivit\u00e0 si caratterizza per finalit\u00e0 pubblica del progetto artistico-culturale; particolare attenzione dedicata al rinnovamento del linguaggio teatrale ed alle nuove drammaturgie; sviluppo del metodo di ricerca anche in collaborazione con le universit\u00e0; rapporto con il territorio, con particolare riferimento alle zone che presentano una inadeguata presenza teatrale."}
{"id": "1450156", "revid": "1573940", "url": "https://it.wikipedia.org/wiki?curid=1450156", "title": "Federico Gabelli", "text": "Elabor\u00f2 i progetti per la costruzione di diverse tratte ferroviarie, come la Treviso-Belluno, la Conegliano-Belluno e alcuni tratti della linea Bologna-Padova. Propose il collegamento della Sicilia con il continente tramite un tunnel da costruire sotto lo stretto di Messina. Nella sua opera \"Conferenze\" (Padova 1880) \u00e8 illustrata la sua attivit\u00e0 per la realizzazione del nuovo assetto delle ferrovie in Italia.\nLavor\u00f2 per molto tempo per la \"Societ\u00e0 Veneta per Imprese e Costruzioni Pubbliche\", che all'epoca era impegnata nella ristrutturazione di varie aree del centro storico di Roma.\nFu progettista di alcuni tra gli edifici che circondano Piazza del Popolo, tra i quali il Palazzo Municipale, inaugurato nel 1882 dalla Regina Margherita.\nDeputato al Parlamento per Pordenone (1870-74), era noto come un oratore dai toni piuttosto franchi, spesso in polemica col governo dell'epoca presieduto da Francesco Crispi. \nEra fratello del noto pedagogista e filosofo positivista Aristide Gabelli."}
{"id": "1450162", "revid": "110157", "url": "https://it.wikipedia.org/wiki?curid=1450162", "title": "Fire Wind", "text": "Fire Wind \u00e8 un album della band Electric Sun pubblicato nel 1981."}
{"id": "1450167", "revid": "57342", "url": "https://it.wikipedia.org/wiki?curid=1450167", "title": "Greta Scarano", "text": "Biografia.\nFrequenta per diversi anni un corso presso la scuola di teatro \"Talia\". In seguito studia batteria e percussioni, per tre anni, presso la scuola \"Timba\" e canto presso la scuola \"Musica e Arte\". Tra il 2003 e il 2004 riprende lo studio della recitazione all'Istituto \"Corner\" in Alabama, dove frequenta la high school del luogo e lavora in teatro. Tornata a Roma, consegue la maturit\u00e0 classica e si iscrive alla facolt\u00e0 di scienze politiche dell'Universit\u00e0 degli studi Roma Tre. Inoltre frequenta un corso di recitazione presso la scuola di teatro \"Ettore Petrolini\", diretto da Claudio Carafoli.\nDopo aver recitato in teatro in Italia e negli Stati Uniti, aver girato alcuni videoclip e cortometraggi, partecipa alla soap opera \"Un posto al sole\", dove per un paio d'anni interpreta il ruolo di Sabrina Guarini. Inoltre \u00e8 protagonista dello spot pubblicitario della Bertolli. Nel 2008 appare nel primo episodio della quarta stagione della serie televisiva \"R.I.S. - Delitti imperfetti\". Nello stesso anno \u00e8 una delle protagoniste femminili di \"Romanzo criminale - La serie\", in cui interpreta il ruolo di Angelina.\nNel 2011 interpreta Susanna Gargione nella serie TV \"I liceali\", diretta da Francesco Miccich\u00e8. Inoltre \u00e8 la protagonista femminile del film \"Qualche nuvola\" di Saverio Di Biagio, presentato alla 68\u00aa Mostra internazionale d'arte cinematografica di Venezia nella sezione \"Controcampo italiano\". Sempre nello stesso anno prende parte alla seconda stagione di \"R.I.S. Roma - Delitti imperfetti\", nei panni di Giordana Ravelli. Nel 2012 interpreta il ruolo dell'ispettore Francesca Leoni nella quarta stagione di \"Squadra antimafia - Palermo oggi\". Nel 2014 \u00e8 protagonista al cinema, assieme a Pierfrancesco Favino, di \"Senza nessuna piet\u00e0\", opera prima di Michele Alhaique presentata nella sezione \"Orizzonti\" del Festival di Venezia.\nNel 2015 interpreta Viola nel secondo film di Stefano Sollima, \"Suburra\", che nel 2016 le fa aggiudicare il Nastro d'argento come migliore attrice non protagonista e un Ciak d'oro come rivelazione dell'anno. Nello stesso anno esce di scena da \"Squadra antimafia - Palermo oggi\" alla settima stagione. Inoltre prende parte alla seconda serie di \"In Treatment\" con Sergio Castellitto, in cui interpreta il ruolo di Elisa, una giovane studentessa universitaria malata di cancro.\nNel 2016 partecipa al film \"La verit\u00e0 sta in cielo\" di Roberto Faenza, basato sulla sparizione di Emanuela Orlandi, in cui recita il ruolo di Sabrina Minardi, amante di Enrico De Pedis. Nel febbraio 2017 esce al cinema \"Smetto quando voglio - Masterclass\" di Sydney Sibilia, secondo capitolo della trilogia cinematografica. Per questi ultimi due film viene candidata ai Nastri d'argento 2017 come migliore attrice protagonista. Nel luglio dello stesso anno viene annunciata la sua partecipazione in quanto membro della giuria per il Premio Opera Prima Luigi de Laurentiis in occasione della 74\u00aa Mostra internazionale d'arte cinematografica di Venezia.\nNel 2018 \u00e8 nel cast della serie \"La linea verticale\" per la quale riceve il Premio Flaiano alla migliore interpretazione femminile, e interpreta Emanuela Loi nel film TV \"Liberi sognatori - La scorta di Borsellino\". L'anno seguente \u00e8 protagonista della fiction \"Non mentire\", al fianco di Alessandro Preziosi, e prende parte alla serie \"Il nome della rosa\".\nVita privata.\n\u00c8 stata legata sentimentalmente al collega Michele Alhaique, conosciuto sul set del film \"Qualche nuvola\". Dal 2019 ha una relazione con il regista Sydney Sibilia."}
{"id": "1450171", "revid": "767487", "url": "https://it.wikipedia.org/wiki?curid=1450171", "title": "Beyond the Astral Skies", "text": "Beyond the Astral Skies \u00e8 un album degli Electric Sun pubblicato nel 1985."}
{"id": "1450172", "revid": "287204", "url": "https://it.wikipedia.org/wiki?curid=1450172", "title": "Monte Vaso", "text": "Il Monte Vaso (635 m s.l.m.) \u00e8 un rilievo montuoso delle Colline Pisane centro-meridionali, luogo nel Medioevo di un importante insediamento militare.\nGeografia.\nIl Monte Vaso, raggiungendo un'altitudine di 635 m s.l.m., \u00e8 uno dei pochi rilievi montuosi del sistema orografico delle Colline Pisane. Inoltre, se si escludono il Monte Vitalba e i rilievi contermini, ne \u00e8 anche il punto di maggiore altitudine.\nPosizione.\nIl Monte Vaso \u00e8 collocato nella zona centro-meridionale delle Colline Pisane, in diretta prossimit\u00e0 della SP-48 della Provincia di Pisa (che infatti ne prende il nome, chiamandosi appunto \"Strada del Montevaso\"). Il rilievo \u00e8 interamente posto nel territorio comunale di Chianni (distandone dal capoluogo circa 6 km in linea d'aria), non lontano comunque dal territorio di Castellina Marittima (dal cui capoluogo dista infatti circa 4 km).\nGeologia.\nIl monte, come del resto molti dei rilievi delle Colline Pisane e delle Colline Livornesi, \u00e8 composto per la maggior parte da Gabbro.\nIdrografia.\nIl Monte Vaso \u00e8 interamente collocato nel bacino idrografico del Torrente Sterza. Infatti, dalle sue pendici meridionali sorge il Botro di Melo che, dopo circa un chilometro di percorso, riceve in destra idraulica il Botro delle Fornacelle per poi confluire nel Botro al Noce, il quale, in localit\u00e0 Montaloncino, va infine a confluire nello Sterza. Dalle pendici settentrionali, invece, sorge invece il ramo primo del Botro dei Gulfi che, dopo aver ricevuto numerosi affluenti (primo fra tutti il Botro dei Castagni) e dopo aver percorso una distanza di circa 6 km, si getta nello Sterza a circa la met\u00e0 del suo cammino.\nMorfologia e panorama.\nIl Monte Vaso ha una forma caratteristica \"a vaso rovesciato\", soprattutto nel suo versante orientale: questa circostanza lo rende dunque ben riconoscibile e identificabile da tutta la valle dello Sterza e dalle Colline Pisane orientali (ovvero i rilievi della zona di Lajatico e Montecatini Val di Cecina). Peraltro, questa forma caratteristica sembrerebbe essere anche la ragione dell'ovvia etimologia del suo toponimo (anche se in letteratura vi sono alcune ipotesi che farebbero risalire il toponimo alla traduzione in tedesco del nome \"monte dei prati\"). \nCome si \u00e8 detto, il Monte Vaso ha una posizione dominante su tutte le Colline Pisane centrali e settentrionali, essendo superato in altezza solo dal gruppo di rilievi del Monte Vitalba e contermini. Questa circostanza, dovrebbe far s\u00ec che il panorama godibile dalla vetta sia aperto per quasi 360\u00b0 d'arco. Tuttavia, allo stato attuale, la vetta del monte \u00e8 quasi interamente ricoperta da vegetazione spontanea che inficia in maniera sostanziale sul suo potenziale panorama.\nFanno eccezione due piccole aperture: una ad ovest, dalla quale \u00e8 possibile ammirare il Poggio Pianacce, parte dell'Arcipelago Toscano, l'intero profilo delle Colline Livornesi e delle Colline Pisane occidentali, nonch\u00e9 il Monte Pisano e le Alpi Apuane; una ed est, dalla quale invece si ha un lodevole panorama sulla valle dello Sterza, sulle Colline Pisane orientali, su Volterra e su una buona parte delle Colline Metallifere.\nCome raggiungerlo.\nAllo stato attuale, non esiste un percorso ufficiale, adeguatamente sistemato e segnalato, per raggiungere la vetta del Monte Vaso.\n\u00c8 tuttavia possibile raggiungere la cima, imboccando anzitutto il sentiero 400 (segnalato anche da apposite bandierine rosse e bianche) che si diparte dalla SP-48 in prossimit\u00e0 della strada che conduce alla tenuta De Paoli; dopodich\u00e9, percorsi circa 500m di salita sul sentiero 400, si imbocca sulla destra un secondo sentiero che \u2013 con una traccia visibile a stento e attraversando anche brevi tratti di boscaglia \u2013 conduce finalmente alla vetta del Monte Vaso.\nStoria.\nLa posizione dominante del Monte Vaso ha dato ragione, sin dal Medioevo, del suo valore strategico di sito per la costruzione di avamposti militari: infatti, si ha testimonianza della presenza di fortificazioni sul rilievo fino dall'anno 780. Da allora, sono stati costruiti (e distrutti) in epoca medioevale altri due fortilizi, ad ulteriore prova dell'interesse militare allora riscosso dal sito.\nPeraltro, recenti studi hanno consentito di accertare che il Monte Vaso sia stato in tale periodo luogo di insediamento civile oltrech\u00e9 militare: infatti, oltre alla gi\u00e0 nota della chiesa di San Jacopo (della quale si hanno riferimenti fin dall'anno 1137), \u00e8 stato possibile accertare la presenza di un vero e proprio borgo indipendente \u2013 dotato, per esempio, di due cinte murarie, di varie abitazioni e di un cimitero \u2013, probabilmente preposto anche alla gestione economica del territorio limitrofo.\nAd oggi rimangono visibili solo poche tracce dei vecchi insediamenti, tracce tutte presumibilmente riconducibili alla terza e ultima fortificazione della vetta (XI e XII secolo circa).\nPer finire, si deve poi ricordare come l'interesse militare del sito si sia in realt\u00e0 protratto fino ai tempi recenti, e non sia dunque relegabile esclusivamente al periodo medioevale. Infatti, la cima del Monte Vaso \u00e8 stata oggetto di sanguinosi scontri fra gli eserciti Tedesco ed Americano durante la Campagna d'Italia, in ragione delle peculiari caratteristiche del rilievo come sito per l'installazione di artigliera pesante."}
{"id": "1450175", "revid": "1566286", "url": "https://it.wikipedia.org/wiki?curid=1450175", "title": "Noah Baumbach", "text": "Biografia.\nFiglio dello scrittore e critico cinematografico Jonathan Baumbach e della critica Georgia Brown, ha studiato alla Midwood High School e al Vassar College, laureandosi in Inglese nel 1991. Debutta come regista nel 1995 con il film \"Scalciando e strillando\", di cui \u00e8 anche sceneggiatore ed interprete. In seguito dirige \"Highball\" e \"Mr. Jealousy\", mentre nel 2004 \u00e8 co-sceneggiatore assieme a Wes Anderson di \"Le avventure acquatiche di Steve Zissou\". Nel 2005 dirige Jeff Daniels e Laura Linney ne \"Il calamaro e la balena\", lodato al Sundance Film Festival e nominato all'Oscar per la migliore sceneggiatura originale.\nIl giorno del suo compleanno, il 3 settembre del 2005, sposa la fidanzata, l'attrice Jennifer Jason Leigh. Fu proprio la neo-moglie a consigliare al marito l'ingaggio del giovane attore Owen Kline, figlio dei loro amici Phoebe Cates e Kevin Kline, come protagonista de \"Il calamaro e la balena\". Nel 2007 dirige \"Il matrimonio di mia sorella\", con un cast che comprende la moglie, Nicole Kidman e Jack Black, storia di due sorelle molto diverse tra loro che si rincontrano alle soglie del matrimonio di una delle due. In seguito torna a collaborare con Wes Anderson, scrivendo lo script di \"Fantastic Mr. Fox\", film girato con la tecnica della stop-motion, uscito nel 2009.\nVita privata.\nBaumbach \u00e8 stato sposato con l'attrice Jennifer Jason Leigh, conosciuta nel 2001 mentre lei recitava a Broadway in \"Proof\", dal 2005 al 2013, dopo un divorzio durato tre anni. Assieme hanno avuto un figlio, Rohmer.\nAttualmente ha una relazione artistica e romantica con l'attrice, sceneggiatrice e regista Greta Gerwig, conosciuta sul set di \"Lo stravagante mondo di Greenberg\". Nel marzo 2019 annunciano di aver avuto un figlio, Harold."}
{"id": "1450178", "revid": "6923", "url": "https://it.wikipedia.org/wiki?curid=1450178", "title": "Toshio Hosokawa", "text": ""}
{"id": "1450186", "revid": "486946", "url": "https://it.wikipedia.org/wiki?curid=1450186", "title": "Voce gutturale", "text": ""}
{"id": "1450187", "revid": "20090", "url": "https://it.wikipedia.org/wiki?curid=1450187", "title": "Universit\u00e0 degli studi di Perugia", "text": ""}
{"id": "1450188", "revid": "63760", "url": "https://it.wikipedia.org/wiki?curid=1450188", "title": "Turcimanno", "text": ""}
{"id": "1450190", "revid": "1305772", "url": "https://it.wikipedia.org/wiki?curid=1450190", "title": "Turkmeno", "text": ""}
{"id": "1450196", "revid": "1048993", "url": "https://it.wikipedia.org/wiki?curid=1450196", "title": "Ronn Moss", "text": "Carriera.\nIl successo musicale con i \"Player\".\nInizialmente attratto dalla musica, nel 1976 Moss si un\u00ec come bassista ad altri 3 musicisti con i quali form\u00f2 il gruppo \"Player\". L'impresario Robert Stigwood gli fece firmare un contratto con la sua RSO Records per la quale nel 1978 incisero \"Player\" e \"Danger Zone\".\nNel 1977 arriv\u00f2 il loro primo grande successo internazionale, \"Baby Come Back\". Il singolo scal\u00f2 le classifiche di mezzo mondo e arriv\u00f2 al primo posto della Billboard Hot 100, restandoci per due settimane consecutive. \"Baby Come Back\" \u00e8 citata in numerosi film e serie televisive, come \"I Simpson\" (1992) e \"Transformers\" (2007).\nIn seguito, nel 1981, sotto l'etichetta \"Casablanca\", produssero l'album \"Room With a View\". Seguirono il lancio dell'album tour insieme a Gino Vannelli, Eric Clapton ed altri.\nLasciati i \"Player\", nel 1995 Ronn Moss incise l'album \"Electric Shadow\" insieme a Peter Beckett, altro ex-membro della band.\nNel 2002 Ronn Moss incise il primo album come solista, \"I'm Your Man\", cui fece seguito, tre anni dopo, \"Uncovered\"; il brano \"It's All About You\" \u00e8 stato trasmesso anche in radio in Italia. Contemporaneamente al cd \u00e8 uscito anche il calendario dell'attore-cantante.\nNel 2013, dopo la riunione con i \"Player\", \u00e8 uscito l'album \"Too Many Reasons\".\nIl successo mondiale di \"Beautiful\".\nNel 1987 Ronn Moss viene scelto per interpretare Ridge Forrester nella soap opera \"Beautiful\". Insieme a lui vengono scelti anche John McCook, nei panni di suo padre Eric Forrester, Susan Flannery, nei panni di sua madre Stephanie Douglas Forrester e Katherine Kelly Lang, nei panni della sua compagna di vita Brooke Logan. Ronn Moss insieme a Katherine Kelly Lang detiene il record di maggiori puntate interpretate fino ad oggi. Il ruolo di Ridge ha dato a Moss una notevole fama in tutto il mondo.\nGrazie a questa parte, Moss ha ricevuto molti riconoscimenti come attore, tra i quali 7 candidature ai Soap Opera Digest Awards, oltre ad altri numerosi premi internazionali.\nNel 2012 Ronn Moss non rinnova il contratto con la soap, abbandonando il ruolo di Ridge Forrester dopo 25 anni. L'attore ha girato la sua ultima puntata (la 6407) il 14 agosto 2012; l'episodio \u00e8 andato in onda negli USA il mese successivo mentre in Italia la puntata \u00e8 stata trasmessa il 12 luglio 2013.\nLa carriera oltre \"Beautiful\".\nCome attore ha fatto il suo esordio in Italia nel film di Giacomo Battiato, \"\" con Barbara De Rossi, sua amica, nel 1983. Ha poi preso parte a molti film, come \"Il sostituto\" nel 2000 con Eric Roberts, mentre \u00e8 stato protagonista di film come \"Agguato alle Hawaii\" (1987) che ha avuto discreto successo.\nNel 2004 ha girato \"Christmas in Love\" per la regia di Neri Parenti recitando a fianco di Annamaria Barbera.\nNel 2007 interpreta \"Her Morbid Desires\" (2007), nel ruolo del conte Dracula.\nL'anno successivo insieme a John Travolta e Miley Cyrus ha doppiato il film Disney \"Bolt - Un eroe a quattro zampe\" (2008).\nNel 2010 prende parte come concorrente alla trasmissione televisiva italiana \"Ballando con le stelle\", trasmessa da Raiuno, e di cui \u00e8 finalista ma non vincitore, classificandosi al 2\u00ba posto. Grazie a questa partecipazione \u00e8 stato ospite in programmi Rai come \"La vita in diretta\", \"Domenica in...\", \"Premio Regia Televisiva\" e molti altri.\nHa realizzato nel 1990 il fotoromanzo \"California Story\", per il settimanale \"Grand Hotel\". Il fotoromanzo \u00e8 stato ripubblicato nel 2010 dalla stessa rivista.\nNel 2014 \u00e8 special guest per un episodio della storica soap opera della ABC \"General Hospital\".\nNel 2021, partecipa al programma \"Star in the Star\", in onda su Canale 5, venendo eliminato alla seconda puntata sotto la maschera di Paul McCartney.\nVita privata.\n\u00c8 stato sposato dal gennaio 1990 a luglio 2002 con l'attrice e scrittrice Shari Shattuck, da cui ha avuto due figlie: Creason Carbo (nata nel 1994) e Calle Modine (nata nel 1998). Dal settembre 2009 \u00e8 sposato con la modella e attrice Devin Devasquez.\nRiconoscimenti.\nSoap Opera Digest Awards.\nNomination:\nGolden Boomerang Awards.\nVinti:\nSoap Opera Update Awards.\nVinti:"}
{"id": "1450202", "revid": "52953", "url": "https://it.wikipedia.org/wiki?curid=1450202", "title": "Turcomanno", "text": ""}
{"id": "1450203", "revid": "1566286", "url": "https://it.wikipedia.org/wiki?curid=1450203", "title": "Mai Zetterling", "text": "Biografia.\nDi bell'aspetto, visse per un periodo di tempo in Australia quando era ancora bambina. Studi\u00f2 al \"Teatro Reale Drammatico\" di Stoccolma (1942).\nSi spos\u00f2 nel 1944 con Tutte Lemkow, attore e ballerino, da cui ebbe due figli, Etienne e Louis, e da cui divorzi\u00f2 nel 1953. Nel 1958 si rispos\u00f2 con lo scrittore David Hughes, che collabor\u00f2 ad alcune sceneggiature della moglie. La loro unione termin\u00f2 nel 1979.\nMai Zetterling mor\u00ec di cancro a Londra nel 1994 a 68 anni.\nCarriera.\nRecit\u00f2 nel cinema per oltre cinquant'anni, dal 1941 al 1993. Si impose al grande pubblico come protagonista del film \"Spasimo\" (1944), cui fece seguito la magistrale interpretazione di \"Passioni\" (1948), nel ruolo di Jeanne (episodio \"The Facts of Life\"). Fu Liz in \"Sesso, peccato e castit\u00e0\" (1962) e Helga Eveshim, la nonna di Luke, nel film \"Chi ha paura delle streghe?\" (1990), adattamento per il cinema del romanzo \"Le streghe\" di Roald Dahl.\nCome regista diresse l'episodio \"The Strongest\" nel film \"Ci\u00f2 che l'occhio non vede\" (1973)."}
{"id": "1450204", "revid": "63760", "url": "https://it.wikipedia.org/wiki?curid=1450204", "title": "Turcomanni", "text": ""}
{"id": "1450207", "revid": "287204", "url": "https://it.wikipedia.org/wiki?curid=1450207", "title": "Birgit Nilsson", "text": "Biografia.\nNata in una fattoria di una piccola localit\u00e0 nella contea di Sk\u00e5ne (100\u00a0km a nord di Malm\u00f6), ricevette la prima educazione musicale dalla madre, che, quando aveva appena tre anni, le regal\u00f2 un pianoforte giocattolo. Il talento per il canto venne notato per la prima volta quando entr\u00f2 nel coro della sua chiesa. Inizi\u00f2 quindi gli studi con Ragnar Blennow a B\u00e5stad e, nel 1941, con Joseph Hislop e Arne Sunnegard all'Accademia Reale di Musica di Stoccolma.\nDebutt\u00f2 all'Opera Reale di Stoccolma nel 1946, quando, con un preavviso di soli tre giorni, dovette sostituire la cantante che interpretava Agathe in \"Der Freisch\u00fctz\". In seguito, nell'autobiografia, ricord\u00f2 quella prima esperienza come molto negativa. Seguirono molti altri ruoli in opere di Strauss (Marescialla), Verdi (Aida), Wagner (Sieglinde, Senta), Puccini (Tosca), Mozart (Donna Anna), \u010cajkovskij, tutti cantati in lingua svedese. Una certa notoriet\u00e0 le venne dall'interpretazione della verdiana Lady Macbeth diretta da Fritz Busch, che ne divenne il mentore. Sotto la sua guida la carriera prese il volo: grazie a lui ottenne nel 1951 il primo ingaggio importante al di fuori della Svezia, interpretando Elettra in \"Idomeneo\" al Glyndebourne Festival Opera.\nNel 1953 vi fu il debutto alla Staatsoper di Vienna, dove per pi\u00f9 di 25 anni sarebbe divenuta una presenza fissa. Quindi fu Elsa in \"Lohengrin\" al Festival di Bayreuth del 1954 (ritorner\u00e0 a Bayreuth in vari ruoli fino al 1969) e Br\u00fcnnhilde all'Opera di Stato bavarese e al Festival di Monaco. Interpret\u00f2 il ruolo di Turandot alla Scala nel 1958 e in seguito in vari altri teatri italiani.\nDebutt\u00f2 negli Stati Uniti nel 1956 in \"Tristano e Isotta\" all'Opera di San Francisco e tre anni dopo trionf\u00f2 nello stesso ruolo al Metropolitan Opera di New York. Fu presente inoltre in altri importanti teatri in tutto il mondo: Berlino, Royal Opera House di Londra, Tokyo, Parigi, Buenos Aires. La sua fu una carriera molto lunga, che prosegu\u00ec fino agli anni ottanta, quando cant\u00f2 prevalentemente nei ruoli di Elettra e della \"Moglie del tintore\" in \"Die Frau ohne Schatten\".\nSi ritir\u00f2 dalle scene nel 1984, facendo ritorno nella sua terra d'origine nel sud della Svezia.\nSi era sposata nel 1948, ma non ebbe figli. Nel 1977 era stata pubblicata l'autobiografia \"Mina minnesbilder\" e nel 1981 le poste svedesi avevano emesso un francobollo che la ritraeva nel ruolo di Turandot. Fra le molte conferitele, spicca la medaglia d'oro \"Illis Quorum\", la pi\u00f9 alta onorificenza del governo svedese.\nMor\u00ec a 87 anni nella sua casa di un piccolo villaggio vicino Kristianstad.\nNote vocali e artistiche.\nBirgit Nilsson si impose sulla scena musicale lasciando un'impronta caratteristica nelle opere di Richard Strauss (\"Salom\u00e8\" ed \"Elettra\" in particolare), in \"Turandot\" di Giacomo Puccini e in Wagner, di cui esegu\u00ec tutti i titoli principali guadagnandosi la reputazione di maggior soprano wagneriano del suo tempo, erede di Kirsten Flagstad. Si esib\u00ec tuttavia, come gi\u00e0 accennato, anche in diversi altri importanti ruoli, fra i quali Donna Anna, Leonora nel \"Fidelio\", Aida, Lady Macbeth, Amelia, Tosca.\nSorprendeva per la potenza vocale e per il grande controllo del fiato, che, uniti a una tecnica ferrata, le consentivano di penetrare facilmente attraverso le pi\u00f9 spesse orchestrazioni e di tenere le note acute per tempi lunghissimi. Non fu certo tuttavia solo un fenomeno vocale, ma esib\u00ec anche notevoli doti d'interprete, ravvisabili anche in alcuni capisaldi del repertorio italiano, come le citate \"Aida\" e \"Tosca\". Le doti di recitazione videro un costante miglioramento nel corso della carriera, pur prevalendo sempre lo strapotere vocale."}
{"id": "1450208", "revid": "3115", "url": "https://it.wikipedia.org/wiki?curid=1450208", "title": "Maj Zetterling", "text": ""}
{"id": "1450212", "revid": "20090", "url": "https://it.wikipedia.org/wiki?curid=1450212", "title": "Universit\u00e0 degli studi di Cagliari", "text": ""}
{"id": "1450216", "revid": "35804", "url": "https://it.wikipedia.org/wiki?curid=1450216", "title": "Anamoros", "text": "Anamoros \u00e8 un comune del dipartimento di La Uni\u00f3n, in El Salvador.\nStoria.\nLa parrocchia cattolica della citt\u00e0 fu diretto dal futuro arcivescovo di San Salvador e martire salvadoregno \u00d3scar Romero, ucciso da un cecchino mentre predicava messa, assassinato per le sue pubbliche ribellioni alla dittatura.\nAltri progetti.\n "}
{"id": "1450217", "revid": "110157", "url": "https://it.wikipedia.org/wiki?curid=1450217", "title": "Bol\u00edvar (El Salvador)", "text": "Bolivar \u00e8 un comune del dipartimento di La Uni\u00f3n, in El Salvador.\nHa una superficie di 51.59 km\u00b2 e una popolazione al censimento del 2007 di 4.215 abitanti (densit\u00e0 di 81,70 ab/km\u00b2).\nAltri progetti.\n "}
{"id": "1450219", "revid": "767487", "url": "https://it.wikipedia.org/wiki?curid=1450219", "title": "Concepcion de Oriente", "text": "Concepcion de Oriente \u00e8 un comune del dipartimento di La Uni\u00f3n, in El Salvador.\nLa citt\u00e0 \u00e8 attraversata dal fiume Goascoran che in alcuni tratti marca anche il confine con l'Honduras."}
{"id": "1450220", "revid": "116392647", "url": "https://it.wikipedia.org/wiki?curid=1450220", "title": "Anne Will", "text": "Biografia.\nAnne Will \u00e8 cresciuta a H\u00fcrth dove ha studiato storia, politica e lingua inglese. Dal 1985 lavora come giornalista professionista, prima per quotidiani locali come \"K\u00f6lnische Rundschau\" e \"Berliner Volksblatt\" e poi per il magazine sportivo \"Sportschau\" (dal novembre del 1999).\nDopo la laurea all'universit\u00e0 di Colonia ha lavorato anche in televisione, conducendo il TG sportivo \"Tagesthemen\", in onda a tarda serata, dal 14 aprile del 2001 al 24 giugno del 2007. Dal 16 settembre del 2007 presenta il talk show politico \"Anne Will\".\nProtagonista di numerose cause umanitarie, come quelle promosse dall'UNICEF, \u00e8 attivamente coinvolta nella lotta contro le mine antiuomo che martoriano il pianeta. Anne Will \u00e8 un mito, esempio di seriet\u00e0 e coraggio politico, che sfrutta la propria visibilit\u00e0 per le cause di interesse pubblico e non si contamina con scandali da rotocalco.\nAttiva in politica internazionale, \u00e8 ambasciatrice UNICEF, nel novembre del 2007 ha fatto coming out affermando di essere lesbica.\nIl coming out avviene al termine di una manifestazione al Museo Ebraico di Berlino, quando confessa ai microfoni dei colleghi giornalisti: \u201c[Si, siamo una coppia. Amo Miriam da cinque anni]\u201d. \u00c8 questo il nome della partner della Will, Miriam Meckel, anche lei giornalista, direttrice e professoressa all'istituto di media e comunicazione dell'Universit\u00e0 svizzera St. Gallen. Nonostante il prevedibile scalpore, la notizia era nell'aria da quando, nel 2002, la coppia si era presentata unita alla Federal Press Ball.\nNote.\n\u00abCon chi Anne Will vive la sua vita \u00e8 in modo pi\u00f9 assoluto una cosa del tutto privata\u00bb, ha detto il direttore dei programmi di NDR, Volker Herres. \u00abA noi interessa solamente come svolge il suo lavoro - e questo lo fa splendidamente\u00bb."}
{"id": "1450221", "revid": "110157", "url": "https://it.wikipedia.org/wiki?curid=1450221", "title": "Punk-O-Rama Vol. 7", "text": "Punk-O-Rama 7 \u00e8 il settimo album della serie omonima."}
{"id": "1450222", "revid": "35804", "url": "https://it.wikipedia.org/wiki?curid=1450222", "title": "Conchagua", "text": "Conchagua \u00e8 un comune del dipartimento di La Uni\u00f3n, in El Salvador.\nLa citt\u00e0 prende il nome dal vicino vulcano.\nAltri progetti.\n "}
{"id": "1450224", "revid": "35804", "url": "https://it.wikipedia.org/wiki?curid=1450224", "title": "El Carmen (La Uni\u00f3n)", "text": "El Carmen \u00e8 un comune del dipartimento di La Uni\u00f3n, in El Salvador."}
{"id": "1450228", "revid": "339392", "url": "https://it.wikipedia.org/wiki?curid=1450228", "title": "Gruppi etnici della Russia", "text": ""}
{"id": "1450232", "revid": "35804", "url": "https://it.wikipedia.org/wiki?curid=1450232", "title": "El Sauce (El Salvador)", "text": "El Sauce \u00e8 un comune del dipartimento di La Uni\u00f3n, in El Salvador famoso soprattutto per le pittoresche tombe che adornano il cimitero municipale."}
{"id": "1450234", "revid": "6923", "url": "https://it.wikipedia.org/wiki?curid=1450234", "title": "Intipuca", "text": "Intipuca \u00e8 un comune del dipartimento di La Uni\u00f3n, in El Salvador."}
{"id": "1450236", "revid": "35804", "url": "https://it.wikipedia.org/wiki?curid=1450236", "title": "La Uni\u00f3n (El Salvador)", "text": "La Union \u00e8 il capoluogo del dipartimento di La Uni\u00f3n, in El Salvador. La citt\u00e0 si affaccia sul golfo di Fonseca."}
{"id": "1450238", "revid": "767487", "url": "https://it.wikipedia.org/wiki?curid=1450238", "title": "Lislique", "text": "Lislique \u00e8 un comune del dipartimento di La Uni\u00f3n, in El Salvador.\nAltri progetti.\n "}
{"id": "1450239", "revid": "298229", "url": "https://it.wikipedia.org/wiki?curid=1450239", "title": "MSG Incident", "text": "Il Madison Square Garden Incident, noto anche con l'acronimo MSG Incident, fu un avvenimento accaduto domenica 19 maggio 1996 al Madison Square Garden di New York nel corso di in un \"house-show\" di wrestling (evento non trasmesso in televisione) organizzato dalla World Wrestling Federation.\nPremessa.\nNella World Wrestling Federation degli anni novanta, i lottatori Kevin Nash, Scott Hall, Shawn Michaels, Triple H e X-Pac avevano formato un gruppo, in seguito indicato dagli addetti ai lavori con il nome di Kliq, che col tempo acquis\u00ec un enorme potere decisionale all'interno del \"backstage\".\nNell'aprile del 1996 Nash e Hall decisero di lasciare la World Wrestling Federation per accasarsi alla rivale World Championship Wrestling.\nAvvenimento.\nIl 19 maggio 1996, durante un \"house show\" (evento non trasmesso in televisione) svoltosi al Madison Square Garden di New York, Kevin Nash e Scott Hall si esibirono per l'ultima volta con la World Wrestling Federation prima di passare alla rivale World Championship Wrestling. Nel corso dell'evento, Hall venne battuto da Triple H mentre Nash perse contro il campione Shawn Michaels. Al termine della serata, i quattro (X-Pac non era presente poich\u00e9 infortunato) si abbracciarono tra loro al centro del ring, nonostante secondo la \"storyline\" fossero avversari, rompendo quindi la \"kayfabe\".\nConseguenze.\nA pagare per quanto accaduto fu il solo Triple H, dato che Shawn Michaels era il campione mondiale mentre X-Pac non era presente all'evento poich\u00e9 infortunato. Triple H vide quindi annullarsi tutto il \"push\" di cui stava godendo fino a quel momento, favorendo indirettamente l'ascesa al vertice di \"Stone Cold\" Steve Austin, il quale vinse il King of the Ring un mese pi\u00f9 tardi."}
{"id": "1450241", "revid": "226458", "url": "https://it.wikipedia.org/wiki?curid=1450241", "title": "Meanguera del Golfo", "text": "Meanguera del Golfo \u00e8 un comune del dipartimento di La Uni\u00f3n, in El Salvador.\nIl comune \u00e8 costituito dalle isole Conchag\u00fcita (8.45 km\u00b2), Meanguera (16.68 km\u00b2) e Meanguerita o Pirigallo (0.35 km\u00b2), ubicate nel golfo di Fonseca.\nGeografia antropica.\nSuddivisioni amministrative.\nPer la sua amministrazione, il municipio si divide in tre cantones e 13 caser\u00edo, che sono:"}
{"id": "1450243", "revid": "164044", "url": "https://it.wikipedia.org/wiki?curid=1450243", "title": "Razor Ramon", "text": ""}
{"id": "1450245", "revid": "121080488", "url": "https://it.wikipedia.org/wiki?curid=1450245", "title": "Orazio Delfico", "text": "Biografia.\nOrazio Delfico, appartenente a una delle pi\u00f9 antiche famiglie teramane, fu autore dei primi studi sulla storia naturale della Provincia di Teramo. Suo padre fu Giovan Bernardino (Giamberardino), fratello maggiore del pi\u00f9 noto Melchiorre, e sua madre, che mor\u00ec nel darlo alla luce, fu Caterina Mazzocchi, appartenente all'illustre famiglia campana. Orazio fu il quinto con questo nome nell'ambito della propria famiglia.\nGli anni della formazione.\nA Teramo, fu allievo dell'abate Berardo Quartapelle, uomo di ingegno poliedrico, studioso di filosofia e di matematica ma anche esperto agronomo, impegnato nello sperimentare nuove tecniche che migliorassero le condizioni di vita delle popolazioni abruzzesi.\nIl momento pi\u00f9 importante del suo itinerario formativo fu per Orazio quello trascorso all'Universit\u00e0 di Pavia dove si rec\u00f2 insieme allo zio Melchiorre e al suo vecchio maestro Quartapelle.\nQui ebbe come insegnanti Carlo Barletti per la fisica generale; Valentino Brusati per la botanica e la chimica, Lorenzo Mascheroni, per l'algebra, la geometria, Lazzaro Spallanzani per la Storia naturale e Alessandro Volta per la fisica particolare. Con Volta fu legato da un profondo e duraturo rapporto di amicizia testimoniato da un significativo scambio epistolare.\nL'ascesa al Gran Sasso d'Italia (1794).\nIl 30 luglio del 1794, in compagnia dell'architetto/ingegnere Eugenio Michitelli e di un piccolo gruppo di montanari, realizz\u00f2 l'impresa, veramente straordinaria per l'epoca, di aprire la strada dal versante teramano fino alla sommit\u00e0 del Monte Corno, la pi\u00f9 alta vetta del massiccio del Gran Sasso.\nVa sottolineato che non si tratt\u00f2 soltanto della pura e semplice conquista di quella montagna. Il viaggio fu accompagnato infatti da tutta una serie di studi e di misurazioni, un'imponente raccolta di dati scientifici pubblicati nelle sue \"Osservazioni su di una piccola parte degli Appennini\", dato alle stampe in pi\u00f9 edizioni a cominciare da quella ospitata sull'allora celebre \"Giornale letterario di Napoli\".\nParla di lui il canonico Niccola Palma che, nella sua Storia di Teramo, gli riserva parole di attenta considerazione:\nLa famiglia.\nNel 1794 eredit\u00f2 dallo zio materno, Filippo Mazzocchi, il titolo di marchese.\nSpos\u00f2 nel 1797 l'ascolana Diomira Mucciarelli, patrizia di Ascoli(famiglia questa imparentata con i Malaspina di Ascoli, Tiraboschi di Jesi e di Senigallia, nipote del famoso storico, Giuseppe Tiraboschi, conti Neroni, conti Simonetti ecc.), dalla quale ebbe due figlie, Caterina (1799-1801), morta bambina durante l'esilio, e Marina (1801-1867). che sar\u00e0 l'ultima dei Delfico e si unir\u00e0 in matrimonio nel 1820 con il conte di Longano, napoletano Gregorio De Filippis,imparentato con la illustre prosapia dei principi Filangeri, e con i conti de Secada, spagnoli, (discendenti, questi, dalla famiglia de Bracamonte de Pegnoranda e tramite tale famiglia, risalente direttamente al Re Ferdinando IV di Castiglia-1311- ed Fernandez de Cordova, di manzoniana memoria, discendente dei quali fu Eugenia de Montijio de Portocarrero, moglie di Napoleone III) dal quale avr\u00e0 nove figli che formeranno la prima generazione del nuovo ceppo dei De Filippis Delfico.\nTramite sempre i conti Bracamonte de Pegnoranda, i De Filippis D\u00e8lfico risultano avere legami parentali con il Card. Albornoz e l'Antipapa Benedetto XIII.\nL'arrivo dei francesi (1798-1799) e gli anni dell'esilio (1799-1806).\nA Teramo Orazio ader\u00ec al gruppo di intellettuali, forse segretamente costituiti in loggia massonica, capeggiati dal padre Giamberardino e soprattutto dallo zio Melchiorre, che lavoravano per il rinnovamento delle strutture politiche ed economiche del Regno ed erano apertamente schierati con le idee della Rivoluzione francese.\nQuando il vescovo Pirelli e il preside Micheroux rivolsero al gruppo pesanti accuse di cospirazione contro il Re, Orazio si trov\u00f2 coinvolto e fu perseguito unitamente a tutti gli altri: solo grazie alla giovane et\u00e0 scamp\u00f2 a pesanti condanne, avendolo trovato il giudice della Vicaria colpevole soltanto di \"qualche scostumatezza giovanile\".\nNel 1798, all'approssimarsi dei francesi ai confini del Regno, in compagnia degli altri membri della famiglia, sub\u00ec per tre mesi l'arresto nel proprio palazzo.\nDopo le alterne vicende di quei giorni, l'ingresso dei francesi (11 dicembre 1798), la loro successiva fuga a seguito della sommossa popolare che port\u00f2 alla distruzione delle case dei Tullii e dei Quartapelle, il ritorno dei francesi e la proclamazione della Repubblica Napoletana (23 gennaio del 1799) Orazio ospit\u00f2 nel proprio palazzo gli alti ufficiali napoleonici.\nSi mise poi in vista durante le feste patriottiche celebrate nella piazza Grande di Teramo, partecip\u00f2 all'erezione dell'Albero della Libert\u00e0 e al banchetto patriottico del 24 gennaio 1799, quando prese a sciabolate e gett\u00f2 nel fuoco il ritratto dei Sovrani. Come capo della guardia civica partecip\u00f2 a combattimenti contro le masse e contro i briganti.\nNel successivo mese di aprile per\u00f2, di fronte al precipitare degli eventi e al delinearsi della caduta della Repubblica, decise di riparare nelle Marche mentre il suo nome veniva iscritto nell'elenco dei Rei di Stato. Dalle Marche ripar\u00f2 per qualche tempo nel territorio della Repubblica di San Marino.\nIl decennio francese (1806-1812).\nOrazio Delfico rientr\u00f2 in Teramo nel 1806, all'alba di quel decennio francese che tante innovazioni port\u00f2 sul piano della organizzazione amministrativa dello Stato.\n\u00c8 ancora Niccola Palma a enumerare i diversi incarichi militari che Orazio Delfico ricopr\u00ec nella sua patria: \"Colonnello della legione provinciale, Capo battaglione del primo reggimento di infanteria leggiera, indi dei Veliti della guardia, e Gran Maggiore del quarto di linea\".\nA questi si possono aggiungere gli altri di natura amministrativa come quelli di decurione e direttore dei dazi indiretti di Teramo, ma soprattutto di Ispettore delle acque e foreste per il ripartimento degli Abruzzi; carica ricoperta a partire dal 1812 e che gli dette modo di occuparsi, tra i primi, di raccogliere dati sulla qualit\u00e0 delle acque potabili e sullo stato dei condotti che portavano l'acqua dalle sorgenti alle fontane della citt\u00e0.\nNon va qui dimenticato l'impegno nella lotta contro il brigantaggio, piaga secolare delle montagna teramana, che nella prima met\u00e0 dell'Ottocento assunse una connotazione sempre pi\u00f9 politica e anti-unitaria.\nIl periodo costituzionale (1820-1821).\nIl periodo del Governo costituzionale, che port\u00f2 Melchiorre Delfico alle massime responsabilit\u00e0 di Governo come deputato e coinvolsero anche Orazio, ispettore generale delle Acque e Foreste, come consigliere di Stato per la provincia di Teramo (fu preferito a Generoso Cornacchia e a Stefano Ottaviano), anche se dopo pochi giorni rinunci\u00f2 all'incarico.\nNon va dimenticato infatti che egli era il Gran Maestro della vendita carbonara \"Gran Sasso d'Italia\" di Teramo e al tempo stesso che a lui fa affidato l'incarico di comandante della Guardia di sicurezza della Provincia: in tale doppia veste fu direttamente coinvolto nell'organizzazione della difesa della frontiera, a diretto contatto sia con l'Intendente Nicola Lucenti che con il generale Guglielmo Pepe che della difesa del Regno era il principale responsabile. Dopo la caduta nel Governo e la revoca della Costituzione visse vita appartata.\nGli ultimi anni.\nGli impegni pubblici dei Delfico, il tempo dedicato agli studi, alle ricerche e alla vita politica, li condussero inevitabilmente a trascurare gli affari di famiglia. Fu probabilmente a causa dei debiti e per consiglio del genero Gregorio, il vero risanatore del patrimonio di famiglia, che Orazio, intorno al 1830, si decise a mettere in vendita il palazzo cinquecentesco che pass\u00f2 in propriet\u00e0 ai Ponno.\nSi trasfer\u00ec quindi nel nuovo edificio che intanto Gregorio aveva portato a termine e che vantava il bellissimo giardino nel quale il padre Giamberardino aveva collocato la propria preziosa collezione di reperti archeologici e nel quale egli stesso, da tempo, aveva impiantato un orto botanico nel quale si trovavano piante rare ed essenze esotiche.\nScrisse in questo periodo una commedia in dialetto teramano: \"Il medico sensale di matrimonj\", il cui manoscritto \u00e8 conservato presso l'Archivio di Stato di Teramo. Lasciata inedita alla morte di Orazio la commedi fu poi pubblicata nel 1912 da Giacinto Pannella nella sua Rivista abruzzese. Il testo di Orazio Delfico fu segnalato e commentato da Giuseppe Savini nei suoi studi dialettali e da questi fu considerato una delle pi\u00f9 importanti fonti esistenti per lo studio del dialetto aprutino, soprattutto in relazione agli influssi dei dialetti piceni.\nNegli ultimi tempi della sua vita fu in amicizia e corrispondenza con l'omeopata Francesco Romani, abruzzese di origine ma residente a Napoli. Scelse infatti Orazio di ricorrere alle cure omeopatiche, delle quali gi\u00e0 si era servito lo zio Melchiorre.\nOrazio mor\u00ec, nella tenuta di Castagneto, presso Teramo, il 12 novembre 1842.\nIl suo corpo fu il primo della sua famiglia a essere sepolto nella cappella gentilizia edificata nel nuovo cimitero urbano. Orazio fu l'ultimo maschio dei Delfico.\nSua figlia Marina (1801-1867), che fu l'ultima dei Delfico, si un\u00ec in matrimonio nel 1820 con il napoletano Gregorio De Filippis dal quale avr\u00e0 nove figli che formeranno la prima generazione del nuovo ceppo dei De Filippis-Delfico.\nNel centenario dell'ascesa di Orazio al Gran Sasso, la locale sezione del Club Alpino Italiano commemor\u00f2 la ricorrenza con la riedizione delle Osservazioni (indicata di seguito in Bibliografia).\nDomenica 20 maggio 2007, per iniziativa della sezione di Isola del Gran Sasso del Club Alpino Italiano, \u00e8 stato intitolato a Orazio Delfico il rifugio sito in localit\u00e0 \"Fontanino\", sul Gran Sasso d'Italiaalla presenza di alcuni discendenti dello stesso, il conte Ing.Massimo De Filippis D\u00e8lfico e il conte prof.avv.Mauro Rosati di Monteprandone De Filippis D\u00e8lfico."}
{"id": "1450247", "revid": "287204", "url": "https://it.wikipedia.org/wiki?curid=1450247", "title": "Nueva Esparta (La Uni\u00f3n)", "text": "Nueva Esparta \u00e8 un comune del dipartimento di La Uni\u00f3n, in El Salvador."}
{"id": "1450248", "revid": "767487", "url": "https://it.wikipedia.org/wiki?curid=1450248", "title": "Fu\u00dfball-Bundesliga 1963-1964", "text": "La Fu\u00dfball-Bundesliga 1963-1964 \u00e8 stata la 54\u00aa edizione della massima divisione del campionato tedesco di calcio, la 1\u00aa di Bundesliga a girone unico. Si \u00e8 disputata tra il 24 agosto 1963 e il 9 maggio 1964, e si \u00e8 conclusa con la vittoria finale del , al suo secondo titolo in totale.\nCapocannoniere del torneo \u00e8 stato Uwe Seeler dell' con 30 reti.\nFondazione della Bundesliga.\nQuesto \u00e8 stato il primo torneo con la formula del girone all'italiana unico: in precedenza, infatti, tutte le squadre erano ripartite su base geografica in cinque massime divisioni interregionali: Nord, West, S\u00fcdwest, S\u00fcd e Berlin. Ciascuna di queste assegnava un titolo, inoltre qualificava la vincitrice e generalmente anche la seconda classificata alla fase nazionale; chi vinceva questa fase era proclamato campione nazionale.\nNel 1962 viene per\u00f2 deciso di creare un unico girone nazionale, al quale avrebbero partecipato un diverso e predefinito numero di compagini da ciascun campionato, a seconda di una complessa graduatoria che mischiava i risultati storici con quelli ottenuti negli anni immediatamente precedenti, e riservando comunque una discrezionalit\u00e0 in capo alla Federazione.\nLe sedici societ\u00e0 scelte infine nel 1963 dalla DFB furono l'Amburgo, l'Eintracht Braunschweig e il Werder Brema dall'Oberliga Nord, il , il Colonia, il Meidericher, il Preu\u00dfen M\u00fcnster e lo Schalke 04 dalla West, il Kaiserslautern e il Saarbr\u00fccken dalla S\u00fcdwest, l'Eintracht Frankfurt, il Karlsruhe, il Monaco 1860, il Norimberga e lo Stoccarda dalla S\u00fcd, e l'Hertha da Berlino.\nA conti fatti, la Federazione rispett\u00f2 le classifiche della stagione precedente, salvo tre casi. Il meno problematico fu quello dello , ammesso solo in virt\u00f9 del palmares che lo rendeva il secondo club tedesco pi\u00f9 vincente all'epoca. Al contrario, si segnal\u00f2 l'esclusione del , vittima dei brillanti risultati dei cugini del Monaco 1860 e della decisione federale di avere sedici club di sedici citt\u00e0 diverse per dare il massimo interesse ed inclusivit\u00e0 alla nuova categoria. Il terzo caso fu il pi\u00f9 spinoso, ossia l'ammissione d'ufficio dell'FC Saarbr\u00fccken, che null'altro vantava se non una lontana apparizione in Coppa dei Campioni peraltro subito stroncata dal , ma che si vociferava avesse amicizie molto influenti nella dirigenza federale.\nStagione.\nQuesta edizione viene subito monopolizzata dal , che mantiene la testa della graduatoria per quasi tutto il torneo; concluder\u00e0 sei punti sopra il Meidericher, che si classificher\u00e0 secondo. I campioni in carica del si piazzano invece al quarto posto, ma sono protagonisti di una buona prova nella Coppa dei Campioni: sono eliminati in semifinale dai futuri vincitori dell'Inter. Lo stesso traguardo viene raggiunto anche dal Colonia nella Coppa delle Fiere; la squadra, dopo aver sconfitto anche la Roma, viene fermata dal Valencia.\nClassifica finale.\nLegenda:"}
{"id": "1450249", "revid": "767487", "url": "https://it.wikipedia.org/wiki?curid=1450249", "title": "Pasaquina", "text": "Pasaquina \u00e8 un comune del dipartimento di La Uni\u00f3n, in El Salvador.\nLa chiesa parrocchiale \u00e8 dedicata a san Sebastiano."}
{"id": "1450250", "revid": "20090", "url": "https://it.wikipedia.org/wiki?curid=1450250", "title": "Universit\u00e0 degli studi &quot;Mediterranea&quot; di Reggio Calabria", "text": ""}
{"id": "1450252", "revid": "226458", "url": "https://it.wikipedia.org/wiki?curid=1450252", "title": "Poloros", "text": "Poloros \u00e8 un comune del dipartimento di La Uni\u00f3n, in El Salvador."}
{"id": "1450253", "revid": "35804", "url": "https://it.wikipedia.org/wiki?curid=1450253", "title": "San Alejo", "text": "San Alejo \u00e8 un comune del dipartimento di La Uni\u00f3n, in El Salvador."}
{"id": "1450254", "revid": "226458", "url": "https://it.wikipedia.org/wiki?curid=1450254", "title": "San Jos\u00e9 (El Salvador)", "text": "San Jos\u00e9 \u00e8 un comune del dipartimento di La Uni\u00f3n, in El Salvador."}
{"id": "1450255", "revid": "20090", "url": "https://it.wikipedia.org/wiki?curid=1450255", "title": "Universit\u00e0 degli studi di Modena e Reggio Emilia", "text": ""}
{"id": "1450256", "revid": "20090", "url": "https://it.wikipedia.org/wiki?curid=1450256", "title": "Universit\u00e0 degli studi del Molise", "text": ""}
{"id": "1450258", "revid": "35804", "url": "https://it.wikipedia.org/wiki?curid=1450258", "title": "Santa Rosa de Lima (El Salvador)", "text": "Santa Rosa de Lima \u00e8 un comune del dipartimento di La Uni\u00f3n, in El Salvador.\nCultura.\nFestivit\u00e0.\nLa citt\u00e0 prende il nome da santa Rosa da Lima, nata nel 1586 a Lima, in Per\u00f9. La festa si svolge durante il mese di agosto quando la citt\u00e0 si riempie di venditori provenienti da tutto il Paese, vendendo ogni sorta di merci e cibo.\nSport.\nCalcio.\nPrincipale societ\u00e0 calcistica cittadina \u00e8 il Club Deportivo Municipal Lime\u00f1o, fondata nel 1949."}
{"id": "1450260", "revid": "226458", "url": "https://it.wikipedia.org/wiki?curid=1450260", "title": "Yayantique", "text": "Yayantique \u00e8 un comune del dipartimento di La Uni\u00f3n, in El Salvador."}
{"id": "1450261", "revid": "339392", "url": "https://it.wikipedia.org/wiki?curid=1450261", "title": "Universit\u00e0 degli studi del Piemonte Orientale &quot;Amedeo Avogadro&quot;", "text": ""}
{"id": "1450263", "revid": "20090", "url": "https://it.wikipedia.org/wiki?curid=1450263", "title": "Universit\u00e0 degli studi di Catania", "text": ""}
{"id": "1450265", "revid": "767487", "url": "https://it.wikipedia.org/wiki?curid=1450265", "title": "Yucuaiqu\u00edn", "text": "Yucuaiqu\u00edn \u00e8 un comune del dipartimento di La Uni\u00f3n, in El Salvador. Ha un'area totale di 55.18 km\u00b2.\nNome.\nYucuaiqu\u00edn \u00e8 una parola che deriva da due radici della lingua potona: \"Yuku\", che significa fuoco e \"Aykin\", ovvero terra o citt\u00e0. Lo storico Jorge Lard\u00e9 y Lar\u00edn ha interpretato cos\u00ec il nome in \"citt\u00e0 di fuoco\".\nNel corso del tempo, il nome della citt\u00e0 si \u00e8 evoluto da Yncuayqu\u00edn (1549), in Inquiaqu\u00edn (1573), quindi Yoayqu\u00edn (1577), Yocoaiqu\u00edn (1689), fino a Jucuaiqu\u00edn o Yucqu\u00edn.\nStoria.\nQuando arrivarono gli spagnoli, Yucuaiqu\u00edn era situato in una valle chiamata \"Llano Grande\". La zona era popolata dagli indiani della cultura Lenca: ne scatur\u00ec un conflitto che dur\u00f2 oltre vent'anni, con le conseguenze della distruzione dei Lenca nella regione.\nYucuaiqu\u00edn ha ottenuto il titolo di villaggio il 28 aprile 1926. Il 15 febbraio 2002 \u00e8 divenuto ufficialmente una citt\u00e0."}
{"id": "1450270", "revid": "125892545", "url": "https://it.wikipedia.org/wiki?curid=1450270", "title": "Berosso", "text": "Biografia.\nDato che lo stesso Berosso afferma d'essere contemporaneo di Alessandro Magno e la sua opera storica viene dedicata ad Antioco I, \u00e8 possibile supporre che la sua vita si sia svolta approssimativamente tra il 350 a.C. e il 270 a.C. La notizia, riportata da Vitruvio, che Berosso avrebbe fondato una scuola di astrologia a Cos \u00e8 ritenuta poco credibile, come quella riferita da Plinio secondo la quale gli Ateniesi, grati per i suoi insegnamenti astrologici, gli avrebbero eretto nel ginnasio una statua con la lingua d'oro. Il nucleo di verit\u00e0 contenuto in queste informazioni consiste probabilmente nell'importante ruolo da lui rivestito nell'introdurre l'astrologia mesopotamica nel mondo greco.\nL'astrologia era per Berosso uno strumento essenziale per la conoscenza dell'uomo, del suo passato e del suo futuro: da calcoli astronomico-astrologici aveva dedotto che la durata massima della vita umana fosse ai suoi tempi di centosedici anni. Aveva anche sostenuto che quando i pianeti sono tutti allineati nel segno del Capricorno il mondo subisce un'inondazione, mentre se l'allineamento \u00e8 nel segno del Cancro viene incenerito; su questa base aveva usato calcoli astronomici per datare il diluvio universale e per prevedere la fine del mondo. Per quanto riguarda la vera astronomia, anche se Vitruvio gli attribuisce l'invenzione di un particolare tipo di meridiana, non sembra che Berosso fosse in grado di darvi reali contributi. La sua spiegazione delle fasi lunari, basata sull'idea che la Luna avesse un emisfero luminoso e uno oscuro, appare riflettere concezioni astronomiche ben pi\u00f9 primitive di quelle elaborate gi\u00e0 nella Grecia classica.\n\u00c8 probabile che Berosso - che sosteneva di poter consultare tavolette che riportavano osservazioni astronomiche di cinquecentomila anni addietro - abbia contribuito notevolmente a diffondere nel mondo greco sia la conoscenza della reale antichit\u00e0 dell'astronomia mesopotamica sia il suo inserimento in un contesto mitico.\n\"Storia di Babilonia\".\nL'unico scritto di Berosso di cui abbiamo notizia \u00e8 la \"Storia di Babilonia\" (), in tre libri; l'opera \u00e8 perduta, ma ne sono giunti frammenti rilevanti grazie a una complessa trasmissione indiretta (simile a quella del \"parallelo\" Manetone), che risale soprattutto ad Abideno e Alessandro Poliistore. Vi si raccontava la storia del mondo dalle origini all'epoca dell'autore.&lt;br&gt;La prima sezione, di argomento cosmologico, include la creazione e la vittoria del dio Marduk su Ti\u0101mat.&lt;br&gt;Quanto alla storia umana, il diluvio universale rappresenta lo spartiacque tra due epoche ben distinte: i dieci sovrani antidiluviani avevano regnato per tempi lunghissimi, misurati in \"saroi\", ossia in periodi di 3600 anni. Ai loro tempi pesci con testa e piedi umani erano emersi dal mare (il primo era stato Oannes) e avevano assunto il ruolo di Apkallu, cio\u00e8 consiglieri dei sovrani, insegnando per loro tramite agli uomini tutti gli elementi della civilt\u00e0.&lt;br&gt;Dopo il diluvio le durate dei regni diminuiscono e sono misurate in \"neroi\", ossia in periodi di seicento anni.&lt;br&gt;Si giunge infine a personaggi storici; in particolare si sono conservati frammenti rilevanti relativi al periodo di Nabucodonosor II e Nabonedo.\nBerosso aveva sostenuto di basarsi su documenti ufficiali che coprivano enormi estensioni temporali. Anche se la sua opera non \u00e8 utile per la ricostruzione della storia mesopotamica: resta per\u00f2 vero che le informazioni fornite da Berosso, quando le si \u00e8 potute confrontare con fonti cuneiformi, \"si sono sempre rivelate accurate\", nel XX secolo la decifrazione di testi cuneiformi ha mostrato quanto realmente avesse attinto ad antichi testi: anche la storia di Oannes e degli altri saggi uomini-pesce \u00e8 stata ritrovata quasi negli stessi termini in antiche tavolette cuneiformi.\nBerosso racconta anche di una festa babilonese, la Festa delle Sacee, che durava cinque giorni e durante la quale i rapporti sociali si invertivano: gli schiavi comandavano i padroni (similmente all'originario Carnevale o ai Saturnali romani). Durante questa festa si svolgeva un rito: si liberava un condannato a morte, per cinque giorni egli poteva comportarsi da re (vestirsi regalmente, usare le insegne reali, banchettare con i dignitari, frequentare l'harem del re), ma al termine della festa veniva ucciso. Secondo la religione babilonese, infatti, gli dei donavano privilegi al popolo in cambio della morte di un re: non si poteva per\u00f2 sacrificare il vero re, cos\u00ec si uccideva un criminale."}
{"id": "1450273", "revid": "131358", "url": "https://it.wikipedia.org/wiki?curid=1450273", "title": "Meidericher SV", "text": ""}
{"id": "1450274", "revid": "149726", "url": "https://it.wikipedia.org/wiki?curid=1450274", "title": "Beroso", "text": ""}
{"id": "1450275", "revid": "110157", "url": "https://it.wikipedia.org/wiki?curid=1450275", "title": "Fu\u00dfball-Bundesliga 1964-1965", "text": "Ledizione 1964-1965 della Bundesliga si \u00e8 conclusa con la vittoria finale del , che conquista il suo primo titolo. Capocannoniere del torneo \u00e8 stato Rudolf Brunnenmeier del con 24 reti.\nStagione.\nAl termine della passata edizione sono retrocesse in Regionalliga Preu\u00dfen M\u00fcnster e Saarbr\u00fccken, che sono state sostituite da Borussia Neunkirchen e Hannover.\nIl torneo \u00e8 stato vinto dal , che rimane in testa per tutto il girone di ritorno, e termina a tre punti dai campioni in carica del Colonia. I biancorossi sono protagonisti di una sfortunata prova nella Coppa dei Campioni: vengono eliminati dal Liverpool nei quarti di finale solo grazie al lancio della moneta, dopo che anche la partita di spareggio non vede nessuna delle due squadre prevalere. Sempre in campo internazionale va invece meglio al Monaco 1860, che nella Coppa delle Coppe raggiunge la finale; viene per\u00f2 battuto dal West Ham.\nIn questa stagione l'Hertha Berlino perde la licenza a causa di pagamenti irregolari ad alcuni dei suoi calciatori; viene poi deciso di non retrocedere il Karlsruhe e lo Schalke 04; in questo modo il campionato diventer\u00e0 a diciotto squadre dalla prossima stagione.\nClassifica finale.\nLegenda:"}
{"id": "1450276", "revid": "305343", "url": "https://it.wikipedia.org/wiki?curid=1450276", "title": "Statistiche e record dell'Associazione Calcio Milan", "text": "In questa pagina sono contenute le statistiche e i record dell'Associazione Calcio Milan.\nBilancio partite.\n\"Dati aggiornati al 25 febbraio 2022.\"\nPiazzamenti in campionato.\nCompetizione in essere dal 1929\nCompetizione in essere dal 1900 al 1903\nCompetizione in essere dal 1904 al 1915 e dal 1919 al 1921\nCompetizione in essere dal 1921 al 1926\nCompetizione in essere dal 1926 al 1929 e nel 1956-1946\nRecord e statistiche individuali.\nDi seguito l'elenco dei primatisti di presenze e di gol con la maglia del Milan. I giocatori in grassetto e contrassegnati con un asterisco (*) sono ancora in attivit\u00e0 nel Milan.\n\"Dati aggiornati al 29 marzo 2014\"."}
{"id": "1450277", "revid": "110157", "url": "https://it.wikipedia.org/wiki?curid=1450277", "title": "Punk-O-Rama Vol. 8", "text": "Punk-O-Rama 8 \u00e8 l'ottavo album della serie omonima.\nQuesto \u00e8 l'unico numero della serie ad essere formato da due CD. Le raccolte successive a questo contengono due dischi, ma formate da un CD ed un DVD.\nLa traccia \"Quick Death\" \u00e8 contenuta in due versioni diverse. La prima \u00e8 l'originale dei Transplants, mentre la seconda \u00e8 una versione remix degli Error."}
{"id": "1450278", "revid": "75421", "url": "https://it.wikipedia.org/wiki?curid=1450278", "title": "US Bombs", "text": ""}
{"id": "1450279", "revid": "1121152", "url": "https://it.wikipedia.org/wiki?curid=1450279", "title": "Marta di Svezia", "text": "Biografia.\nMarta era figlia di Carlo duca di V\u00e4sterg\u00f6tland, fratello di re Gustavo V di Svezia, e della principessa Ingeborg di Danimarca. I suoi nonni erano il re Oscar II di Svezia e il re Federico VIII di Danimarca.\nMarta nacque principessa di Svezia e di Norvegia in quanto, fino al 1905, entrambi i paesi erano uniti sotto lo stesso monarca. Il padre di Marta, Carlo, fu candidato al trono di Norvegia quando questo paese decise di separarsi dalla Svezia. Egli dovette per\u00f2 ritirare la candidatura a causa dell'opposizione paterna alla nascita della nuova nazione.\nDa bambina, Marta studi\u00f2 a casa con insegnanti privati e complet\u00f2 corsi approfonditi di assistenza all'infanzia e di primo soccorso.\nMatrimonio.\nPrincipessa ereditaria.\nDurante i Giochi olimpici estivi del 1928 ad Amsterdam Marta si fidanz\u00f2 con il cugino, il principe Olav di Norvegia, figlio di Haakon VII di Norvegia, fratello di sua madre Ingeborg e della regina Maud, nata principessa del Galles e figlia di re Edoardo VII del Regno Unito.\nLa notizia del fidanzamento fu accolta molto bene, perch\u00e9 fu considerata il segno che non c'era pi\u00f9 tensione dopo la separazione della Norvegia dalla Svezia. Questo fidanzamento, basato sull'amore, serv\u00ec comunque a rinforzare i legami reali.\nDopo un anno, il 21 marzo 1929 la coppia si spos\u00f2 nella cattedrale di Oslo: fu il primo matrimonio reale in Norvegia in 340 anni.\nDa questa unione nacquero tre figli:\nGrazie ai suoi modi estroversi, Marta divenne rapidamente popolare in Norvegia. Intraprese impegni ufficiali e tenne molti discorsi, insoliti per le donne della famiglia reale di quell'epoca.\nLa coppia risiedeva nella tenuta di campagna di Skaugum, regalo di nozze di Fritz Wedel Jarlsberg. Quando nel 1930 la casa principale di Skaugum fu distrutta da un incendio, Marta fu attivamente coinvolta nella pianificazione del nuovo edificio.\nNel 1935 una grande tragedia la colp\u00ec: sua sorella, la regina dei belgi, mor\u00ec in un incidente automobilistico. \nNel 1939, poco prima dello scoppio della seconda guerra mondiale, il principe ereditario e la principessa visitarono gli Stati Uniti. La coppia fece amicizia con il presidente Franklin Roosevelt e con sua moglie, Eleanor Roosevelt. Durante questa visita la coppia condusse un lungo tour nel Midwest, dove si erano stabiliti molti immigrati norvegesi.\nSeconda guerra mondiale.\nLa principessa Marta contribu\u00ec notevolmente all'autodifesa della Norvegia facendo un annuncio pubblico il 26 gennaio 1940, in cui incoraggi\u00f2 le donne norvegesi a prendere parte alla mobilitazione.\nQuando la Germania invase la Norvegia nell'aprile del 1940, la principessa e i suoi figli fuggirono nella nat\u00eca Svezia, dove per\u00f2 non furono ben accolti: molti svedesi accusavano Marta di aver messo a repentaglio la neutralit\u00e0 del paese. Alcuni addirittura suggerirono che avrebbe dovuto accettare il suggerimento dei tedeschi: far tornare il figlio di tre anni, il principe Harald, in Norvegia, perch\u00e9 potesse essere proclamato re dai tedeschi. Marta, rifiutando una tale scelta, su invito del presidente Roosevelt and\u00f2 con i suoi figli negli Stati Uniti, partendo dal porto di Petsamo, in Finlandia. Negli Stati Uniti, Marta e i figli soggiornarono inizialmente nella Casa Bianca. Il principe ereditario Olav, nel frattempo, era andato con suo padre nel Regno Unito, dove lavorava con il governo norvegese in esilio. Cos\u00ec la coppia, come molte coppie in quel periodo, fu separata per gran parte della guerra.\nNell'agosto del 1941, Marta fece un viaggio con il presidente Roosevelt a bordo dello yacht presidenziale USS Potomac.\nL'amicizia tra la coppia ereditaria e quella presidenziale crebbe durante la guerra. Nel 1942 gli Stati Uniti donarono alle forze norvegesi esiliate il sottomarino \"HNoMS King Haakon VII\": fu accolto da Marta, che pronunci\u00f2 un discorso a sostegno della liberazione norvegese.\nL'enorme quantit\u00e0 di lavoro della principessa, per assistere la Croce Rossa americana e per gli interessi norvegesi, impression\u00f2 molto Roosevelt e influenz\u00f2 il suo discorso \"Look to Norway\" nel 1942. Il romanziere e saggista Gore Vidal afferm\u00f2 in seguito che la principessa ereditaria era l'ultimo amore di Roosevelt. \nNegli anni in cui visse con i suoi figli a Washington, Marta lavor\u00f2 per la Croce Rossa e difese la causa norvegese, sia nei confronti dell'opinione pubblica che nei confronti del governo statunitense. Nel 1942 and\u00f2 a Londra per partecipare alla festa di compleanno di suo suocero.\nQuando torn\u00f2 in Norvegia dopo la guerra, ricevette l'accoglienza da eroe e fu chiamata \"Madre della nazione\". Assunse pienamente il ruolo di principessa ereditaria della Norvegia e si sforz\u00f2 il pi\u00f9 possibile di assicurare la stabilit\u00e0 della nazione e il benessere di tutti i norvegesi.\nMorte.\nCon il declino della salute del re Haakon VII, il principe e la principessa ereditari dovettero assumersi un numero crescente di impegni ufficiali: Marta ne fu coinvolta personalmente e fece persino i discorsi di Capodanno nel 1946 e nel 1950.\nDopo la guerra, la sua salute peggior\u00f2: dopo una lunga battaglia contro il cancro, mor\u00ec a Oslo il 5 aprile 1954, all'et\u00e0 di 53 anni. La sua morte fu una tremenda perdita per il marito e per i figli, nonch\u00e9 per la Norvegia.\nNel 1957 Olav divenne re con il nome di Olav V di Norvegia.\nEredit\u00e0.\nL'attivit\u00e0 filantropica di Marta fu realizzata attraverso la sua \"Fondazione Principessa Ereditaria Marta\" (\"Kronprinsesse Marta minnefond\"), istituita il 1 aprile 1929 per dare sostegno finanziario a iniziative sociali e umanitarie attuate da organizzazioni non governative. La figlia minore, principessa Astrid, ne \u00e8 la presidentessa. \nLa Costa della principessa Marta, un'area di della regione antartica, fu chiamata cos\u00ec in suo onore. \nNel 2005 una statua della principessa fu eretta all'esterno dell'ambasciata norvegese a Washington. Nel 2007, una replica della statua fu eretta nel cortile del Palazzo reale di Oslo."}
{"id": "1450280", "revid": "20090", "url": "https://it.wikipedia.org/wiki?curid=1450280", "title": "Universit\u00e0 degli studi di Parma", "text": ""}
{"id": "1450282", "revid": "1005847", "url": "https://it.wikipedia.org/wiki?curid=1450282", "title": "Wincenty Witos", "text": "Fu un attivista del Partito dei Contadini Polacchi (PSL) dal 1895 e leader della fazione \"Piast\" dal 1913. Membro del Parlamento del Sejm della Galizia dal 1908 al 1914, nel periodo 1911\u20141918 fu inviato al Consiglio Nazionale Austro-Ungarico a Vienna. Fu capo del Comitato di Liquidazione Polacco (in polacco: \"Polska Komisja Likwidacyjna\") nel 1918, capo attivista del partito Polskie Stronnictwo Ludowe Piast, membro del Parlamento per il Sejm polacco dal 1919 al 1920. Fu Primo ministro della Polonia in diversi periodi, all'inizio degli anni venti (1920-1921, 1923 (Chjeno-Piast), 1926).\nNel 1926 il suo governo fu rovesciato dal colpo di stato armato condotto da J\u00f3zef Pi\u0142sudski. Fu uno dei capi dell'opposizione al governo della Sanacja: capo di Centrolew nel 1929-1930, cofondatore e capo di Stronnictwo Ludowe. Witos fu imprigionato, ma scapp\u00f2 in seguito in Cecoslovacchia; emigr\u00f2 dalla Polonia nel 1933 e vi ritorn\u00f2 per essere imprigionato di nuovo nel 1939 con l'invasione nazista.\nGi\u00e0 ammalato, nel 1945 divenne uno dei vice-presidenti del Consiglio Nazionale di Stato (in polacco: \"Krajowa Rada Narodowa\")."}
{"id": "1450286", "revid": "110157", "url": "https://it.wikipedia.org/wiki?curid=1450286", "title": "Fu\u00dfball-Bundesliga 1965-1966", "text": "Ledizione 1965-1966 della Bundesliga si \u00e8 conclusa con la vittoria finale del , che conquista il suo primo titolo. Capocannoniere del torneo \u00e8 stato Lothar Emmerich del con 31 reti.\nStagione.\nQuesta stagione vede l'esordio nella manifestazione di due squadre che domineranno il campionato negli anni a venire: il Bayern Monaco e il Borussia M\u00f6nchengladbach. In seguito al declassamento del solo a causa delle irregolarit\u00e0 finanziarie, e alla non retrocessione di Karlsruhe e Schalke 04 il campionato diventa a diciotto squadre; a completamento dei ranghi viene ripescata un'altra squadra dell'ex capitale tedesca, il Tasmania, che nell'unica stagione nel massimo campionato della sua storia stabilisce molti record negativi, alcuni dei quali a tutt'oggi ineguagliati.\nil campionato viene vinto dal Monaco 1860, che alla fine stacca i concittadini del Bayern e il di tre punti. I giallo-neri si consolano tuttavia vincendo il primo trofeo internazionale della storia del calcio tedesco, la Coppa delle Coppe, dopo aver battuto in finale il Liverpool; grande protagonista \u00e8 sicuramente Lothar Emmerich, che diventa capocannoniere sia in Europa, segnando tra l'altro ben quattordici gol, record in una sola stagione, che in campionato.\nClassifica finale.\nLegenda:"}
{"id": "1450288", "revid": "767487", "url": "https://it.wikipedia.org/wiki?curid=1450288", "title": "P\u00e9ter Rajczi", "text": "Carriera.\nCresce e gioca come titolare nella squadra ungherese del Rakoczi. Viene poi acquistato dall'\u00dajpest, dove trascorre quattro stagioni, dal 2003 al 2007, nella massima serie ungherese. Colleziona 87 presenze e 43 reti. Nel campionato 2005-2006 \u00e8 stato capocannoniere ungherese con 23 gol segnati su 24 partite.\nNel 2007 si \u00e8 trasferito in Inghilterra, nel Barnsley F.C. in Football League Championship (seconda serie) mettendo a segno una rete in 15 presenze.\nNel campionato 2007-2008 milita nel , nella Serie B italiana: viene impiegato raramente e spesso subentra nel secondo tempo. In tutto il campionato ha segnato una rete (al 94' della trasferta vittoriosa per 3-1 a Vicenza) su un totale di 12 presenze. L'estate successiva ha fatto ritorno all'\u00dajpest FC."}
{"id": "1450290", "revid": "20090", "url": "https://it.wikipedia.org/wiki?curid=1450290", "title": "Universit\u00e0 degli studi di Teramo", "text": ""}
{"id": "1450292", "revid": "2166030", "url": "https://it.wikipedia.org/wiki?curid=1450292", "title": "Berengaria del Portogallo", "text": "Origine.\nFiglia del re del Portogallo, Sancho I e di Dolce di Barcellona (1160-1198), figlia della regina di Aragona, Petronilla e del conte di Barcellona, Raimondo Berengario IV.\nBiografia.\nBerengaria del Portogallo era cugina prima di Berengaria di Navarra, moglie di Riccardo cuor di Leone ed insieme ebbero l'occasione di conoscere il re di Danimarca, Valdemaro II, detto il Conquistatore, fratello di Ingeborg, moglie del re di Francia, Filippo Augusto. Valdemaro, nel 1212, era rimasto vedovo di Margherita di Boemia, detta la \"Regina Dagmar\" (ca. 1189-1212), figlia del re di Boemia, Ottocaro I.\nSecondo gli \"Annales Ryenses\" Berengaria, nel maggio del 1214, si spos\u00f2 con Valdemaro II (1170-1241), figlio del re di Danimarca, Valdemaro il Grande e di Sofia Volodarovna di Novgorod.In un documento del 1216, Berengaria \u00e8 citata come testimone ed \u00e8 detta regina di Danimarca.\nLa nuova regina, il cui nome fu cambiato in \"Bringhenilla\", era la seconda moglie del re, per il suo aspetto e forse anche per l'altezzosit\u00e0, non fu ben accetta in Danimarca.Comunque con Valdemaro le cose andarono bene, gli diede quattro figli e quando mor\u00ec era in attesa del quinto.\nNel 1219, Valdemaro condusse la vittoriosa campagna di Estonia, dove secondo la leggenda, alla battaglia di \"Lyndanisse\" che ebbe luogo vicino a Tallinn un panno rosso con una croce bianca cadde dal cielo durante la battaglia, e da quel giorno quel simbolo, chiamato \"Dannebrog\", divenne la bandiera della Danimarca.\nBerengaria mor\u00ec il primo aprile del 1221, vittima della peste; la sua morte \u00e8 riportata negli \"Annales Ryenses\".Berengaria fu tumulata nella chiesa di Ringsted.\nFigli.\nBerengaria diede a Valdemaro il Conquistatore quattro figli:"}
{"id": "1450293", "revid": "20090", "url": "https://it.wikipedia.org/wiki?curid=1450293", "title": "Universit\u00e0 degli studi di Padova", "text": ""}
{"id": "1450299", "revid": "1318658", "url": "https://it.wikipedia.org/wiki?curid=1450299", "title": "Pietro Piani", "text": "Biografia.\nSecondo la tradizione, l\u2019artista si sarebbe formato da autodidatta. Collabor\u00f2 con alcuni dei pi\u00f9 noti rappresentanti dell'arte neoclassica italiana, tra i quali Felice Giani, con il quale realizz\u00f2 cicli di pitture murali e composizioni figurate a Faenza, a Ravenna e a Cesena.\nCome decoratore Pietro Piani si distinse presso la Fabbrica Ferniani. Qui ebbe come maestro Luigi Benini, dove impar\u00f2 la pittura su ceramica. Inoltre fu apprezzato per la realizzazione di raffinate vedute (\"Paesaggio con cascata\", \"La via dei Sepolcri\" e \"Resti di tempio antico\", Faenza, Pinacoteca Comunale), composizioni floreali e nature morte. L'impostazione scenografica delle sue rappresentazioni paesistiche, arricchita di componenti neoclassiche e romantiche, trov\u00f2 eco nelle decorazioni murali realizzate dai fratelli Liverani, tanto da far supporre una sua attivit\u00e0 anche in quel genere di pittura.\nDal 1796 al 1800 successe al maestro nella direzione artistica della Fabbrica. Successivamente le fonti ricordano una sua attivit\u00e0 presso la corte di Monaco di Baviera, dove risiedette intorno al 1830. \nRitorn\u00f2 in Italia, nello specifico a Bologna, dove visse gli ultimi anni, morendo nel 1841."}
{"id": "1450300", "revid": "20090", "url": "https://it.wikipedia.org/wiki?curid=1450300", "title": "Universit\u00e0 degli studi di Napoli &quot;Parthenope&quot;", "text": ""}
{"id": "1450301", "revid": "773636", "url": "https://it.wikipedia.org/wiki?curid=1450301", "title": "Fu\u00dfball-Bundesliga 1966-1967", "text": "Ledizione 1966-1967 della Bundesliga si \u00e8 conclusa con la vittoria finale dell', che conquista il suo primo titolo.\nCapocannonieri del torneo sono stati Lothar Emmerich del e Gerd M\u00fcller del con 28 reti.\nStagione.\nIl campionato viene vinto dall', squadra che nelle tre precedenti edizioni si era classificata sempre a met\u00e0 graduatoria; alla fine i giallo-blu staccano di due punti i campioni in carica del Monaco 1860. Retrocedono subito le due neo-promosse, Fortuna D\u00fcsseldorf e Rot-Weiss Essen.\nIn campo internazionale grande protagonista \u00e8 il , che conquista la Coppa delle Coppe battendo nella finale di Norimberga i Rangers; da notare che la squadra scozzese aveva eliminato negli ottavi i campioni in carica del . Inoltre nella Coppa delle Fiere l'Eintracht Frankfurt arriva fino in semifinale, ma \u00e8 qui sconfitto dai futuri campioni della .\nClassifica finale.\nLegenda:"}
{"id": "1450303", "revid": "287204", "url": "https://it.wikipedia.org/wiki?curid=1450303", "title": "Rocco Larussa", "text": "D'impostazione neoclassica, \u00e8 maggiormente noto per le molte opere realizzate nella citt\u00e0 di Reggio Calabria, come il Monumento all'Italia e il Monumento a Giuseppe Garibaldi.\nBiografia.\nRocco Larussa nacque a Villa San Giovanni, figlio di Clemente, ebanista originario di Scilla, e Francesca Giostra, originaria di Catona. In giovane et\u00e0, insieme ai fratelli Giuseppe ed Ignazio, venne a contatto con le idee rivoluzionarie e liberali (apprese dai vicini di casa, appartenenti alla signorile famiglia dei De Girolamo), divenendo fervente patriota e sostenitore degli ideali risorgimentali.\nNel 1848, all'et\u00e0 di ventitr\u00e9 anni, Larussa fu arrestato e condannato insieme ad altri patrioti villesi a venticinque anni di reclusione per aver partecipato ad un tentativo di sedizione. Inizi\u00f2 a scontare la pena presso il carcere di Reggio, ma venne poi trasferito a Procida. Durante il periodo di prigionia cominci\u00f2 a scolpire figure in legno, grazie all'arte trasmessagli dal padre in giovane et\u00e0; fece un'artistica toeletta per il re Ferdinando II, che, grato, lo volle graziare. La ritrovata libert\u00e0 gli consent\u00ec dunque di intraprendere l'arte della scultura, e il suo primo maestro fu Giuseppe Cavalieri di Grotteria.\nNel 1860 si un\u00ec alle truppe garibaldine e combatt\u00e9 al seguito di Garibaldi. Quindi si trasfer\u00ec a Torino per frequentare l'Accademia Albertina, dove divenne allievo dello scultore Vincenzo Vela, presso il quale si perfezion\u00f2 al punto di poter aprire uno studio tutto suo. Nel 1865 fu invitato alla \"Promotrice delle Belle Arti\" della citt\u00e0; nel 1855 per l'esame richiesto dal Prefetto di Calabria esegu\u00ec un modello in cera della \"statua dell'Italia\"; nel 1867 venne inviato a Carrara per recapitare il Diploma di Socio onorario dell'Accademia Albertina al Professor Pelliccia.\nRicevette l'onorificenza di \"Cavaliere della Corona d'Italia\" e fu docente ordinario presso l'Accademia di Belle Arti di Napoli. Ebbe commesse in molte citt\u00e0 italiane e lavor\u00f2 a Roma, a Firenze e a Parigi, nonch\u00e9 a Reggio Calabria e nella natia Villa San Giovanni. Lasci\u00f2 importanti opere nei cimiteri monumentali di Napoli, Roma e Firenze. Nel 1881 fond\u00f2 a Reggio una \"Scuola d'arte serale\", frequentata da molti artisti locali, e poi proseguita da Carmelo Gatto e Giuseppe Scerbo. Alcune sue opere furono esposte alla \"Mostra calabrese di arte moderna\" di Reggio Calabria nel 1920.\nSua figlia, donna Maria Vaquer Larussa, nata a Villa San Giovanni e ivi morta certamente dopo il 1924, moglie del nob. cav. don Federico Vaquer (di don Eugenio e di donna Virginia dei conti Campi), si dedic\u00f2 pure all'arte: apprese la scultura dal padre e la pittura dallo zio materno Emilio Yunk (opere del quale sono conservate nel \"Museo Civico di Torino\"). Nel 1924 prese parte alla \"Sindacale Fiorentina\" con alcuni suoi dipinti. Fu stimata soprattutto per i suoi ritratti.\nRecentemente a Rocco Larussa \u00e8 stata dedicata una delle principali vie di Villa San Giovanni.\nOpere.\nMonumento all'Italia.\nNel 1867 la provincia di Reggio Calabria (che aveva aiutato Larussa con una borsa di studio) si rivolse all'artista per la realizzazione del Monumento all'Italia, da collocare in una nicchia del palazzo provinciale. L'opera fu modellata mentre l'artista si trovava a Torino e a lavoro concluso l'Accademia della citt\u00e0 piemontese ne diede un giudizio lusinghiero. Si tratta di una statua marmorea in stile neoclassico, che rappresenta l'Italia mentre invita i suoi figli, con in mano la spada, a raggiungere l'unit\u00e0 nazionale.\nI reggini, reputando l'opera troppo bella per relegarla ad una nicchia interna del palazzo, preferirono collocarla nell'antistante \"Piazza Vittorio Emanuele II\", da allora nota come Piazza Italia proprio a causa della statua marmorea. Sopravvissuta al devastante terremoto del 1908, \u00e8 ancora oggi ammirabile nella stessa piazza.\nMonumento a Giuseppe Garibaldi.\nNel 1886 Larussa realizz\u00f2 la celebre statua raffigurante l'\"Entrata di Garibaldi a Reggio Calabria\". L'opera fu posta nell'omonima \"Piazza Garibaldi\" antistante la Stazione Centrale. Danneggiata durante la seconda guerra mondiale dai bombardamenti anglo-statunitensi del maggio 1943, fu rimossa e custodita in un deposito a Villa San Giovanni, venendo sostituita nel 1956 dall'attuale statua di Alessandro Monteleone.\nNel maggio 2007, l'opera ristrutturata \u00e8 stata collocata a Villa San Giovanni, all'uscita dell'autostrada Salerno-Reggio Calabria, nel piazzale lungo il Viale Italia da cui si giunge alla Stazione ferroviaria.\nOpere minori.\nNel 1867, mentre si trovava ancora a Torino, gli venne commissionato un mezzobusto raffigurante Thomas Hallam, l'imprenditore inglese protagonista del rilancio del settore serico nella provincia di Reggio Calabria, il quale tra il 1853 e il 1854 aveva costruito una propria moderna filanda a vapore a Villa San Giovanni, in contrada Solaro. Il mezzobusto era stato forse donato ad Hallam dal nipote Edward James Eaton, poich\u00e9 che oggi si trova nel palazzo romano ereditato dai discendenti di quest'ultimo.\nLasci\u00f2 molte opere nella nat\u00eca Villa San Giovanni, dove realizz\u00f2 i mezzibusti di molti notabili villesi come don Rocco Lofaro, don Giovanni Corigliano, don Giuseppe Zagarella e don Pietro Greco. Poi scolp\u00ec un mirabile coro ligneo per la chiesa dei Santi Cosma e Damiano di Acciarello.\nNegli anni seguenti lavor\u00f2 anche in Tunisia: nel 1873 realizz\u00f2 a Tunisi un \"Busto di Mustaf\u00e0 Ben Ismail\", primo ministro del Bey. L\u00e0 ricevette pure l'onorificenza di \"Cavaliere del Bey di Tunisi\".\nLarussa ebbe poi molte altre commissioni da parte di diverse famiglie gentilizie reggine; lavor\u00f2 a Villa Zerbi (per la quale compose una \"Primavera\") e presso la villa Paviglianiti, dove lasci\u00f2 altre opere; realizz\u00f2 molti monumenti funebri nel cimitero di Reggio Calabria. A Reggio lavor\u00f2 anche per la cattedrale metropolitana, ove scolp\u00ec delle statue in gesso per la barocca \"Cappella del Sacramento\" e una statua di San Paolo Apostolo che predica la nuova fede ai reggini, con la colonna ardente accanto a lui. Gli si attribuisce la paternit\u00e0 del \"Monumento a Federico Genoese\" del 1895, posto nella piazza omonima della citt\u00e0 dello stretto."}
{"id": "1450304", "revid": "36426", "url": "https://it.wikipedia.org/wiki?curid=1450304", "title": "Caff\u00e8 Florian", "text": "Il Caff\u00e8 Florian \u00e8 un caff\u00e8 storico della citt\u00e0 di Venezia, situato sotto i portici delle Procuratie Nuove in Piazza San Marco. Fa parte dell'associazione Locali storici d'Italia.\n\u00c8 il pi\u00f9 antico caff\u00e8 italiano e del mondo. Venne inaugurato il 29 dicembre 1720 da Floriano Francesconi con il nome di \"Alla Venezia Trionfante\", ma fin da subito i Veneziani dicevano semplicemente \u201cand\u00e9mo da Flori\u00e0n\u201d, dal nome del proprietario in dialetto veneziano. Da allora ha proseguito ininterrottamente fino ai giorni nostri la sua attivit\u00e0 quotidiana di caff\u00e8, divenendo meta privilegiata di veneziani, italiani e stranieri. Floriano Francesconi ispir\u00f2 il personaggio di Ridolfo della \"Bottega del caff\u00e8\" di Carlo Goldoni.\nGiacomo Casanova vi corteggiava le dame e Carlo Goldoni vi entr\u00f2 da ragazzo. Lo frequentarono illustri personaggi, come Gasparo Gozzi, Giuseppe Parini, Silvio Pellico, Lord Byron, Ugo Foscolo, Charles Dickens, Goethe, Ernest Hemingway, Rousseau, Gabriele d'Annunzio.\nDurante l'insurrezione del 1848, capitanata da Niccol\u00f2 Tommaseo e Daniele Manin, il caff\u00e8 divenne un ospedale per i feriti.\nCome altri caff\u00e8 situati in Piazza San Marco, gli avventori all'aperto sono intrattenuti da un'orchestrina. L'accompagnamento musicale richiede, peraltro, un supplemento sulle consumazioni.\nUna particolarit\u00e0 sono le divise del personale del caff\u00e8: lo chef de rang ha il farfallino nero, i due demichef grigio, i commis bianco. I camerieri portano la giacca bianca al mattino, mentre al pomeriggio lo chef indossa il frac e gli altri dipendenti indossano la giacca nera. Nel caff\u00e8 si alternano due orchestre.\nStoria e descrizione.\n Il Caff\u00e8 Florian venne inaugurato nel 1720 da Floriano Francesconi sotto le Procuratie Nuove in piazza san Marco a Venezia. Il caff\u00e8 ebbe un immediato successo presso l'alta societ\u00e0 veneziana, tanto che Francesconi, nel 1750, aggiunse alle originarie due stanze (l'odierno Ingresso e Sala Cinese) altre due stanze (le odierne Sala Orientale e Sala del Senato).\nAlla morte del fondatore, nel 1773, il caff\u00e8 pass\u00f2 al nipote Valentino Francesconi, che verr\u00e0 soprannominato dai veneziani il \u201cfamosissimo sior Valentin\u201d. Sotto la direzione di Valentino il Florian dovette vivere la fine della Repubblica Veneziana e l'occupazione di Venezia da parte dei francesi e degli austriaci. Per questo Francesconi nel 1797 cambi\u00f2 il nome del caff\u00e8 da \"Alla Venezia Trionfante\" a Caff\u00e8 Florian, con il quale esso era, peraltro, gi\u00e0 universalmente noto.\nIl caff\u00e8 era sede sia dell'inquisizione di Stato con la figura di Angelo Tamiazzo, sia della Gazzetta Urbano Veneta di Gasparo Gozzi che \u00e8 il primo giornale al mondo di cronaca cittadina.\nAlla morte di Valentino Francesconi nel 1814 il caff\u00e8 pass\u00f2 alla moglie Chiaretta e poi al figlio Antonio. Sotto la direzione di Antonio Francesconi il caff\u00e8 divenne luogo di incontro dei patrioti italiani come Niccol\u00f2 Tommaseo, Daniele Manin, Pietro Buratti e Silvio Pellico, che si riunivano nella Sala del Senato. I fermenti patriottici di questi frequentatori portarono alla rivoluzione veneziana del 1848 che vedr\u00e0, per un breve periodo, Venezia di nuovo indipendente dall'Austria. Durante la rivoluzione il Florian raccolse i patrioti feriti durante gli scontri, diventando cos\u00ec un ospedale temporaneo.\nNel 1858 la propriet\u00e0 del Florian pass\u00f2 da Antonio Francesconi ai proprietari di uno dei caff\u00e8 pi\u00f9 in voga del tempo, il Caff\u00e8 degli Specchi. I nuovi proprietari, Vincenzo Porta, Giovanni Pardelli e Pietro Boccanello, affidarono a Ludovico Cadorin il compito di dirigere i lavori di restauro del Caff\u00e8. Gli arredi del Florian non erano stati mai veramente rinnovati dall'ampliamento nel XVIII secolo ed erano in misere condizioni. Cadorin crea, quindi, un progetto di restauro complessivo e radicale degli spazi del caff\u00e8. Tra gli artigiani che collaborano ci sono Battistuzzi per le pitture decorative, Dal Tedesco per i rivestimenti lapidei, Monticelli per i tavolini in marmo, Penato per le dorature, Jacer per gli intagli in legno, Bassani per gli specchi e Beaufre e Faido per i putti reggi-lume a gas.\nPer la Sala Cinese, Cadorin sceglie uno stile . Le pitture e i motivi ornamentali sono di Antonio Pascuti, cui si deve la figura del cinese ricordata anche da Henri de R\u00e9gnier.\nLa Sala Orientale (sempre in stile \"pompadour\") \u00e8 decorata da Giacomo Casa (1827\u20131887) con pitture esotiche di donne amabilmente svestite ma sottilmente velate.\nLa Sala del Senato ha invece un pi\u00f9 ambizioso progetto pittorico per opera dello stesso Giacomo Casa. Il ciclo di quadri raffigura \"Il Secolo Illuminato, o il progresso\", \"La Civilt\u00e0 che ammaestra le Nazioni o La Venezia Trionfante\" e undici pannelli raffiguranti le Arti e le Scienze. Ne \"Il progresso\" Casa inserisce anche dei simboli massonici, allusione ai rapporti che Venezia intratteneva con alcune societ\u00e0 segrete e con l'illuminismo.\nNel 1872 e 1891 il Florian subisce dei nuovi interventi di restauro, che vedranno il caff\u00e8 ampliarsi con altre due grandi sale (la Sala delle Stagioni e la Sala degli Uomini Illustri) che si aggiungono ai lati delle quattro preesistenti. Le nuove sale vedono l'intervento di Giuseppe Ponga (1856\u20131925) per le grottesche e di A. Piazza per le decorazioni in stucco.\nLa Sala degli Uomini Illustri deve il suo nome al ciclo pittorico di Giulio Carlini, che esegue dieci ritratti di importanti personaggi veneziani di tutti i tempi. Sono ritratti Pietro II Orseolo, Enrico Dandolo, Marco Polo, Vettor Pisani, Tiziano, Andrea Palladio, Paolo Sarpi, Francesco Morosini, Carlo Goldoni e Benedetto Marcello.\nLa Sala delle Stagioni (o degli Specchi) \u00e8 decorata con quattro grandi dipinti di Cesare Rota, raffiguranti le personificazioni delle quattro stagioni. Il soffitto della sala ha una grande decorazione a stucco, opera di Giuseppe Ponga.\nNel 1920 al Florian viene festeggiato il bicentenario della fondazione e in questa occasione la propriet\u00e0 decide di allestire per il pubblico un'ulteriore sala, la Sala Liberty, decorata in stile Art Nouveau. In questo periodo una nota frequentatrice era la Marchesa Luisa Casati che una volta affitt\u00f2 il Florian per un'intera notte, con l'obbligo di servire soltanto champagne ai 300 invitati. Un'altra sera invece indossando soltanto una pelliccia, senza niente sotto, entr\u00f2 al Florian si tolse la pelliccia rimanendo in piedi completamente nuda.\nNel 1988, da un'idea di Daniela Gaddo Vedaldi, Stefano Stipitivich e Roberto Nardi per ricordare che proprio al Florian nacque la Biennale, si realizza il progetto di aprire il Caff\u00e8 all'arte contemporanea. Agli artisti invitati si chiede di reinterpretare in chiave moderna le sale del caff\u00e8 attraverso una installazione. Tra gli artisti si ricordano Bruno Ceccobelli, Mimmo Rotella, Fabrizio Plessi, Gaetano Pesce, Luca Buvoli, Arcangelo, Irene Andessner, Joselita Giuffrida, Fausto Gilberti, Botto&amp;Bruno, Marco Tirelli, Pietro Ruffo, Omar Galliani , Aron Demetz, Paolo William Tamburella, Matteo Pugliese e Qiu Zhijie. Il Florian nel corso degli anni ha aperto poi le sue sale ad artisti del vetro contemporaneo (Toots Zynsky, Richard Marquis, Yoichi Oira, ecc.), alla fotografia (Gianni Berengo Gardin) e al design (Alessandro Mendini)."}
{"id": "1450306", "revid": "70935", "url": "https://it.wikipedia.org/wiki?curid=1450306", "title": "Universit\u00e0 degli studi di Trento", "text": ""}
{"id": "1450309", "revid": "339392", "url": "https://it.wikipedia.org/wiki?curid=1450309", "title": "Universit\u00e0 degli studi &quot;Magna Gr\u00e6cia&quot; di Catanzaro", "text": ""}
{"id": "1450310", "revid": "1564499", "url": "https://it.wikipedia.org/wiki?curid=1450310", "title": "Albo pretorio", "text": "L'albo pretorio (detto talvolta anche albo municipale se presso un comune italiano) indica, in Italia, un apposito spazio presso il quale le pubbliche amministrazioni italiane affiggono per legge notizie ed avvisi di interesse pubblico per la collettivit\u00e0.\nDisciplina normativa.\nDal punto di vista materiale, consisteva generalmente in una tavola o vetrina esistente presso ogni ente pubblico, solitamente collocata presso la porta della casa comunale o in un luogo pubblico.\nLa legge del 18 giugno 2009 n. 69, all'art 32 ha disposto che:\nEra tuttavia garantita l'efficacia legale della pubblicazione a mezzo degli spazi e forme tradizionali dell'Albo pretorio sino al 31 dicembre 2010: infatti il comma 5 dello stesso art. 32 statuisce invece che a decorrere dal 1\u00ba gennaio 2011 le pubblicit\u00e0 effettuate in forma cartacea non hanno effetto di pubblicit\u00e0 legale, di fatto riconoscendo tale caratteristica solo alle affissioni telematiche.\nGeneralit\u00e0.\nL'affissione all'albo pretorio non ha una durata sempre uguale: ad esempio nel caso che decorrano termini per la presentazione di una domanda, per esempio nel caso di bandi di gara, bandi di concorso, ecc. Generalmente il documento resta all'affissione fino al giorno in cui si pu\u00f2 presentare la domanda (compreso).\nNel caso del comune ad esempio, vale la stessa regola per le convocazioni del Consiglio o delle commissioni: il documento rimane affisso fino al giorno in cui si riunisce il Consiglio Comunale o la commissione (compreso).\nLa pubblicazione si intende avvenuta per il numero di giorni previsti nella misura in cui la stessa \u00e8 avvenuta per giorni interi, naturali e continuativi, comprese le festivit\u00e0 civili. Per alcuni atti la legge prevede il deposito degli stessi presso la segreteria a disposizione del pubblico, con affissione all'albo pretorio del relativo avviso come per esempio:\nAtti oggetto di affissione.\nNell'albo pretorio vengono pubblicate le deliberazioni, le ordinanze, i manifesti e gli atti che devono essere portati a conoscenza del pubblico per disposizione di legge (ad esempio il Testo Unico delle leggi sugli ordinamenti locali\" all'articolo 6 prevede che lo statuto comunale o provinciale entri in vigore trascorsi 30 giorni dall'affissione nell'albo pretorio) o di apposito regolamento dell'amministrazione. Vengono inoltre esposti all'albo pretorio gli atti destinati a singoli cittadini quando i destinatari risultano irreperibili al momento della consegna.\nOgni tipologia di documento deve essere consultabile pubblicamente e liberamente, per un numero di giorni considerato congruo, cio\u00e8 sufficiente perch\u00e9 i cittadini vengano a conoscenza della decisione, dell'evento ecc. La pubblicazione ha ordinariamente durata pari a gg.15 , qualora non sia indicata dalla legge o da un regolamento ovvero dal soggetto richiedente la pubblicazione una durata specifica e diversa.\nLa legge stabilisce per alcune tipologia di atto il periodo di affissione (con i termini di \u201caffissione\u201d e \u201cdefissione\u201d va inteso l'inserimento e la rimozione di un documento nell'albo pretorio).\nAd esempio, affissi all'albo per un numero di giorni preciso:"}
{"id": "1450313", "revid": "15756", "url": "https://it.wikipedia.org/wiki?curid=1450313", "title": "Fu\u00dfball-Bundesliga 1967-1968", "text": "La stagione 1967-1968 \u00e8 stata la quinta edizione della Fu\u00dfball-Bundesliga, massima divisione calcistica in Germania Ovest.\nAvvenimenti.\nAnalogamente a quanto accaduto nella stagione precedente, il verdetto finale del campionato fu favorevole ad una squadra che nelle edizioni precedenti si era classificata nelle posizioni di media classifica: il Norimberga. La squadra, allenata dall'austriaco Max Merkel, ottenne il nono titolo nazionale del suo palmar\u00e8s (nonch\u00e9 prima Bundesliga) in un campionato che vide, come principale novit\u00e0 regolamentare, l'introduzione delle sostituzioni limitatamente ad un solo giocatore.\nLa data di inizio del torneo fu stabilita per il 18 agosto 1967: gi\u00e0 una settimana dopo il solo , grazie alle vittorie su Alemannia Aachen e , pot\u00e9 vantare punteggio pieno ritrovandosi solo in testa alla classifica. La prima sconfitta stagionale dei bavaresi (3-0 in casa contro il ) permise ad un gruppo costituito da Norimberga, Borussia M\u00f6nchengladbach e di prendere il comando della classifica. Le tre squadre proseguirono appaiate fino alla quinta giornata, che vedeva in programma il primo incontro di vertice del campionato tra Norimberga e Borussia M\u00f6nchengladbach: un gol di Karl-Heinz Ferschl al settantesimo minuto e la contemporanea sconfitta del Duisburg contro l'Eintracht Francoforte (maturata nei minuti finali della partita) lanciarono il Norimberga, che di l\u00ec in poi rimarr\u00e0 stabilmente in testa alla classifica. Gli uomini di Merkel, segnando otto reti tra la decima e l'undicesima giornata, si portarono a +5 sul Bayern Monaco, arrivando alla vigilia dello scontro diretto (in programma per il 2 dicembre 1967) con un vantaggio di tre punti. Vincendo per 7-3 in una delle partite pi\u00f9 ricche di gol del torneo, il Norimberga si assicur\u00f2 il primo posto al giro di boa avendo ricacciato i rivali a +5.\nConcluso il girone di andata con sette punti di vantaggio su un gruppo costituito da Borussia M\u00f6nchengladbach, Duisburg, Bayern Monaco e Monaco 1860, il Norimberga inizi\u00f2 il girone di ritorno aumentando ulteriormente il proprio vantaggio (alla seconda giornata totalizz\u00f2 otto punti sulle avversarie) gestendolo nelle giornate successive: il pareggio per 1-1 nello scontro diretto contro il Borussia M\u00f6nchengladbach alla ventiduesima giornata sembr\u00f2 favorire ulteriormente la capolista che, nonostante avesse totalizzato solo due punti nel mese di marzo, seppe resistere adeguatamente agli ultimi attacchi da parte del , balzato al secondo posto dopo aver sconfitto in extremis il Bayern Monaco nello scontro diretto: proprio sconfiggendo i bavaresi ormai in caduta libera, il 18 maggio il Norimberga si laure\u00f2 campione di Germania con un turno di anticipo sulla conclusione del torneo.\nI verdetti a fondo classifica si erano decisi gi\u00e0 a quattro giornate dalla conclusione, con il che si assicur\u00f2 la salvezza sconfiggendo per 1-0 l'Alemannia Aachen e condannando alla retrocessione in Regionalliga il Borussia Neunkirchen e il Karlsruhe.\nClassifica finale.\nLegenda:\nSquadra campione.\nRiserve:"}
{"id": "1450315", "revid": "339392", "url": "https://it.wikipedia.org/wiki?curid=1450315", "title": "Universit\u00e0 degli studi di Verona", "text": ""}
{"id": "1450320", "revid": "838137", "url": "https://it.wikipedia.org/wiki?curid=1450320", "title": "Amoxicillina", "text": "Lamoxicillina \u00e8 un antibiotico appartenente alla classe dei \u03b2-lattamici, gruppo delle penicilline semisintetiche. Viene usata da sola o in associazione con l'acido clavulanico (amoxicillina-acido clavulanico) come antibiotico in molte infezioni sostenute da batteri sensibili, che colpiscono l'orecchio, la faringe, le vie respiratorie inferiori, la cute, infiammazioni dentali, e l'apparato urinario. Viene spesso usata insieme con altri antibiotici (claritromicina, ecc) ed inibitori di pompa protonica (omeprazolo, esomeprazolo, ecc) per l'eradicazione di \"Helicobacter pylori\", batterio molto resistente al pH acido che causa un'infiammazione cronica dello stomaco, la gastrite, a sua volta concausa di svariate complicazioni spesso anche fatali (ulcera gastrica e cancro dello stomaco). \u00c8 commercializzato da diverse case farmaceutiche tra cui Mylan, Doc generici, Eg e Hexal rispettivamente con il brand Amoxicillina Mylan, Amoxicillina DOC, Amoxicillina EG ed Amoxicillina Hexal.\nIn Italia \u00e8 commercializzato dalla Pfizer col nome di \"Zimox,\" \u201cVelamox\u201d (Mediolanum Farmaceutici)\nMeccanismo di azione.\nL'amoxicillina agisce da battericida inibendo la sintesi del peptidoglicano (parete cellulare del batterio) attraverso il blocco della reazione di transpeptidazione catalizzata dagli enzimi PBP (Penicillin Binding Protein); in questo modo si determina un accumulo di precursori all'interno della cellula che lancia un segnale autolitico di distruzione della parete preesistente gram positivo.\nEffetti indesiderati.\nGli effetti indesiderati sono in gran parte in linea da quelli causati dai farmaci antibiotici in generale.\nOltre a effetti minori come cefalee, diarrea, vomito, gastrite, vertigini e dolore epigastrico, possono a volte verificarsi eruzioni cutanee varie, angioedema, dermatite esfoliativa, necrolisi epidermica tossica, eritema multiforme e casi rarissimi di sindrome di Stevens-Johnson.\nA livello sanguigno pu\u00f2 insorgere eosinofilia o raramente anemia emolitica. A livello generale si riscontrano rare reazioni anafilattiche con relativi sintomi.\nIn casi ancora pi\u00f9 isolati si riscontrano nefrite interstiziale acuta del rene, anoressia, glossite, stomatite e colite pseudomembranosa.\nControindicazioni.\nAlcune delle pi\u00f9 comuni insorgenze dovute all'assunzione di amoxicillina sono ipersensibilit\u00e0 ai componenti, infezioni sostenute da microrganismi produttori di penicillinasi, ipersensibilit\u00e0 e allergia a penicilline e cefalosporine. Sono note reazioni cutanee in caso di mononucleosi infettiva.\nNon ci sono interferenze sulla capacit\u00e0 di guidare o di compiere attivit\u00e0 che richiedono concentrazione.\nInterazioni.\n\u00c8 noto che il fenilbutazone, l'acido acetilsalicilico (principio attivo dell'Aspirina), e altri farmaci antinfiammatori in generale somministrati in dosi importanti, aumentano emivita e livelli plasmatici dell'antibiotico.\nAvvertenze.\n\"Pazienti nefropatici\": nei pazienti con CLcr minore o uguale a 50 ml/min, ridurre la dose di amoxicillina e/o il numero di somministrazioni giornaliere. Elevate dosi di amoxicillina possono provocare neurotossicit\u00e0 che si manifesta con convulsioni.\n\"Insufficienza epatica\": in letteratura le segnalazioni di epatotossicit\u00e0 da amoxicillina in monoterapia sono molto rare, mentre pi\u00f9 frequentemente sono state riportate per l'associazione con l'acido clavulanico. L'associazione acido clavulanico-amoxicllina infatti pu\u00f2 indurre, raramente, tossicit\u00e0 epatica acuta. I pazienti che hanno manifestato epatotossicit\u00e0 da farmaci, diversi dall'associazione antibiotica amoxicillina pi\u00f9 acido clavulanico, potrebbero avere un rischio maggiore per epatotossicit\u00e0 da amoxicillina pi\u00f9 acido clavulanico (in letteratura sono riportati casi di pazienti con epatotossicit\u00e0 da amoxicillina pi\u00f9 acido clavulanico che avevano manifestato precedentemente epatotossicit\u00e0 da terbinefina o clorpromazina). Nei pazienti con insufficienza epatica monitorare i parametri di funzionalit\u00e0 epatica, soprattutto quando l'amoxicillina \u00e8 somministrata in associazione ad acido clavulanico.\n\"Profilassi antibiotica nel parto pretermine per rottura prematura delle membrane\": alcuni dati di letteratura hanno evidenziato come l'associazione di amoxicillina e acido clavulanico da soli o in associazione a eritromicina siano associati ad un incremento significativo dell'enterocolite necrotizzante neonatale.\n\"Forme farmaceutiche iniettabili\": evitare la diluizione con soluzione fisiologica o con soluzioni acide (preparati infusionali)."}
{"id": "1450329", "revid": "20090", "url": "https://it.wikipedia.org/wiki?curid=1450329", "title": "Universit\u00e0 degli studi dell'Insubria", "text": ""}
{"id": "1450331", "revid": "22416", "url": "https://it.wikipedia.org/wiki?curid=1450331", "title": "Ferrovia Nulvi-Tempio-Palau", "text": ""}
{"id": "1450333", "revid": "110157", "url": "https://it.wikipedia.org/wiki?curid=1450333", "title": "Fu\u00dfball-Bundesliga 1968-1969", "text": "L'edizione 1968-1969 della Bundesliga si \u00e8 conclusa con la vittoria finale del , che conquista il suo secondo titolo.\nCapocannoniere del torneo \u00e8 stato Gerd M\u00fcller del con 30 reti.\nStagione.\nIl campionato viene vinto dal Bayern Monaco, che prende il comando della classifica fin dalle prime giornate e lo mantiene fino alla fine; arriva a staccare il sorprendente Alemannia di sei punti; questa squadra \u00e8 infatti alla sua seconda stagione di Bundesliga, e nel precedente campionato non \u00e8 andata oltre la met\u00e0 classifica. Un'altra sorpresa si verifica in coda, dove, insieme al Kickers Offenbach retrocedono i campioni in carica del Norimberga.\nIn questa stagione la Coppa nazionale viene vinta dal Bayern, e cos\u00ec i bavaresi conquistano il double. In campo internazionale, invece, si distingue il Colonia, che raggiunge le semifinali nella Coppa delle Coppe; \u00e8 qui sconfitto dal Barcellona.\nClassifica finale.\nLegenda:"}
{"id": "1450334", "revid": "263777", "url": "https://it.wikipedia.org/wiki?curid=1450334", "title": "L'altra donna del Re", "text": ""}
{"id": "1450335", "revid": "20090", "url": "https://it.wikipedia.org/wiki?curid=1450335", "title": "Universit\u00e0 degli studi di Genova", "text": ""}
{"id": "1450338", "revid": "729019", "url": "https://it.wikipedia.org/wiki?curid=1450338", "title": "Ferrovia Sassari-Tempio-Palau", "text": "La Sassari-Tempio-Palau \u00e8 una linea ferroviaria a scartamento ridotto della Sardegna, attiva come ferrovia turistica del Trenino Verde. L'infrastruttura nacque per dotare vari comuni della Gallura di un collegamento ferroviario con Sassari, compito che mantenne sino al 1997, anno di destinazione di gran parte del tracciato alla sola attivit\u00e0 turistica, per cui l'intera linea \u00e8 esclusivamente utilizzata a partire dal 2015.\nStoria.\nPensata per collegare Sassari con Tempio Pausania e Palau, la ferrovia venne costruita tra la fine degli anni venti e l'inizio degli anni trenta ad opera della Ferrovie Settentrionali Sarde, che nel 1927 aveva ottenuto una concessione governativa per ampliare la rete ferroviaria a scartamento ridotto nel nord Sardegna.\nIl progetto della linea, opera dell'ingegner Diego Murgia, prevedeva di costruire due tronconi di ferrovia tra Sassari e Tempio Pausania e Luras e Palau, quest'ultimo importante porto di collegamento con l'isola di La Maddalena, sede di una base navale. Le due realizzazioni sarebbero state raccordate dal tracciato gi\u00e0 esistente tra Tempio e Luras della linea Monti-Tempio, esercita all'epoca dalle Ferrovie Complementari della Sardegna. \nLe specifiche tecniche prevedevano, come nel resto della rete secondaria sarda, l'utilizzo dello scartamento da 950\u00a0mm, l'assenza di elettrificazione e il binario unico. I 91 chilometri tra Sassari e Tempio furono inaugurati il 16 novembre 1931; due mesi dopo, il 18 gennaio 1932, anche il tratto da Luras al porto di Palau (48\u00a0km) fu aperto al pubblico: si completava cos\u00ec la ferrovia, costata lire dell'epoca, che sar\u00e0 l'ultima linea a scartamento ridotto a venire inaugurata in Sardegna (la penultima considerando l'intera rete ferroviaria sarda, seconda solo alla Villamassargia-Carbonia). In occasione della costruzione della ferrovia venne anche realizzata una nuova stazione a Tempio per le sole FSS, su cui confluiranno poi anche i treni FCS per Monti nel 1935.\nLa gestione della tratta tra Tempio e Luras (11\u00a0km) venne inizialmente affidata congiuntamente alle FSS e alle FCS, ma il passaggio della Sassari-Tempio-Palau alle Strade Ferrate Pugliesi nel 1933, che nel giro di pochi mesi divennero le Strade Ferrate Sarde nonch\u00e9 azionista di maggioranza delle FCS, semplific\u00f2 il problema. Il tronco fu sottoposto alla sostituzione dell'armamento nel 1939, per uniformare la tipologia di rotaie (da 27\u00a0kg/m) col resto della linea per Sassari e Palau.\nNel dopoguerra la linea fu sottoposta a un piano di ammodernamento e manutenzione come molte linee sarde e tra il 1959 e il 1961 sulla linea fecero la comparsa nuove automotrici e locomotori Diesel, che sostituirono progressivamente la trazione a vapore. Nel 1989 la gestione della linea pass\u00f2 alle neonate Ferrovie della Sardegna, che nel 1995 introdussero nuovo materiale leggero. Tuttavia nel 1997 la ferrovia venne idealmente divisa in due in seguito alla chiusura al traffico ordinario di buona parte della linea: dal 16 giugno di quell'anno il nuovo capolinea dei treni passeggeri provenienti da Sassari divenne la stazione di Nulvi, mentre la porzione da quest'ultimo scalo a quello di Palau Marina fu riconvertita a ferrovia turistica del Trenino Verde. Dal 2010 la linea \u00e8 gestita dall'ARST.\nSotto questa gestione il 1\u00ba febbraio 2015 anche sul tronco tra Sassari e Nulvi cess\u00f2 il servizio di trasporto pubblico, con la linea che da allora \u00e8 destinata in tutta la sua estensione ai soli treni turistici. Dalla fine di quel decennio, a causa del cattivo stato dell'armamento oltre che delle travate metalliche di alcuni ponti, la linea \u00e8 provvisoriamente percorribile nella sola tratta Tempio-Palau, in attesa dei necessari lavori di manutenzione.\nCaratteristiche.\nLa Sassari-Tempio-Palau si estende per circa 150\u00a0km tra le stazioni di Palau Marina e Sassari, quest'ultima capolinea anche delle ferrovie per Alghero e Sorso e posta lungo la linea Ozieri Chilivani-Porto Torres. La ferrovia \u00e8 interamente a binario unico non elettrificato a scartamento ridotto da 950\u00a0mm, ed \u00e8 armata con rotaie Vignoles da 27\u00a0kg/m poste su traverse in legno.\nDal punto di vista del percorso sono presenti curve di raggio minimo di 100 m, mentre gli estremi altimetrici sono situati nelle stazioni di Tempio (547 m s.l.m.) e Palau Marina (2 m s.l.m.), con pendenze massime del 25\u2030.\nPer quanto riguarda il movimento lungo la ferrovia sono attrezzati per gli incroci gli scali di Osilo, Nulvi, Martis, Laerru, Perfugas, Bortigiadas, Tempio, Luras, Sant'Antonio, Arzachena e Palau, oltre al capolinea di Sassari.\nPercorso.\nLa linea ha origine nella stazione di Sassari e si dirige verso nord-est, raggiungendo dopo poche centinaia di metri l'area dei depositi ferroviari ARST nella citt\u00e0 e subito dopo la fermata di Baddimanna. Da qui la linea abbandona il nucleo urbano sassarese e attraversa in costante ascesa altimetrica le colline alla periferia del capoluogo turritano, in cui vengono attraversate le fermate di Filigheddu e Achettas. Lasciato il territorio comunale sassarese il tracciato ferroviario attraversa un altopiano calcareo giungendo alla stazione di Osilo, dove la linea vira verso sud-est per poi ripuntare verso nord verso la fermata di Fenosu, posta ad oltre 500 m di altitudine e da cui ha inizio una progressiva discesa altimetrica. Il tracciato ripunta verso nord e raggiunge con un tracciato piuttosto curvilineo la stazione di Nulvi, dal 1997 sino al 2015 capolinea del servizio di trasporto pubblico lungo la linea.\nLasciata Nulvi l'altitudine continua a scendere e la ferrovia si snoda con andamento tortuoso, attraversando le stazioni di Martis, Laerru e Perfugas, dopo delle quali si incrocia il corso del Coghinas, con un ponte che permette ai binari di attraversare il principale fiume della Sardegna settentrionale. A pochi metri dal ponte si raggiunge la fermata di Coghinas, punto pi\u00f9 basso della prima met\u00e0 di ferrovia da cui poi inizia una costante ascesa verso Tempio Pausania. Lo scenario di questa porzione di linea inizia a diventare prettamente boschivo, con il percorso che si snoda su terreni prettamente granitici: dopo la stazione di Scala Ruia inizia un tratto con pendenze pi\u00f9 impegnative caratterizzato da una serie di gallerie che si conclude con quella elicoidale di Bortigiadas che precede la stazione dell'omonimo paese. Dall'Anglona si \u00e8 ormai entrati in Gallura e la ferrovia, sempre con un percorso tortuoso, raggiunge la fermata di Aggius, per poi arrivare a Tempio Pausania e nella relativa stazione, dopo Sassari il maggior scalo posto lungo la linea, sede anche di depositi e officine.\nUscendo dalla stazione tempiese, posta al culmine della linea, la ferrovia inizia la sua discesa dal Limbara verso il mare, percorrendo per undici chilometri il tratto superstite dell'originaria Monti-Tempio, attraversando la fermata di Nuchis e la stazione di Luras, in cui sino al 1958 convergeva il binario proveniente da Monti. Lasciata questa stazione l'altimetria inizia a scendere costantemente verso Palau, con dislivelli che raggiungono in vari tratti punte del venticinque per mille di pendenza; si \u00e8 ora nel secondo tronco della ferrovia realizzato dalle Ferrovie Settentrionali Sarde, ed il primo scalo posto lungo il tracciato \u00e8 la fermata di Calangianus. In seguito con un percorso tortuoso il binario passa attraverso le fermate di San Leonardo e Rio Piatto, per proseguire verso nord-est giungendo al lago artificiale del Liscia, dinanzi al quale \u00e8 stata realizzata una fermata attrezzata per l'impiego turistico dopo la chiusura al traffico ordinario di questa porzione di linea nel 1997.\nImmediatamente dopo la fermata di Lago del Liscia la ferrovia passa sopra questo specchio d'acqua: il tracciato in questo caso percorre una breve variante (l'unica della linea) quasi totalmente su un ponte, realizzata tra la seconda met\u00e0 degli anni settanta e gli anni ottanta prima dell'arrivo delle acque nell'area della ferrovia. Il tracciato originale era invece caratterizzato da uno sviluppo maggiormente curvilineo e da due viadotti, ancora presenti.\nL'intero tratto successivo costeggia la parte est del lago, giungendo alla stazione di Sant'Antonio, per proseguire verso nord-est, con una costante discesa altimetrica verso le fermate di Oddastru, Capichera (ex cantoniera divenuta scalo dopo la riconversione turistica) e Caldosa, da cui poi in un tratto pianeggiante viene raggiunta la stazione di Arzachena. Da qui la ferrovia continuando a scendere di altitudine punta verso nord, e dopo la fermata di Surrau entra a Palau, la cui prima stazione era originariamente sede di depositi.\nIl tratto finale della linea collega la stazione di Palau con il porto, e prevede l'inversione di marcia dei rotabili attraverso un'asta di manovra, necessaria per superare il dislivello tra la parte alta e quella bassa del paese. Le ultime centinaia di metri scorrono nel lungo mare del centro gallurese, terminando nel capolinea di Palau Marina, posto a ridosso delle banchine portuali, nonch\u00e9 punto pi\u00f9 basso dell'intera linea.\nTraffico.\nDal febbraio 2015 la linea \u00e8 attiva esclusivamente per le relazioni turistiche per tutta la sua lunghezza: da met\u00e0 primavera all'autunno la ferrovia \u00e8 utilizzata per una serie di corse programmate, in particolare nel periodo estivo in cui alcune relazioni sulla linea vengono espletate in alcuni giorni della settimana. Con riferimento al 2015 sono state espletate tre diverse relazioni a calendario durante l'estate:\nOltre ai viaggi a calendario \u00e8 inoltre possibile viaggiare lungo la linea su prenotazione da parte dei turisti durante qualunque periodo dell'anno, con la possibilit\u00e0 di scegliere il materiale rotabile e di personalizzare orari, percorso e soste."}
{"id": "1450340", "revid": "20090", "url": "https://it.wikipedia.org/wiki?curid=1450340", "title": "Universit\u00e0 degli studi di Foggia", "text": ""}
{"id": "1450341", "revid": "20090", "url": "https://it.wikipedia.org/wiki?curid=1450341", "title": "Universit\u00e0 degli studi di Messina", "text": ""}
{"id": "1450343", "revid": "20090", "url": "https://it.wikipedia.org/wiki?curid=1450343", "title": "Universit\u00e0 degli studi di Ferrara", "text": ""}
{"id": "1450345", "revid": "110157", "url": "https://it.wikipedia.org/wiki?curid=1450345", "title": "Punk-O-Rama Vol. 9", "text": "Punk-O-Rama 9 \u00e8 il nono album della serie omonima.\nQuesta \u00e8 la prima delle due pubblicazioni della serie ad essere pubblicata in doppio disco con DVD. Il DVD contiene i video musicali dei gruppi presenti nel CD, esclusi i Randy ed i Converge che non appaiono nel CD. Inoltre, delle formazioni presenti in entrambi i supporti, solo i The Bouncing Souls ed i Matchbook Romance hanno la stessa canzone nel CD e nel DVD, rispettivamente con \"Sing Along Forever\" e \"Promise\".\nTutte le tracce del CD sono state gi\u00e0 pubblicate altrove eccetto \"Seein' Diamonds\" degli Hot Water Music e \"The Plague (live)\" dei Death By Stereo.\nIl Volume 9 \u00e8 inoltre l'unico della serie a non includere una canzone dei NOFX.\nQuesto \u00e8 uno dei maggiori album in cui l'ora celebre gruppo Motion City Soundtrack acquista una certa fama grazie ai divertenti video presenti nel DVD."}
{"id": "1450347", "revid": "224230", "url": "https://it.wikipedia.org/wiki?curid=1450347", "title": "Seconda Universit\u00e0 degli studi di Napoli", "text": ""}
{"id": "1450350", "revid": "20090", "url": "https://it.wikipedia.org/wiki?curid=1450350", "title": "Universit\u00e0 degli studi di Palermo", "text": ""}
{"id": "1450352", "revid": "1983214", "url": "https://it.wikipedia.org/wiki?curid=1450352", "title": "Partito dei Lavoratori del Kurdistan", "text": "Il Partito dei Lavoratori del Kurdistan (, sigla PKK; ) \u00e8 un'organizzazione politica e paramilitare, sostenuta delle masse popolari (prevalentemente agricole) del sud-est della Turchia, zona popolata dall'etnia curda, ma attiva anche nel Kurdistan iracheno.\nInizialmente fu un'organizzazione nazionalista curda d'ispirazione marxista-leninista, rivendicante, similmente agli iracheni Partito Democratico Curdo (KDP o PDK) e Unione Patriottica del Kurdistan (KPU), ai partiti iraniani Partito Democratico del Kurdistan Iraniano e Partito per la Vita Libera in Kurdistan (PJAK), al siriano Partito dell'Unione Democratica (PYD) e altri partiti curdi minori, la fondazione di uno Stato indipendente nella regione storico-linguistica del Kurdistan, a cavallo tra Turchia, Iraq, Iran e Siria.\nA partire dal 1999, il leader incarcerato Abdullah \u00d6calan ha abbandonato il marxismo-leninismo, rimuovendo il simbolo della falce e martello dalla bandiera del PKK, portando il partito ad adottare la nuova piattaforma politica del confederalismo democratico (ispirato dalle letture, maturate durante la sua prigionia, dell'opera del pensatore anarchico Murray Bookchin, inerenti alle teorie del municipalismo libertario e dell'ecologia sociale).\nIl gruppo, tuttavia, \u00e8 stato da pi\u00f9 parti accusato di terrorismo per i suoi metodi di lotta (come l'uso di attentati dinamitardi e kamikaze contro obiettivi civili e militari turchi - questi ultimi ritenuti oppressori del popolo curdo, specie in seguito alle sanguinose repressioni del governo di Ankara - o anche a sequestri di occidentali). \u00c8 stato accusato dal regime turco e da ambienti filo-turchi di essere un vero e proprio sindacato criminale, implicato soprattutto nel traffico di stupefacenti, tramite il quale finanzierebbe la propria attivit\u00e0 insurrezionale. \n\u00c8 attualmente considerata un'organizzazione terroristica dalla Turchia, dagli Stati Uniti d'America, dall'Unione europea (dal 2002, su pressioni degli USA, promulgatori durante la presidenza di George W. Bush della cosiddetta \"War on Terror\", sebbene diversi gruppi di protesta, nel corso degli anni, abbiano provato a convincere l'UE a rimuoverlo dalla lista di Paesi ed organizzazioni terroristiche e considerarlo una legittima forza politica di resistenza, nel 2008, il Tribunale dell'Unione europea abbia persino deliberato in sfavore della scelta fatta in materia dall'Unione e nel 2018 la Corte Europea abbia sentenziato l'irregolarit\u00e0 di tale iscrizione fra 2014 e 2017), dall'Iran e dalla NATO, ma non dalla Russia, dall'India, dalla Cina, dal Brasile, dalla Svizzera, dall'Egitto e dalle Nazioni Unite. Le sue ali militari sono le Forze di Difesa del Popolo (HPG), l'Unit\u00e0 delle Donne Libere (YJA-STAR) e l'Esercito di Liberazione Nazionale del Kurdistan (ARGK).\nOltre che contro il governo turco (con cui \u00e8 in vigore un cessate il fuoco dal 2013), il PKK \u00e8 impegnato nella guerra contro lo Stato Islamico (ISIS) in Iraq e in Siria assieme ai peshmerga e all'YPG curdi - con cui ha stretti legami, tanto da essere considerate come due organizzazioni sorelle - ed \u00e8 presente nella regione del Rojava. Il partito \u00e8 inoltre molto noto per la sua difesa convinta dei diritti delle donne, spesso presenti come soldati effettivi nelle sue milizie armate, e la sua forte contrariet\u00e0 al fondamentalismo islamico.\nNel 2015 il PKK ha interrotto la tregua con la Turchia, guidata da anni dal filo-islamico Recep Tayyip Erdo\u011fan, uccidendo quattro poliziotti turchi; il Governo turco ha risposto bombardando postazioni del PKK in Iraq. \nStoria.\nGli inizi.\nIl PKK esord\u00ec in forma ideologica di Ankara dopo il golpe militare del 1971. Il 27 novembre 1978 il movimento si costitu\u00ec in partito politico sotto la guida di Abdullah \u00d6calan, studente di scienze politiche ad Ankara, e di suo fratello Osman. Il partito, che all'inizio poteva contare su numerosi iscritti turchi, inizi\u00f2 una campagna contro le istituzioni turche e, secondo il governo di Ankara, perseguit\u00f2 le giovani reclute curde nell'esercito turco e invit\u00f2 i simpatizzanti di origine turca a lasciare l'esercito.\nNel settembre 1980 l'esercito turco prese il potere con un colpo di Stato, furono sciolti tutti gli organi democratici del Paese, vietati i partiti politici e disciolto il Parlamento.\nFu vietato l'utilizzo della lingua curda, sia in forma scritta che orale, e fu vietata la diffusione della cultura curda.\nCi\u00f2 contribu\u00ec alla frantumazione della sinistra in Turchia: i partiti marxisti turchi condannarono il PKK in nome dell'unit\u00e0 dei popoli.\nLa scelta della lotta armata.\nNel 1984 si ritorn\u00f2 ad un governo formalmente democratico, ma a carattere monopartitico e fortemente condizionato dall'esercito; il PKK, non riconoscendo passi avanti sostanziali nel riconoscimento dei diritti dei curdi, prese le distanze dagli altri partiti democratici curdi indipendentisti, il PDK e l'UPK, e scelse la via della lotta armata.\nNella regione inizi\u00f2 una stagione di violenza, con attentati da parte dei guerriglieri seguiti da feroci rappresaglie da parte dell'esercito turco; il PKK fu inoltre accusato di violenze contro gli stessi curdi che non ne condividevano le scelte.\nIl conflitto tra lo Stato turco e il PKK.\nNel 1993 il PKK fece credere in una svolta, in intesa con il PDK e l'UPK, accettando di deporre le armi in cambio di un negoziato per la pace nel Kurdistan e sull'autonomia curda.\nLa tregua fu per\u00f2 ritenuta dai turchi un semplice diversivo da parte dei ribelli per procurarsi armi e organizzare nuovi attentati; il governo decise cos\u00ec di intensificare la repressione, che si estese anche ai turchi che sostenevano logisticamente ed economicamente il PKK. Furono arrestati dei simpatizzanti e una parlamentare, Leyla Zana, che afferm\u00f2 in un discorso in lingua curda nel parlamento turco la necessit\u00e0 della nascita di uno stato curdo su territorio turco.\nIn risposta alla repressioni e agli eccidi perpetrati dai turchi contro i civili curdi, il 30 giugno 1996 la giovane Zeynep K\u0131nac\u0131 detta Zilan, militante dell'Esercito di Liberazione Nazionale del Kurdistan (braccio armato del PKK), si gett\u00f2 con una bomba sotto i vestiti contro una parata militare turca, morendo nell'esplosione assieme a nove militari turchi.\nLa vicenda \u00d6calan.\nNel 1998 il leader Abdullah \u00d6calan giunse in Italia e chiese asilo politico, provocando un dibattito sull'opportunit\u00e0 (politica e giuridica) di accettare tale richiesta. Da Mosca \u00d6calan giunse a Roma il 12 novembre 1998 accompagnato da Ramon Mantovani, deputato di Rifondazione Comunista. Suo avvocato fu Giuliano Pisapia, dello stesso partito. Il leader del PKK si consegn\u00f2 alla polizia italiana, sperando di ottenere in qualche giorno asilo politico. Ma la minaccia di boicottaggio verso le aziende italiane spinse il neo-formato governo D'Alema a ripensarci. Il governo italiano non poteva estradare \u00d6calan in Turchia, Paese in cui era ancora in vigore la pena di morte, n\u00e9 poteva concedergli asilo: la concessione dell'asilo spetta infatti, in Italia, alla magistratura, che infatti lo riconobbe a \u00d6calan, ma troppo tardi.\nIl governo D'Alema prese tempo, mentre \u00d6calan soggiornava a Roma protetto dagli agenti della Digos; ci\u00f2 irrit\u00f2 il governo turco e le forze di centrodestra italiane, favorevoli all'espulsione di \u00d6calan.\nAmnesty International prese posizione sul caso, dichiarandosi contraria all'estradizione in Turchia dove \u00d6calan avrebbe potuto essere condannato a morte; l'organizzazione umanitaria riconobbe il leader del PKK colpevole di diversi crimini, chiedendo per\u00f2 che egli fosse processato in un Paese che fosse in grado di offrire le garanzie minime per la difesa. Il rifiuto della Germania, che da anni aveva emesso un mandato di cattura contro \u00d6calan, rese questa strada impossibile da percorrere. La comunit\u00e0 curda in Italia solidarizz\u00f2 con \u00d6calan, compresi coloro che non appoggiavano il PKK, in nome dell'unit\u00e0 curda. Anche alcuni membri e sostenitori del governo italiano spingevano per l'asilo politico a \u00d6calan, come il Ministro della Giustizia Oliviero Diliberto (Partito dei Comunisti Italiani) e Armando Cossutta (sempre del PDCI).\nNel 1999, quando era ormai chiaro che non avrebbe avuto asilo politico in Italia, \u00d6calan \"venne accompagnato\" in Kenya; poco dopo fu tuttavia intercettato da agenti della CIA e del MIT (i servizi segreti turchi) ed estradato in Turchia. La beffa arriv\u00f2 2 mesi dopo: un tribunale italiano riconobbe ad \u00d6calan il diritto all'asilo politico in Italia, quando il leader del PKK, condannato all'ergastolo, era ormai detenuto in un carcere di massima sicurezza turco.\nAnni 2000.\nNel maggio 2000 l'Europa invit\u00f2 a Strasburgo, come portavoce permanente, un rappresentante del Kurdistan turco; sull'onda degli attentati dell'11 settembre 2001, per\u00f2, il PKK fu inserito nella lista delle organizzazioni terroristiche e il processo avviato dall'Europa entr\u00f2 in una fase di stallo.\nNel 2006 il governo turco approv\u00f2 una legge secondo cui i minori che manifestano sostegno alle formazioni riconducibili al PKK possono essere arrestati secondo procedure normali per il caso. Inoltre l'avvocato Thair Elci, noto per difendere a livello giuridico i minorenni incarcerati per l'accusa di sostegno al terrorismo curdo, afferma: \u00abSecondo la decisione dell'alta corte, gli inquirenti non necessitano di prove per affermare che qualcuno abbia commesso reato in nome del PKK. La sola partecipazione ad una manifestazione di piazza costituisce prova sufficiente\u00bb.\nQuesta norma, atta a scoraggiare le manifestazioni a favore dei guerriglieri curdi per\u00f2 sta ottenendo un effetto contrario a quello pensato: infatti un gran numero di coloro che prima simpatizzavano solamente per il PKK, incontrando in prigione guerriglieri e militanti, decide di abbracciare totalmente la causa curda.\nPer\u00f2 da ambo le parti si iniziano a intravedere segnali di apertura. Infatti il leader curdo Murat Karayilan, ha detto: \u00abInnanzitutto le armi devono cominciare a tacere. Non bisognerebbe lanciare nuovi attacchi e a quel punto dovremmo confrontarci. Non con le armi, ma con il dialogo. Vogliamo che si metta fine allo spargimento di sangue, perch\u00e9 gli anni passano e continuiamo a tornare sempre allo stesso punto. Non si metter\u00e0 fine al PKK con l'uso delle armi\u00bb.\nInoltre il leader del PKK ha valutato positivamente le dichiarazioni del presidente turco, Abdullah Gul che, in occasione della sua recente visita in Siria, ha espresso la necessit\u00e0 di risolvere il problema curdo e la sua speranza in una vicina e pacifica soluzione. Qarayland ha detto che \u00ab [...] le dichiarazione di Gul devono essere accompagnate da passi concreti\u00bb, anche se c'\u00e8 da aggiungere che gli scontri fra esercito Turco e combattenti del PKK sono all'ordine del giorno, con perdite da entrambe le parti.\nAnni 2010.\nIl 14 luglio del 2011, nell'imboscata pi\u00f9 sanguinosa degli ultimi tre anni, guerriglieri indipendentisti curdi del PKK hanno ucciso 13 soldati nel sud-est della Turchia ferendone altri sette. Le forze armate turche hanno reagito uccidendo almeno sette membri del PKK nel pi\u00f9 recente capitolo di una questione etnica che, in un quarto di secolo, ha fatto decine di migliaia di morti e stenta a trovare soluzione politica, come testimonia il boicottaggio curdo al parlamento di Ankara. Gli scontri sono avvenuti nell'impervia zona di Silvan, citt\u00e0 situata ad un'ottantina di chilometri a est di Diyarbakir, la 'capitale' dell'indipendentismo curdo.\nIl 25 luglio del 2011 altri tre soldati turchi sono stati uccisi in un'imboscata dei guerriglieri nel sud-est del Paese, in una zona rurale, nei pressi della cittadina di Omerli (provincia di Mardin).\nIl 17 agosto del 2011 aerei da guerra turchi hanno sconfinato nello spazio aereo iracheno per bombardare postazioni dei guerriglieri curdi del PKK.\nIl 24 settembre del 2011 i guerriglieri curdi del PKK hanno lanciato un attacco a una piccola stazione di polizia nel sud-est della Turchia uccidendo cinque poliziotti e ferendone una decina.\nA marzo 2013 \u00d6calan ha annunciato il \"cessate il fuoco\" ed il ritiro dei guerriglieri del PKK dal territorio turco, dando il via alle trattative di pace con la Turchia. \nA partire dal 2012 il PKK supporta la rivoluzione del Rojava, controllato dalle milizie curde del PYD in opposizione all'ISIS, dove st\u00e0 venendo messa in campo l'ideologia comunista libertaria sotto forma di un \"confederalismo democratico\" basato sulla democrazia diretta e su un'economia solidale ed ecologica..\nNel 2015 il PKK dichiara la tregua finita, dichiarazione fatta dopo giorni di bombardamenti da parte del governo turco.\nAttivit\u00e0 in Italia.\nNella Relazione \"Sull'attivit\u00e0 delle forze di polizia, sullo stato dell'ordine e della sicurezza pubblica e sulla criminalit\u00e0 organizzata\" Doc. XXXVIII n. 5 del 2016 sono espressi timori sulle attivit\u00e0 terroristiche del gruppo:"}
{"id": "1450354", "revid": "167080", "url": "https://it.wikipedia.org/wiki?curid=1450354", "title": "Grandezza direttamente proporzionale", "text": ""}
{"id": "1450359", "revid": "110157", "url": "https://it.wikipedia.org/wiki?curid=1450359", "title": "Governatorato del Cairo", "text": "Il governatorato del Cairo (arabo:\u0645\u062d\u0627\u0641\u0638\u0629 \u0627\u0644\u0642\u0627\u0647\u0631\u0629 , \"Mu\u1e25\u0101fa\u1e93at al-Q\u0101hira\") \u00e8 un governatorato dell'Egitto. Prende il nome dal suo capoluogo Il Cairo, che \u00e8 anche la capitale del paese.\nGeografia antropica.\nSuddivisioni amministrative.\nIl governatorato del Cairo \u00e8 diviso in 42 entit\u00e0 amministrative, chiamate \"qism\" (). Esse sono:"}
{"id": "1450361", "revid": "155118", "url": "https://it.wikipedia.org/wiki?curid=1450361", "title": "Secondo viaggio dell'HMS Beagle", "text": ""}
{"id": "1450363", "revid": "49981", "url": "https://it.wikipedia.org/wiki?curid=1450363", "title": "Orazio D\u00e8lfico", "text": ""}
{"id": "1450364", "revid": "46931", "url": "https://it.wikipedia.org/wiki?curid=1450364", "title": "Era Spaziale", "text": ""}
{"id": "1450365", "revid": "1543377", "url": "https://it.wikipedia.org/wiki?curid=1450365", "title": "Glentoran Football Club", "text": "Il Glentoran Football Club, noto internazionalmente come Glentoran, \u00e8 una societ\u00e0 calcistica nordirlandese con sede nella citt\u00e0 di Belfast. Fondato nel 1882, il club milita nella IFA Premiership, l'ex prima divisione del campionato nordirlandese. I colori sociali sono verde, rosso e nero.\nInsieme al ed al la squadra ha preso parte a tutte le edizioni del campionato nordirlandese. Insieme al Linfield forma il Big Two (Grandi Due), una delle rivalit\u00e0 pi\u00f9 accese del calcio nordirlandese e britannico. Per questo motivo le due squadre si affrontano regolarmente ad ogni campionato il 26 dicembre, nel giorno del Boxing Day.\nStoria.\nIl Glentoran \u00e8 stata la prima squadra irlandese ad aver vinto un trofeo europeo, la \"Vienna Cup\", nel 1914. Ci\u00f2 \u00e8 accaduto molti anni prima dell'istituzione dell'UEFA perci\u00f2 la competizione non \u00e8 formalmente riconosciuta.\nGeorge Best, da giovane, era solito osservare le partite del Glentoran in compagnia del nonno. Fu per\u00f2 scartato dal club perch\u00e9 ritenuto troppo \"piccolo e leggero\". Sul finire della sua entusiasmante carriera, Best ha indossato la casacca Glens per un'amichevole contro il in occasione del centenario del club nordirlandese.\nNel 1964-1965 ha affrontato, nel primo turno della Coppa dei Campioni, il perdendo onorevolmente con un punteggio aggregato di 5-4 (2-2 in casa e 3-2 in Grecia). Nella stagione seguente ha partecipato alla Coppa delle Fiere venendo eliminata dall' per 4-3 (1-0 in Belgio e 3-3 a Belfast).\nNell'estate 1967 il Glentoran disput\u00f2 il campionato nordamericano organizzato dalla United Soccer Association: accadde infatti che tale campionato fu disputato da formazioni europee e sudamericane per conto delle franchigie ufficialmente iscritte al campionato, che per ragioni di tempo non avevano potuto allestire le proprie squadre. Il Glentoran rappresent\u00f2 i , e chiuse al quarto posto della Eastern Division, con 3 vittorie, 6 pareggi e 3 sconfitte, non qualificandosi per la finale (vinta dai Los Angeles Wolves, rappresentati dai ).\nNella Coppa delle Coppe 1966-1967 il Glentoran ha affrontato nel primo turno i pareggiando la partita d'andata per 1-1 e perdendo nel ritorno in Scozia per 4-0. Nella Coppa dei Campioni 1967-1968 il Glentoran ha affrontato il di Eus\u00e9bio in un turno di andata e ritorno. Molti credevano che il Glentoran fallisse miseramente sotto la superiorit\u00e0 evidente dell'avversario. Invece ne usc\u00ec a testa alta eliminato solamente grazie alla regola dei gol in trasferta. Al The Oval fin\u00ec 1-1 mentre nella gara di ritorno al famoso Est\u00e1dio da Luz il Glentoran ottenne un pareggio a reti bianche.\nNella stagione 1973-1974 il Glentoran raggiunse i quarti di finale della Coppa Coppe eliminati dal per 2-0, 5-0. Quattro stagioni dopo hanno affrontato per la prima volta una squadra italiana, la , negli ottavi di finale della Coppa dei Campioni. Ne uscirono sconfitti 0-1 in casa e 5-0 in trasferta.\nNell'edizione 1981-1982 della Coppa dei campioni \u00e8 arrivata agli ottavi di finali uscendo sconfitta soltanto ai tempi supplementari dal doppio confronto (2-0, 1-2) contro i bulgari del .\nNel 1997 l'ex direttore del Linfield, Roy Coyle ha preso la carica del club e sotto la sua gestione il Glentoran \u00e8 entrato in un altro periodo di successi culminati nel 2002-2003 con la conquista di ben tre dei quattro titoli nazionali potenzialmente aggiudicabili: campionato, Coppa di Lega nordirlandese e County Antrim Shield. Ha mancato l'impresa (riuscita solo al Linfield nel 1922, 1956 e 1962) perdendo la finale di Coppa d'Irlanda per 1-0 a Coleraine.\nUn episodio famoso \u00e8 accaduto il 23 aprile 2005, durante la partita di ritorno contro il Linfield. Entrambe le formazioni erano in lotta per la conquista del titolo. Il punteggio era fermo sul pareggio, ma il Glentoran aveva un disperato bisogno di vincere per mantenere vive le speranze scudetto. Al 93\u00ba minuto il centravanti, ex Linfield, Chris Morgan ha segnato il gol vittoria scatenando le ostili reazioni dei tifosi blues. L'avvenimento viene tuttora ricordato con il nome di Morgan Day. Le due tifoserie, da sempre rivali, hanno inscenato anche in questa occasione dei tafferugli, ma il fenomeno si \u00e8 per fortuna placato negli ultimi anni.\nNel 2006 il Glentoran ha perso una lunga imbattibilit\u00e0 contro il Linfield in occasione delle finali della coppa nazionale nordirlandese. In quell'occasione i supporter del club hanno portato in panchina un galletto, simbolo del club. L'episodio si era gi\u00e0 verificato nel 1985 quando fu portato in panchina anche un maiale interamente dipinto di blu per simboleggiare gli acerrimi rivali del Linfield. Nello stesso anno il direttore Roy Coyle si \u00e8 dimesso dal suo incarico, il pi\u00f9 vincente e titolato della storia del club composto da ben 16 trofei.\nStoria recente.\nLa storia recente del club \u00e8 segnata da alcune difficolt\u00e0 economiche. Nel novembre del 2012 i giocatori si sono rifiutati di allenarsi poich\u00e9 non ricevevano lo stipendio da due mesi. Le difficolt\u00e0 si sono riscontrate anche nei risultati non certo all'altezza della storia del club.\nGlentoran Academy.\nFondata nel 2008, la Glentoran Academy promuove il calcio per i giocatori pi\u00f9 giovani (a partire dai quattro anni di et\u00e0) sia maschi che femmine. L'accademia comprende anche una sezione dedicata ai disabili e un'altra, di lingua polacca, i cui membri devono seguire lezioni di inglese in apposite classi per poter giocare nel club.\nStrutture.\nIl Glentoran gioca le sue partite interne nello stadio The Oval di Belfast ( posti, di cui a sedere), una struttura in attesa di riqualificazione sulla base di fondi governativi.\nAllenatori.\nDi seguito \u00e8 riportata la lista degli allenatori del Glentoran:\nStoria del club nelle competizioni UEFA.\n \nRiepilogo.\n\"Dati aggiornati al 4 dicembre 2016.\"\nRanking UEFA.\nAttualmente il Glentoran \u00e8 al 413\u00ba posto nel ranking UEFA con punti (ultimo aggiornamento 4 ottobre 2017).\nRecord personali.\nIl giocatore con pi\u00f9 presenze nelle competizioni UEFA \u00e8 il nordirlandese Colin Nixon con 27 partite disputate. Il miglior realizzatore della storia del club in Europa \u00e8 il nordirlandese John Jamison con 6 reti.\nOrganico.\nRosa 2019-2020.\n "}
{"id": "1450366", "revid": "765341", "url": "https://it.wikipedia.org/wiki?curid=1450366", "title": "Parco Gioeni", "text": "Il parco Gioeni \u00e8 un parco cittadino ubicato nella parte nord della citt\u00e0 di Catania, al termine della via Etnea oltre il Tondo Gioeni, quindi a nord del quartiere Borgo e della Circonvallazione (che in questo tratto prende il nome di viale Andrea Doria), e tra i quartieri di Barriera del Bosco e Canalicchio.\nStoria.\nLa prima volta che si parl\u00f2 della costruzione di un parco cittadino nella zona del Tondo Gioeni fu nel 1931 quando il progetto venne incluso in un piano regolatore della citt\u00e0 redatto dall'architetto Michelangelo Mancini. Il progetto venne approvato nel 1942 ma rimase sulla carta in seguito allo scoppio della seconda guerra mondiale. Il progetto venne pi\u00f9 volte ripreso nel dopoguerra ma non riusc\u00ec mai ad essere realizzato.\nSotto il sindaco Ignazio Marcoccio, nel 1972, si arriv\u00f2 finalmente all'approvazione del progetto esecutivo e quindi all'inizio dei lavori che vennero realizzati, molto a rilento, usufruendo di tre finanziamenti successivi della Regione Siciliana. Il parco fu completato a met\u00e0 degli anni novanta del XX secolo e inaugurato nel corso del secondo mandato del sindaco Enzo Bianco, dopo oltre sessant'anni dal primo progetto.\nIl parco.\nIl parco ha una superficie di 0,08 Km\u00b2 (86.411 m\u00b2, 8,6 ha) ed \u00e8 quindi pi\u00f9 esteso del giardino Bellini. Esso \u00e8 il pi\u00f9 grande parco di Catania ed \u00e8 realizzato su di un terreno di natura vulcanica. Realizzato su di un contrafforte lavico, ha una vegetazione essenzialmente a macchia mediterranea con inframmezzate essenze quali l'ulivo, la buganvillea, l'oleandro e cactacee quali l'agave e il fico d'india. I vialetti ed i manufatti sono realizzati in pietra lavica etnea. Il parco \u00e8 attrezzato con aree giochi per i bambini, panchine e vialetti. L'area ingloba parte dei (quello che diede il nome al quartiere Canalicchio). Pur trovandosi al termine di via Etnea, la storica arteria urbana, il parco ha scarsa accessibilit\u00e0 in quanto isolato da essa dal tondo Gioeni, nodo viario molto trafficato. I notevoli dislivelli al suo interno non ne facilitano l'uso ed insufficiente \u00e8 l'ombreggiatura arborea. Nel 2013 l'aspetto complessivo ne denota la scarsa manutenzione oltre alla presenza di un uso improprio da parte di senzatetto."}
{"id": "1450368", "revid": "74801", "url": "https://it.wikipedia.org/wiki?curid=1450368", "title": "Contea di Lake (Indiana)", "text": "Lake \u00e8 una contea dell'area nord-occidentale dello Stato dell'Indiana negli Stati Uniti. La contea fa parte dell'area metropolitana di Chicago.\nGeografia fisica.\nLa contea \u00e8 bagnata a nord dal lago Michigan, ad est confina con la contea di Porter, a sud-est con la contea di Jasper, a sud con la contea di Newton ed a ovest confina con le contee di Kankakee, Will e di Cook dell'Illinois.\nIl territorio \u00e8 prevalentemente pianeggiante. Il confine meridionale \u00e8 segnato dal fiume Kankakee un affluente del fiume Illinois.\nStoria.\nLa contea fu istituita nel 1837.\nLa citt\u00e0 pi\u00f9 grande della contea \u00e8 Gary che venne fondata nel 1906 dal colosso siderurgico United States Steel Corporation come sede del suo nuovo stabilimento siderurgico e ricevette il nome del presidente della U.S. Steel."}
{"id": "1450369", "revid": "34392", "url": "https://it.wikipedia.org/wiki?curid=1450369", "title": "Il Padrino", "text": ""}
{"id": "1450375", "revid": "131358", "url": "https://it.wikipedia.org/wiki?curid=1450375", "title": "Glentoran FC", "text": ""}
{"id": "1450376", "revid": "131358", "url": "https://it.wikipedia.org/wiki?curid=1450376", "title": "Glentoran", "text": ""}
{"id": "1450377", "revid": "215257", "url": "https://it.wikipedia.org/wiki?curid=1450377", "title": "SAB-Miller", "text": ""}
{"id": "1450380", "revid": "115385445", "url": "https://it.wikipedia.org/wiki?curid=1450380", "title": "Luca da Reggio", "text": "Biografia.\nCrebbe nella bottega di Alessandro Tiarini, condizionato dagli influssi del vasto cantiere decorativo del Tempio della Beata Vergine della Ghiara, e fu allievo di Guido Reni a Bologna.\nLa sua attivit\u00e0 pittorica si svolse nella nativa Emilia (contribu\u00ec alla decorazione pittorica della Basilica della Ghiara e della Chiesa di San Pietro a Reggio Emilia) e, prevalentemente, a Padova e zone limitrofe, dove soggiorn\u00f2 tra il 1639 e il 1643 e venne a contatto con l'opera di Paolo Veronese.\nDal 1650 si ritrasfer\u00ec a Padova dove realizz\u00f2 un importante ciclo con le \"Storie di Antenore\".\nPer la Chiesa di San Daniele (Padova) dipinse due grandi teleri raffiguranti la vita di San Daniele, descritti gi\u00e0 nel '700 come \"mal concj\", ora perduti.\nNella sua pittura si possono riscontrare ascendenze naturalistiche emiliane combinate con il colorismo veneto.\nSuo allievo fu Antonio Domenico Triva.\nMorto a Padova, fu sepolto nella chiesa di San Giovanni di Verdara."}
{"id": "1450388", "revid": "291370", "url": "https://it.wikipedia.org/wiki?curid=1450388", "title": "Stephen Dedalus", "text": "Stephen Dedalus \u00e8 l'alter-ego letterario di James Joyce, protagonista e antieroe di \"Ritratto dell'artista da giovane\" e importante personaggio dell'\"Ulisse\". Alcuni critici, tra cui Harold Bloom, sostengono che il narratore dei primi tre racconti di \"Gente di Dublino\" sia proprio Stephen Dedalus.\nIn \"Stefano eroe\", la prima versione di \"Ritratto dell'artista da giovane\", il cognome \u00e8 scritto Daedalus, un'allusione ancora pi\u00f9 precisa alla figura mitologica greca (Buck Mulligan, all'inizio dell\"'Ulisse\", dice: \u00abChe canzonatura [...] quel tuo nome assurdo, da greco antico\u00bb).\nDedalus riflette molti aspetti della vita e della personalit\u00e0 di Joyce. Stephen \u00e8 il nome del primo martire cristiano (santo Stefano) e, in una curiosa contrapposizione, il suo cognome \u00e8 riferito alla figura mitologica di Dedalo, un brillante artigiano che costru\u00ec un paio di ali per s\u00e9 e per suo figlio Icaro per scappare dall'isola di Creta, dove furono imprigionati dal re Minosse (che lo chiam\u00f2 per costruire il labirinto dov'era imprigionato il Minotauro). Molti critici credono che tale cognome rifletta anche gli aspetti labirintici della crescita di Stephen in \"Ritratto dell'artista da giovane\".\nStephen Dedalus nell\"'Ulisse\".\nStephen Dedalus appare nell\"'Ulisse\" come un parallelo di Telemaco e, meno chiaramente, di Amleto. \u00c8 il protagonista dei primi tre capitoli del romanzo (ovvero la cosiddetta Telemachia, prima cio\u00e8 che venga introdotto Ulisse-Leopold Bloom) e dell'ultimo episodio della seconda parte, oltre a riecheggiare nel monologo finale di Molly, la moglie di Leopold Bloom.\nStephen, dopo essere fuggito dalla sua famiglia, si rifugia nella torre Martello dell'amico Buck Mulligan, che lo ospita assieme all'inglese Haines. Mentre fanno colazione discutono di religione e Stephen \u00e8 tormentato dai rimorsi per la morte della madre. Dopo la colazione va a lavorare e decide di non ritornare mai pi\u00f9 nella torre. Stephen passa la mattinata insegnando storia ai suoi alunni e poi va dal preside, Mr. Deasy, a prendere lo stipendio. Mr. Deasy lo trattiene parlandogli delle sue idee politiche e dopo il colloquio Stephen esce dalla scuola convinto di non farvi mai pi\u00f9 ritorno. Nel terzo episodio Stephen siede sulla spiaggia ripensando alla sua vita e al suo presente.\nLa figura di Stephen Dedalus ritorna nell'episodio della biblioteca (Scilla e Cariddi), nel quale espone per esteso alcune teorie sull'oscura natura autobiografica delle opere di Shakespeare al centro delle quali c'\u00e8 il rapporto padre-figlio. In seguito rinnegher\u00e0 tali affermazioni, palesando la propria insicurezza."}
{"id": "1450395", "revid": "131358", "url": "https://it.wikipedia.org/wiki?curid=1450395", "title": "Limerick 37 Football Club", "text": ""}
{"id": "1450398", "revid": "95178", "url": "https://it.wikipedia.org/wiki?curid=1450398", "title": "Giovan Giacomo di Conforto", "text": ""}
{"id": "1450399", "revid": "78273", "url": "https://it.wikipedia.org/wiki?curid=1450399", "title": "Complesso di San Giovanni Battista in Campagna", "text": ""}
{"id": "1450406", "revid": "773636", "url": "https://it.wikipedia.org/wiki?curid=1450406", "title": "Chiesa dei Padri Cappuccini", "text": "La chiesa dei Padri Cappuccini \u00e8 una chiesa di Pontedera (PI).\nL'arrivo dei cappuccini a Pontedera risale al 1639 e con la costruzione della chiesa della Visitazione. Solo nel 1930 la comunit\u00e0 di frati si \u00e8 trasferita in una propriet\u00e0 vicina, dove negli anni 1954 \u00e8 stata costruita l'attuale chiesa.\nL'edificio, preceduto da un portico, ha un'unica navata su cui si aprono le cappelle laterali e al suo interno conserva un prezioso crocifisso, in legno policromato, del XIV secolo di ambito pisano; inoltre, nella cappella destra si trova un bel dipinto raffigurante la \"Visitazione\", attribuito alla scuola del Cigoli."}
{"id": "1450411", "revid": "767487", "url": "https://it.wikipedia.org/wiki?curid=1450411", "title": "Pootie Tang", "text": "Pootie Tang \u00e8 un film del 2001 diretto da Louis C.K.\nTrama.\nPootie Tang, un donnaiolo disinvolto, nato in una piccola citt\u00e0 al di l\u00e0 di Gary (Indiana). La sua vita viene segnata dalla morte della madre \"Momma Dee\" e subito dopo quella del padre \"Daddy Tang\". Poco prima della morte di suo padre sbranato da un gorilla durante il suo turno in acciaieria, suo figlio , riceve da lui una cintura magica, con la quale, come suo padre, dovrebbe combattere contro i criminali. Da adolescente, Pootie diventa un noto musicista, facendo campagne per l'interesse dei bambini e, come desiderava suo padre, combattendo i malfattori con l'aiuto della cintura. L'amministratore delegato della LecterCorp, Dick Lecter, nota l'impatto positivo che Pootie Tang ha sulla societ\u00e0 e l'impatto negativo sul profitto della sua azienda. Dopo che il suo scagnozzo Dirty Dee \u00e8 stato cacciato fuori citt\u00e0 dagli amici di Pootie, Lecter usa la prostituta Ireenie per sedurre Pootie Tang ed ottenere un accordo con la LecterCorp. Il piano ha successo e il nome di Pootie viene utilizzato su prodotti non salutari come bottiglie di alcol, sigarette e cornflakes malsani. I suoi fan si allontanano da lui. Di conseguenza, Pootie cerca di trovare se stesso e viaggia in una fattoria remota. L\u00ec ha una visione di suo padre che gli dice che la cintura magica \u00e8 una cintura normale e sta sconfiggendo il male con il bene che \u00e8 in lui. Poco prima di sposare la figlia dello sceriffo locale, Biggie Shortie, scopre che Dick Lecter vuole aprire il primo ristorante di hamburger alla griglia. Ritorna in citt\u00e0 per combattere di nuovo il male. Pootie riesce a sconfiggere tutti gli scagnozzi della LecterCop e Dick Lecter stesso. Quest'ultimo lascia LecterCorp e diventa un attore. Ireenie, si allontana dal male, prendendosi cura dei bambini tossicodipendenti e Pootie Tang e Biggie Shortie stanno pianificando il loro matrimonio."}
{"id": "1450420", "revid": "767487", "url": "https://it.wikipedia.org/wiki?curid=1450420", "title": "People Are Dead", "text": "People Are Dead \u00e8 un film del 2002 diretto da Kevin Ford.\nTrama.\nUn gruppo di persone, sconosciute gli uni agli altri, trovano un collegamento tra di loro a causa di una tragedia avvenuta a Manhattan: l'omicidio di Mia Tyler. Chi di loro \u00e8 l'assassino?"}
{"id": "1450422", "revid": "869733", "url": "https://it.wikipedia.org/wiki?curid=1450422", "title": "Mise en place", "text": "La mise en place (letteralmente \"messa sul posto\") \u00e8 un termine francese della ristorazione che sta ad indicare l'apparecchiatura, cio\u00e8 il completo allestimento della tavola o di un coperto, predisponendola a seconda del servizio che si dovr\u00e0 svolgere.\nLa \"mise en place\" di base prevede di norma tovagliolo, o sottopiatto al centro, una o due forchette da tavola (o grandi) a sinistra, un coltello da tavola (o grande) a destra, bicchiere d'acqua accanto alla punta del coltello, piattino da pane accanto alla punta della forchetta.\nLa \"mise en place\" viene, in caso di menu precedentemente concordato, adattata in base alle pietanze ed i vini scelti. \nComponenti.\nLa \"mise en place\" prevede la predisposizione su di un tavolo di servizio o consolle dei seguenti pezzi:"}
{"id": "1450429", "revid": "6923", "url": "https://it.wikipedia.org/wiki?curid=1450429", "title": "Mercedes-Benz W124", "text": "W124 \u00e8 la sigla di produzione di un'autovettura costruita dalla Mercedes-Benz tra il 1984 ed il 1997. La sigla si riferisce a rigore alla sola versione berlina, ma nell'uso \u00e8 passata ad indicare l'intera famiglia di vetture basata sulla medesima piattaforma (identificata dal numero 124).\nNel 1993 divenne il primo modello che fu ribattezzato con la denominazione commerciale \"Classe E\".\nStoria ed evoluzione.\nGenesi.\nNel novembre 1984, a Siviglia, la casa di Stoccarda present\u00f2 alla stampa la nuova \"Mercedes di classe media\" (\"Mittlere Mercedes-Klasse\" in tedesco) \"200 D\" - \"300 E\", una berlina tre volumi a quattro porte identificata dalla sigla di produzione W124.\nEssa costituiva il modello intermedio della gamma Mercedes-Benz, tra la pi\u00f9 piccola \"190\" e l'ammiraglia \"Classe S\", ed era l'erede della W123, che all'inizio degli anni ottanta iniziava a sentire il peso dell'et\u00e0, pi\u00f9 sotto l'aspetto tecnico e stilistico che sotto quello delle vendite, che si mantenevano su buoni livelli grazie al comfort, all'affidabilit\u00e0 e all'ampia offerta di motorizzazioni e carrozzerie.\nFrutto di sette anni di sviluppo guidato da Bruno Sacco, Joseph Gallitzend\u00f6rfer e Peter Pfeiffer, la W124 riassumeva le esperienze maturate da Mercedes-Benz negli anni precedenti con la \"Classe S\" W126 del 1979, il prototipo \"Auto 2000\" del 1981 e la \"190\" del 1982. Un ruolo chiave nella progettazione fu ricoperto dall'ampio utilizzo dei calcolatori elettronici, in particolare nel campo della sicurezza e dell'aerodinamica. Anche a bordo della vettura vi fu un'estesa applicazione di microprocessori per il controllo di numerose funzioni, finalizzato prevalentemente al miglioramento della sicurezza attiva e passiva, nonch\u00e9 dei consumi e delle emissioni di gas inquinanti.\nIl progetto per la realizzazione della nuova vettura fu avviato nella seconda met\u00e0 degli anni settanta; nei disegni di sviluppo resi pubblici da Mercedes-Benz si nota la progressiva introduzione di elementi stilistici che poi caratterizzeranno la linea finale. I primi mostrano l'evidente attenzione per l'aspetto aerodinamico, sia con proposte classiche a tre volumi, sia con soluzioni a due volumi, meno tradizionali per Mercedes, ma viste in quegli anni come elemento di modernit\u00e0, associato anche all'aerodinamica. Le realizzazioni di questo tipo da parte di Citro\u00ebn, Lancia e Rover (rispettivamente con \"CX\", \"Gamma\" e \"SD1\") erano infatti considerate le proposte pi\u00f9 innovative nel segmento delle berline superiori.\nPur scartata per il modello definitivo, la soluzione a due volumi venne comunque formalizzata nella vettura sperimentale \"Auto 2000\", con il grande lunotto avvolgente a fare da portellone, e a partire da queste idee venne poi sviluppata una delle soluzioni stilistiche caratterizzanti della W124 (accennata anche nella \"190\"), cio\u00e8 il lunotto dalla forma avvolgente che alleggeriva i montanti posteriori e seguiva la bombatura del cofano bagagli.\nLe immagini della vettura pressoch\u00e9 definitiva vennero pubblicate sulle principali testate giornalistiche europee nel novembre del 1984. Nello stesso mese avvenne la presentazione e le vendite iniziarono l'8 dicembre del 1984, ma gi\u00e0 da nove mesi era iniziata la produzione di pre-serie di alcune versioni.\nCaratteristiche principali.\nDesign e tecnica.\nDal punto di vista stilistico, Bruno Sacco (responsabile del design Mercedes) punt\u00f2 sulle idee introdotte nel 1982 con la \"190\", caratterizzate dalla definizione geometrica delle forme e in particolare dal tema del trapezio come elemento fondamentale nella composizione formale della linea, riconoscibile nel profilo della carrozzeria, nei passaruota, nella vetratura laterale, nella sezione del lunotto e, all'interno, nella forma del cruscotto, della consolle centrale e di molti altri particolari.\nRispetto alla direzione proposta con la 190, la W124 presentava un passo avanti nella semplificazione delle linee, con superfici pi\u00f9 levigate e volumi ulteriormente smussati: il frontale, compresa la tipica calandra, si presentava per la prima volta con un'inclinazione molto evidente; la modanatura lungo la fiancata tra i fari anteriori e posteriori, da sottile scalino pass\u00f2 a una semplice piega della lamiera; la griglia di sfogo d'aria alla base del montante posteriore scomparve, sostituita da un sottile profilo liscio; il fascione in plastica del paraurti posteriore arrivava fino all'arco del passaruota. Inoltre, seguendo il tema geometrico caratteristico, vennero introdotti i fari posteriori trapezoidali, che consentirono di creare un cofano bagagli con soglia di carico pi\u00f9 bassa, quasi a filo dal paraurti; una novit\u00e0 per Mercedes, gi\u00e0 adottata per\u00f2 dalla Volkswagen Golf del 1983.\nL'evoluzione, dunque, riguard\u00f2 in particolare gli aspetti legati al tema pi\u00f9 in voga nel design automobilistico di quegli anni: l'aerodinamica. Il valore di 0,29 del Cx (coefficiente di resistenza aerodinamica) fu un risultato inferiore al record di 0,30 stabilito dall'Audi 100 nel 1982.\nSotto il profilo della meccanica la W124 conservava l'impostazione tipica di tutte le Mercedes: motore anteriore longitudinale, trazione posteriore e freni a disco su tutte le ruote.\nRispetto alla W123 il pianale era stato riprogettato ex novo e novit\u00e0 importanti riguardavano le sospensioni: quelle anteriori adottavano uno schema MacPherson modificato, con molle separate dagli ammortizzatori e prive di funzione strutturale, mentre il retrotreno, montato su un telaietto ausiliario, utilizzava il sistema \"multilink\", vale a dire a ruote indipendenti con cinque punti d'ancoraggio alla scocca, ripreso sempre dalla 190. Lo sterzo, del tipo a circolazione di sfere, aveva il servocomando di serie.\nErano previsti motori sia a benzina che a gasolio, con cilindrata a partire da 2 litri. Inizialmente furono disponibili unit\u00e0 fino a 3 litri, a quattro, cinque e sei cilindri in linea, tutte con distribuzione monoalbero e due valvole per cilindro. In seguito furono adottati anche motori a benzina con architettura V8 e cubature fino a 5 litri, nonch\u00e9 unit\u00e0 diesel con sovralimentazione; la distribuzione bialbero con quattro valvole per cilindro fu invece implementata sia per i motori a benzina che a gasolio.\nSicurezza.\nLa cura della sicurezza attiva e passiva era uno degli aspetti caratteristici della W124; la scocca era stata progettata per resistere a una serie di prove d'urto (frontali, posteriori, laterali e contro pedoni) che Mercedes-Benz aveva messo a punto come propri standard. Tra queste, una prevedeva l'urto disassato (che interessava il 40% del frontale) contro una barriera rigida a una velocit\u00e0 di 55 km/h ed \u00e8 stata alla base della prova successivamente adottata dall'Euro NCAP (questa per\u00f2 avviene contro una barriera deformabile e ad una velocit\u00e0 maggiore, 64\u00a0km/h).\nTra i dispositivi (di serie o disponibili a richiesta) che caratterizzavano questa vettura, molti erano legati alla sicurezza, attiva o passiva, ed erano gi\u00e0 stati adottati sulla \"Serie S\" o sulla \"190\". Il sistema ABS era disponibile su tutta la gamma, cos\u00ec come l'airbag per il guidatore. Ai posti anteriori le cinture di sicurezza avevano l'attacco superiore regolabile in altezza per adattarsi a passeggeri di diverse taglie, ma soprattutto erano dotate di pretensionatori elettromeccanici. Vi erano poi i fendinebbia integrati nel proiettore principale, il tergicristallo monospazzola con meccanismo a pantografo che consentiva di coprire l'86% della superficie del parabrezza, gli ugelli lavaparabrezza riscaldati, lo specchio retrovisore sul lato passeggero regolabile elettricamente e di forma differente (pi\u00f9 alto e stretto) rispetto a quello lato guidatore, i poggiatesta posteriori abbattibili con un comando dal posto guida per liberare la visuale posteriore.\nNel tempo furono rese disponibili ulteriori dotazioni di sicurezza: nel settembre 1985 furono presentati (l'effettiva commercializzazione avvenne in tempi successivi) la trazione integrale \"4MATIC\", il differenziale autobloccante a controllo elettronico ASD e il sistema elettronico di controllo della trazione ASR; nel 1988 l'airbag fu proposto anche per il passeggero anteriore.\nEvoluzione e modelli.\nOltre alla berlina, Mercedes propose la propria \"classe media\" in numerose varianti di carrozzeria: station wagon (codice S124), coup\u00e9 (C124) , cabriolet (A124), limousine a passo allungato (V124). Per allestimenti speciali furono resi disponibili anche i soli telai, sia a passo normale (F124) che a passo allungato (VF124).\nBerlina (W124).\nImpostata secondo lo schema a tre volumi e quattro porte, si fece notare all'epoca per la coda tronca dal volume particolarmente imponente, ancora pi\u00f9 accentuato rispetto alla \"190\". Tale soluzione si rifletteva nella grande capienza (520 litri) del vano bagagli e nell'efficienza aerodinamica dell'auto: il Cx era di 0,29 per le versioni base (le \"200\" con pneumatici 185/65 R15 e senza specchio retrovisore destro) e di 0,30 per le altre.\nLa berlina \u00e8 l'unica versione sulla quale sono state installate tutte le motorizzazioni disponibili e in particolare i motori 8 cilindri sono stati utilizzati solo su questo tipo di carrozzeria.\nPresentata per prima e prodotta a Sindelfingen fino all'agosto 1995, la berlina \u00e8 stata la versione pi\u00f9 diffusa, rappresentando oltre l'80% del totale.\nDal 1995 al 1996, per avviare il suo ingresso nel mercato indiano, Mercedes continu\u00f2 a produrre componenti completi dei modelli \"E 250 DIESEL\" ed \"E 220\", che venivano spediti in India per l'assemblaggio nello stabilimento di Pune.\nStation wagon (S124).\nIl modello \"T\" (\"Touristik &amp; Transport\"), denominazione con la quale Mercedes-Benz indicava la carrozzeria station wagon, venne presentato nel settembre 1985 al salone dell'automobile di Francoforte.\nLa linea differiva dalla berlina solo nella zona posteriore, le cui soluzioni estetiche risultavano pi\u00f9 tradizionali, pur mantenendo la medesima cura per l'aerodinamica, rivelata dal Cx minimo dichiarato di 0,34.\nLa specifica destinazione al trasporto di cose e persone riassunta nella sigla era confermata dalla presenza delle sospensioni posteriori autolivellanti nella dotazione di serie, che comprendeva anche le barre portapacchi longitudinali sul tetto e lo specchio retrovisore destro, il sedile posteriore abbattibile e sdoppiato, con poggiatesta per ognuno dei tre posti. Il portellone, con apertura a filo del piano di carico, una volta accostato veniva chiuso silenziosamente grazie a un servomotore elettromeccanico e inoltre, come la precedente serie 123, questa station wagon era disponibile anche in versione 7 posti; i due passeggeri aggiuntivi erano sistemati contromarcia in una panchetta estraibile dal fondo del vano bagagli. Quest'ultimo aveva una capacit\u00e0 (in configurazione 5 posti) di 530 litri, che salivano a 855 con il sedile posteriore abbattuto.\nInizialmente era disponibile con gli stessi motori della berlina, a eccezione del 2,6 litri a benzina (mai installato sulla station wagon) e del 3 litri diesel aspirato; quest'ultimo era sostituito dalla nuova unit\u00e0 con turbocompressore, portata al debutto proprio con questo modello e derivata dalla versione aspirata. Successivamente le modifiche sia tecniche che stilistiche avvennero in parallelo alla berlina, ad eccezione dei motori a 8 cilindri, mai installati sulla \"T\".\nLa produzione della station wagon ebbe luogo fino al febbraio del 1996, per un totale di 340.503 esemplari tutti realizzati nello stabilimento di Brema. Un mese dopo venne presentata la sostituta, appartenente alla serie \"210\".\nAlla fine della produzione nel 1996 gli ultimi modelli full optional venivano venduti allo stesso prezzo di listino (91.000.000 di \u00a3) della nuova arrivata E per non declassare il modello.\nCoup\u00e9 (C124).\nAl salone dell'automobile di Ginevra del marzo 1987 venne presentata la versione coup\u00e9. Come nel caso delle serie precedenti, la coup\u00e9 aveva due porte ed era basata su un telaio con passo accorciato di 8,5 cm. La carrozzeria conservava frontale e coda della berlina, ma adottava un padiglione ribassato privo di montante centrale, nonch\u00e9 portiere senza cornici. Inoltre questa coup\u00e9 introdusse la novit\u00e0 dei fascioni laterali in plastica che coprivano tutta la parte inferiore della fiancata; assieme ai paraurti (ad esclusione della fascia paracolpi nera) erano colorati \"in pasta\" e in tinta \"tono su tono\" con la carrozzeria.\nLa coup\u00e9 fu lanciata in due versioni: la \"230 CE\" e la \"300 CE\", rispettivamente con il quattro cilindri da 2,3 litri e il sei cilindri da 3 litri, entrambi a benzina con iniezione. L'evoluzione di questa variante fu poi la stessa di tutta la produzione della serie 124.\nCostruita in 141.498 esemplari, la coup\u00e9 usc\u00ec di produzione nel marzo del 1996, sostituita dopo oltre un anno dalla \"CLK\".\nCabriolet (A124).\nNel settembre 1991, al salone di Francoforte, la Casa di Stoccarda lanci\u00f2 la \"300 CE-24 Cabriolet\", ovvero la versione cabriolet a quattro posti della coup\u00e9.\nSi trattava di un ritorno in un segmento di mercato (quello delle cabriolet a quattro posti) abbandonato nel 1971 con l'uscita di listino delle \"280 SE Cabriolet 3.5\".\nPer compensare la perdita del contributo strutturale del tetto, furono riprogettati oltre 1000 componenti; il rinforzo, la modifica o l'aggiunta di nuovi elementi determin\u00f2 un aumento della massa di circa 130 kg a fronte dei 28\u00a0kg persi con il tetto metallico. Il risultato fu comunque una rigidit\u00e0 torsionale paragonabile a quella della berlina. Per ridurre invece le vibrazioni trasmesse al corpo vettura furono installati nella scocca quattro elementi assorbenti, per un aumento di 26\u00a0kg nella massa del veicolo.\nDal punto di vista della sicurezza passiva e in particolare nelle condizioni di ribaltamento, l'assenza del roll bar non poteva essere risolta con il medesimo sistema creato due anni prima per la \"SL\": il roll bar a fuoriuscita automatica, risolutivo per una vettura a due soli posti, non era adatto per una a quattro posti, perch\u00e9 nel movimento avrebbe potuto colpire la testa degli occupanti posteriori. Fu quindi adottato un sistema di protezione costituito da due piastre metalliche integrate agli appoggiatesta posteriori, che in caso di ribaltamento si sollevavano automaticamente in 0,3 secondi.\nLa capote era a scomparsa completa e aveva il lunotto in vetro, a vantaggio della visibilit\u00e0 sia per l'assenza delle distorsioni ottiche tipiche dei lunotti in plastica, sia per la presenza dei filamenti termici per lo sbrinamento. La struttura era costituita da 27 componenti con 34 articolazioni, pesava 43\u00a0kg e occupava un vano di 80 litri, consentendo quindi di mantenere un'elevata capacit\u00e0 di carico nel bagagliaio. A richiesta era disponibile l'azionamento servoassistito, effettuato da un sistema elettroidraulico costituito da sei pistoni idraulici e una pompa che lavorava a 180 bar, sistemata nel vano sinistro del bagagliaio. Dieci valvole e dodici interruttori controllavano il funzionamento durante le fasi di apertura e chiusura, nonch\u00e9 il corretto impegno dei vari ganci, controllando infine lo stato di chiusura della capote durante la marcia.\nSono stati prodotti 33.952 esemplari del modello cabriolet, ultimo della serie 124 a uscire di produzione, nel luglio 1997. Un anno dopo, nel giugno 1998, sarebbe stato sostituito dalla versione cabriolet della \"CLK\".\nLimousine (V124).\nDal maggio 1990 furono realizzate dalla Mercedes stessa le versioni limousine, denominate \"Lang\" (\"lunga\") in tedesco. Basate sulla berlina, avevano un passo allungato di 80\u00a0cm fino a 3,60 m, con sei porte e tre file di sedili.\nLa produzione di questa versione (2.342 unit\u00e0) termin\u00f2 nel luglio del 1994.\nLe tre serie.\nLa famiglia del modello 124, dopo la presentazione del 1984, ha avuto due importanti aggiornamenti, il primo nel 1989 e il secondo nel 1993.\nLa prima serie (1984-1989).\nAlla presentazione internazionale la gamma includeva sette versioni, quattro con motore a benzina e tre diesel. Debuttavano due nuovi motori a benzina (i sei cilindri da 2,6 e 3 litri della serie M103) e altrettanti diesel (il cinque cilindri da 2,5 litri OM602 e il sei cilindri da 3 litri OM603). I motori a quattro cilindri, sia benzina che diesel, erano invece gli stessi gi\u00e0 montati sulla \"190\".\nDal luglio 1985, per il mercato italiano, fu resa disponibile anche la motorizzazione a benzina da 2 litri alimentata ad iniezione.\nLa gamma iniziale era la seguente:\nSulle versioni a quattro cilindri, benzina e diesel, il cambio manuale di serie aveva solo quattro rapporti (il cambio a cinque marce era un'opzione a pagamento). In alternativa c'era un cambio automatico a quattro rapporti che sulle versioni a benzina offriva la possibilit\u00e0 di scegliere due programmi di gestione (\"S\": \"standard\", \"E\": \"economy\").\nNel 1985 venne introdotta la versione station wagon \"T\", disponibile con gli stessi motori della berlina, ad eccezione del 2,6 litri benzina e del 3 litri diesel, sostituito dalla versione turbocompressa. Grazie alla sovralimentazione la potenza di questa unit\u00e0 toccava i 143\u00a0CV e il modello \"300 TD TURBO\", riconoscibile per la griglia sul parafango anteriore destro (presa di alimentazione dell'aria del motore), sebbene presentato e messo in listino fu disponibile solo dall'anno successivo.\nNel 1986 la \"300 TD TURBO\" fu quindi disponibile assieme all'inedita berlina equipaggiata con lo stesso motore, ma a causa di un'insufficiente capacit\u00e0 produttiva, queste versioni vennero limitate al solo mercato nordamericano; in Europa, per ovviare alla mancata commercializzazione, venne messa in vendita la \"300 TD\" col motore aspirato della berlina.\nNel 1987, dopo la presentazione del modello coup\u00e9 (\"230 CE\" e \"300 CE\"), inizi\u00f2 la vendita in Europa dei modelli \"300 D/TD TURBO\". Nello stesso anno inizi\u00f2 anche la produzione delle versioni a trazione integrale \"4MATIC\" (\"260 E\", \"300 E/TE\", \"300 D\" e \"300 D/TD TURBO\").\nNel settembre del 1988, al salone dell'automobile di Parigi, debutt\u00f2 la nuova gamma: l'ABS divenne di serie su tutta la produzione, insieme allo specchio retrovisore destro (riscaldabile e regolabile elettricamente) e all'impianto lavacristalli con serbatoio, tubi e ugelli riscaldati; a richiesta divenne disponibile l'airbag anche per il passeggero anteriore, che comportava la perdita del cassetto portaoggetti sulla plancia, sostituito da un vano con chiusura a serrandina sistemato sul tunnel centrale tra i sedili anteriori.\nLa \"200 E/TE\" con il motore 2 litri a iniezione fu offerta anche fuori dal mercato italiano, per il quale era stata creata nel 1985. Novit\u00e0 anche per le versioni turbodiesel: il sei cilindri 3 litri delle \"300 D/TD TURBO\" ebbe un aumento di 4\u00a0CV nella potenza massima, ma soprattutto debutt\u00f2 la \"250 D TURBO\" (solo berlina), mossa da una versione sovralimentata del cinque cilindri a gasolio di 2497\u00a0cm\u00b3, gi\u00e0 utilizzata dal 1986 sulla \"190\" per il mercato USA; rispetto al motore di quest'ultima, la 250 D TURBO montava la nuova versione modificata per la riduzione delle emissioni inquinanti, ottenuta migliorando il processo di combustione grazie ad una nuova precamera con iniettore obliquo. Le stesse modifiche furono apportate al turbodiesel da 3 litri ed entrambi i motori beneficiarono di un aumento di 4\u00a0CV della potenza massima (126\u00a0CV per il 2,5 litri, 147\u00a0CV per il 3 litri).\nNel febbraio 1989 anche i motori a gasolio aspirati ricevettero le stesse modifiche dei turbocompressi; con il nuovo impianto di iniezione le emissioni di particolato diminuirono del 40%, consentendo di rispettare le rigorose norme statunitensi. Gli aumenti di potenza massima furono di 3\u00a0CV per le \"200 D/TD\" (75\u00a0CV) e di 4\u00a0CV per le \"250 D/TD\" (94\u00a0CV) e le \"300 D/TD\" (113\u00a0CV).\nLa seconda serie (1989-1993).\nNel settembre del 1989 tutti i modelli della \"linea 124\" vennero sottoposti ad un lieve aggiornamento estetico, che diede vita alla seconda serie.\nLa principale novit\u00e0 estetica fu l'allineamento di tutta la gamma alle soluzioni proposte sulla coup\u00e9 riguardo a paraurti (colorati \"in pasta\" e in tinta \"tono su tono\" con la carrozzeria) e fascioni laterali (colorati come i paraurti, rimpiazzavano i pi\u00f9 sottili profili protettivi neri della prima serie). Le altre novit\u00e0 furono i listelli cromati su paraurti, fascioni e maniglie esterne delle portiere, gli specchi retrovisori (sulla station wagon anche il porta-luci sopra il vano targa) in tinta con la carrozzeria, alcuni particolari degli interni (modanature in legno estese sulla plancia e sui pannelli delle portiere, alcuni comandi secondari, rivestimenti dei sedili).\nTra i modelli a benzina comparve la \"300 E-24\", equipaggiata con il motore M104, versione con distribuzione bialbero a 24 valvole del sei cilindri di 3 litri. Posto al vertice della gamma, questo motore era lo stesso portato al debutto sei mesi prima dalla nuova \"SL\"; nella variante catalizzata, per\u00f2, aveva una potenza ridotta rispetto alla roadster (da 231 a 220\u00a0CV) per via della diversa disposizione del catalizzatore. La 300 E-24 aveva di serie uno specifico cambio manuale a cinque marce, con il quinto rapporto in presa diretta (rapporto 1:1 anzich\u00e9 0,80:1 come le altre) e l'innesto della prima marcia sulla leva indietro a sinistra invece che in avanti. A richiesta era comunque disponibile lo stesso cambio automatico a quattro rapporti degli altri modelli.\nCon questa serie fu proposto per la prima volta l'allestimento \"Sportline\" (disponibile per tutte le versioni escluse le \"4MATIC\"), con una dotazione a carattere sportivo: cerchi in lega leggera 7Jx15 a otto fori con pneumatici 205/60 R15, assetto con sospensioni irrigidite del 20% e ribassate da 17 a 32\u00a0mm (secondo il modello), cambio, sterzo, sedili e rivestimenti specifici.\nDal 1990 le versioni con il 3 litri benzina a 24 valvole (\"300 E/TE/CE-24\") potevano installare a richiesta un nuovo cambio automatico a cinque rapporti.\nNel giugno dello stesso anno venne tolta di produzione la \"200\" a carburatore e venne invece creata (per alcuni mercati d'esportazione tra cui l'Italia) la \"250 TD TURBO\" con il motore 2,5 litri turbodiesel finora riservato alla sola berlina; sempre per il mercato italiano fu realizzata la \"200 CE\", versione della coup\u00e9 con il motore 2 litri a iniezione.\nDa ottobre, infine, i motori diesel aspirati potevano adottare il nuovo sistema di depurazione dei gas di scarico, costituito da un catalizzatore ossidante associato ad un sistema di ricircolo dei gas di scarico. In questa configurazione i valori di potenza massima calavano di qualche\u00a0CV.\nSei mesi dopo (aprile 1991) anche per le versioni turbodiesel fu disponibile il medesimo sistema antinquinamento, in questo caso senza variazione di potenza.\nNel 1991, inoltre, uscirono di produzione la \"200 TD\" e le versioni \"4MATIC\" di \"300 D\" e \"260 E\"; furono invece messe in commercio la \"400 E\" (solo in USA e Giappone) e la \"500 E\", entrambe disponibili solo con cambio automatico a quattro rapporti e mosse dai V8 32 valvole rispettivamente di 4196\u00a0cm\u00b3 (279\u00a0CV) e 4973\u00a0cm\u00b3 (326\u00a0CV), ripresi dalla Classe S. Se la prima, al di l\u00e0 del motore, non presentava differenze significative con il resto della gamma, la \"500 E\" (gi\u00e0 presentata al salone di Parigi del 1990) costituiva una versione con una specifica caratterizzazione sportiva, sottolineata da pochi particolari esteriori (parafanghi allargati per ospitare gli pneumatici maggiorati da 225/55 ZR16, paraurti con disegno specifico e fendinebbia integrati, minigonne); era soprattutto la riprogettazione di molte componenti del motore e l'adozione di freni e assetto specifici che caratterizzavano questo modello, oltre alla collaborazione con Porsche per l'assemblaggio.\nSempre nel 1991 fu adottata una nuova serie di volanti derivati da quello con airbag della W140; caratterizzati da forme pi\u00f9 morbide, erano disponibili sia con airbag che senza e quelli destinati alle versioni \"Sportline\" avevano un disegno specifico, con le razze inferiori ravvicinate.\nNel 1992 la casa di Stoccarda lanci\u00f2 sul mercato la \"300 CE-24 Cabriolet\", presentata a settembre dell'anno prima.\nNell'autunno del 1992 fu rinnovata la gamma dei motori a benzina, a esclusione delle versioni V8 (la 500 E registr\u00f2 solamente un abbassamento della potenza massima da 326 a 320\u00a0CV, mentre la 400 E fu commercializzata anche in Europa). I precedenti motori furono sostituti da nuove unit\u00e0, tutte con distribuzione bialbero e quattro valvole per cilindro. I modelli a quattro cilindri portarono al debutto la nuova famiglia di propulsori M111, che comprendeva un 2 litri da 136\u00a0CV e un 2,2 litri da 150\u00a0CV. In alcuni mercati (tra cui l'Italia) i modelli equipaggiati con questi motori erano denominati \"200 E-16\" e \"220 E-16\", per distinguerli dalla versione \"200 E\" con motore a otto valvole ancora il listino, mentre altrove erano indicati come \"200 E\" e \"220 E\". I modelli a sei cilindri furono invece equipaggiati con due nuove versioni del motore M104, identiche al 3 litri, ma con nuove cubature da 2,8 litri (per la \"280 E\" da 197\u00a0CV) e 3,2 litri (per la \"320 E\" da 220\u00a0CV).\nFurono quindi cancellate tutte le \"230 E/TE/CE\", le \"260 E\" (anche \"Lang\") e le \"300 E/TE/CE\" ad esclusione delle \"4MATIC\". Solo la recente cabriolet mantenne la \"300 CE-24\" come unica versione disponibile, sempre con il sei cilindri a 24 valvole da 3 litri.\nLa terza serie (1993-1997): la prima \"Classe E\".\nA met\u00e0 del 1993 un restyling coinvolse anche i lamierati dando vita alla terza serie, denominata per la prima volta \"Classe E\", in accordo con la nomenclatura inaugurata pochi mesi prima con la Classe C.\nA cambiare fu soprattutto il frontale, con la nuova mascherina-radiatore inglobata nella lamiera del cofano e nuovi fari pi\u00f9 arrotondati e dotati, su tutte le versioni, di trasparente bianco per il lampeggiante. Nella zona posteriore, ma non per la station wagon, la fascia paracolpi sul paraurti fu allungata fino al passaruota, mentre erano diversi anche il colore dei fari (con trasparente fum\u00e9 per i lampeggianti e le luci di retromarcia) e il coperchio del bagagliaio (la zona porta-targa era meno incassata e, a esclusione delle coup\u00e9 e cabriolet, presentava un nuovo profilo cromato). Su tutti i modelli le scritte indicanti la denominazione del modello cambiavano leggermente carattere e perdevano la sottolineatura. Inoltre le fasce paracolpi dei paraurti, anzich\u00e9 nere, assunsero il medesimo colore dei fascioni, mentre furono proposte colorazioni inedite, copricerchi di nuovo disegno e alcune differenze nell'allestimento interno come le cinture di sicurezza posteriori regolabili automaticamente in altezza, in stile Classe C.\nTra i motori giunsero due novit\u00e0 assolute: i precedenti motori a gasolio aspirati a cinque e sei cilindri furono sostituiti dalle nuove unit\u00e0 con testata bialbero con quattro valvole per cilindro (il 2,5 litri OM605 e il 3 litri OM606 da 113 e 136\u00a0CV rispettivamente).\nI motori a benzina erano invece gli stessi presentati pochi mesi prima, ma furono definitivamente cancellati il 2 litri 8 valvole e il 3 litri 24 valvole, mentre il 2,8 litri, per ragioni fiscali, sub\u00ec un calo della potenza massima da 197 a 193\u00a0CV.\nPer la versione a trazione integrale \"4MATIC\" rimasero disponibili solo i sei cilindri monoalbero 3 litri a benzina e turbodiesel, mentre al vertice della gamma si trovavano ancora le due versioni con i motori V8; la \"E 420\" aveva adesso ruote da 215/55 ZR16 di serie e i freni anteriori maggiorati ripresi dalla \"SL\". La \"E 500\" invece non era pi\u00f9 assemblata in collaborazione con Porsche e, pur adottando le modifiche della terza serie, mantenne i paraurti posteriori con la fascia paracolpi che terminava all'altezza dei fari.\nA eccezione dei modelli V8 (disponibili solo in versione berlina con allestimento unico), tutta la gamma era proposta con tre livelli di finitura, seguendo ancora una volta quanto fatto sulla nuova Classe C: \"Classic\" (versione base), \"Elegance\" (versione di lusso) e \"Sportline\" (versione sportiva).\nLa gamma della serie 124 usc\u00ec di listino in modo graduale a partire dal 1995, anno in cui scomparve la berlina. La station wagon rimase in produzione fino al 1996, come la coup\u00e9. L'ultima ad abbandonare le linee di montaggio fu la cabriolet, eliminata nel 1997.\nBerlina e station wagon furono rimpiazzate dalle equivalenti versioni della \"Classe E\" W210, mentre il posto delle coup\u00e9 e cabriolet venne preso dalle corrispondenti varianti della \"CLK\" prima serie.\nProduzione.\nI dati sulla produzione totale della serie 124 discordano in base alle fonti considerate. Quelle pi\u00f9 accreditate riportano un totale di 2.737.861 unit\u00e0, cos\u00ec suddivise:\nAltre fonti riportano una produzione totale di 2.724.381 vetture, oppure 2.583.470 esemplari in tutto, cos\u00ec suddivisi:\nCaratteristiche ed esemplari prodotti.\nSulla prima fonte citata si basano i dati riportati nelle tabelle relative ai diversi modelli della gamma 124."}
{"id": "1450436", "revid": "599013", "url": "https://it.wikipedia.org/wiki?curid=1450436", "title": "Tom\u00e1\u0161 H\u00fcbschman", "text": "Carriera.\nClub.\nSparta Praga.\nPrima di giocare in Ucraina, H\u00fcbschman ha militato nello Sparta Praga. La squadra della capitale lo presta allo per la stagione 2000-2001, in cui lui totalizza 29 presenze. Tornato dal prestito, aiuta la squadra sia nella Champions League 02-03 sia nella Champions League 03-04, e termina quella stagione con la vittoria della Coppa della Repubblica Ceca battendo il Football Club Ban\u00edk Ostrava in finale.\nShakhtar Doneck.\nDopo diversi e vittoriosi anni con la squadra della sua citt\u00e0, nel 2004 passa allo Shakhtar Doneck per \u20ac 3 milioni. Si inserisce nella squadra immediatamente, divenendo un cardine della difesa degli ucraini e vincendo due campionati nelle prime due stagioni.\nL'8 marzo 2011 realizza un gol in Champions League nella vittoria per 3 a 0 contro la Roma.\nNazionale.\nH\u00fcbschman \u00e8 stato protagonista della Nazionale ceca a tutti i livelli minori: \u00e8 stato, infatti, capitano della sua nazionale ai Mondiali U-20 2001. Con la nazionale maggiore ha partecipato al ; ha giocato anche in alcune partite di qualificazione per il , ma non \u00e8 stato convocato per disputare la fase finale in Germania.\nL'8 giugno 2012 esordisce agli Europei nella partita contro la Russia (4-1) subentrando al 46' a Jan Rezek. Da quel momento gioca titolare tutte le rimanenti partite dell'europeo fino all'eliminazione con il Portogallo rivelandosi una pedina fondamentale per gli equilibri della sua nazionale."}
{"id": "1450437", "revid": "857138", "url": "https://it.wikipedia.org/wiki?curid=1450437", "title": "Tiro con l'arco ai Giochi della XXVI Olimpiade", "text": "Le gare di tiro con l'arco alle olimpiadi estive del 1996 si sono svolte ad Atlanta."}
{"id": "1450438", "revid": "767487", "url": "https://it.wikipedia.org/wiki?curid=1450438", "title": "Alla scoperta di mio padre", "text": "Alla scoperta di mio padre (\"The King and Queen of Moonlight Bay\") \u00e8 un film per la TV del 2003 diretto da Sam Pillsbury.\nTrama.\nAlison Dodge, di 17 anni, spinta dalla madre, decide di trascorrere la sua ultima estate prima di andare in collegio con suo padre che non ha mai avuto occasione di conoscere.\nMesse in onda internazionali.\nIn Italia il film \u00e8 stato trasmesso in prima visione su Canale 5 nel 2008"}
{"id": "1450439", "revid": "47767", "url": "https://it.wikipedia.org/wiki?curid=1450439", "title": "Jos\u00e9 Stalin", "text": ""}
{"id": "1450444", "revid": "36426", "url": "https://it.wikipedia.org/wiki?curid=1450444", "title": "Rinaldo Carnielo", "text": "Vissuto a Firenze fin dall'adolescenza, si diplom\u00f2 all'Accademia di Belle Arti. Artisticamente legato alle avanguardie toscane (era frequentatore del caff\u00e8 Savonarola), ma anche francesi, partecip\u00f2 a pi\u00f9 riprese gli ambienti artistici parigini: con la scultura \"Mozart morente\" partecip\u00f2 all'Esposizione Universale di Parigi del 1878 (la scultura in marmo si trova oggi al Museo di Bordeaux). La sua opera \"Primi bocconi\" venne esposta alla Esposizione Nazionale di Belle Arti a Torino nel 1880.\nDalla moglie, la marchesa Virginia Incontri ebbe due figli di cui Enzo fu il donatore al Comune di Firenze della Galleria Rinaldo Carnielo nel 1958, con una notevole quantit\u00e0 di opere.\nOltre che scultore il Carnielo \u00e8 conosciuto come collezionista di opere d'arte, la sua collezione comprendeva pi\u00f9 di trecento opere tra cui moltissimi macchiaioli: una ventina di Fattori, alcuni Signorini, alcuni Lega, ecc. \u00c8 famoso il ritratto di Rinaldo Carnielo opera di Silvestro Lega ora di propriet\u00e0 della Galleria di Arte Moderna di Firenze.\nBuona parte delle opere \u00e8 stata donata al Comune di Firenze, la rimanente collezione \u00e8 andata dispersa negli anni tra le due guerre; un'importante ricostruzione ne \u00e8 stata fatta dalla Dott. Elisabetta Matteucci nella sua tesi di laurea all'Universit\u00e0 di Pisa (1998/99). Il Carnielo \u00e8 sepolto a nel cimitero di Settignano, nella cappella di famiglia da lui fatta edificare. La facciata liberty della sede della Galleria e degli studi di numerosi artisti \u00e8 stata da lui disegnata, ma realizzata soltanto dopo la sua morte."}
{"id": "1450452", "revid": "339392", "url": "https://it.wikipedia.org/wiki?curid=1450452", "title": "Riso nano Vialone Veronese", "text": ""}
{"id": "1450457", "revid": "547034", "url": "https://it.wikipedia.org/wiki?curid=1450457", "title": "Cepstrum", "text": "In teoria dei segnali, il cepstrum \u00e8 il risultato della trasformata di Fourier applicata allo spettro in decibel di un segnale. Il suo nome deriva dal capovolgimento delle prime quattro lettere della parola \"spectrum\". \u00c8 stato definito nel 1963 (Bogert et al.):\ndove \"x\" \u00e8 il segnale, \"X\" il cepstrum, e formula_2 indica la trasformata di Fourier.\nMolti testi definiscono il processo come: \nformula_3\ncio\u00e8 il cepstrum \u00e8 la trasformata inversa di Fourier del logaritmo dello spettro. Questa non \u00e8 la definizione originale del primo articolo pubblicato sull'argomento, ma ha preso il sopravvento. Le operazioni sul cepstrum vengono chiamate analisi di quefrenza.\nApplicazioni.\nIl grafico del cepstrum serve ad analizzare le velocit\u00e0 di cambiamento del contenuto spettrale di un segnale. Originariamente venne inventato per analizzare terremoti ed esplosioni oltre che analizzare le risposte ai segnali radar.\nAttualmente \u00e8 uno strumento molto efficace per discriminare la voce umana nell'informatica musicale. Per queste applicazioni lo spettro viene prima trasformato attraverso le bande di frequenza della scala mel. Il risultato sono i coefficienti spettrali Mel o MFCCs. \u00c8 usato per l'identificazione della voce e gli algoritmi di \"pitch detection\" (ricerca dell'altezza di una nota). Recentemente \u00e8 preso in considerazione per ricerche di \"music retrieval\".\nUn risultato del cepstrum \u00e8 separare l'energia che viene dalle corde vocali dal resto dell'energia proveniente dal tratto che percorre l'aria dalla laringe all'esterno per produrre la voce.\nConcetti \"cepstrali\".\nLa variabile indipendente del cepstrum \u00e8 chiamata quefrenza. La quefrenza \u00e8 una misura di tempo, ma non nel senso proprio di segnale che evolve nel dominio del tempo. Per esempio se la frequenza di campionamento di un segnale audio \u00e8 di 44100 Hz e c'\u00e8 un alto picco nel cepstrum la cui quefrenza \u00e8 di 100 campioni, il picco indica la presenza di un pitch (altezza di una nota) alla frequenza di 44100/100 = 441 Hz. Questo picco appare nel cepstrum perch\u00e9 le armoniche nello spettro sono periodiche e il periodo corrisponde all'altezza (pitch) della nota.\nLiftering.\nSempre per giocare con l'anagramma delle parole, un filtro che opera nel dominio della quefrenza viene chiamato \"lifter\" (dal capovolgimento delle lettere della parola inglese \"filter\"). Un lifter passa basso \u00e8 simile ad un filtro passa basso in frequenza. Si implementa moltiplicando il segnale per una finestra nel dominio del cepstrum e quando il risultato \u00e8 riconvertito nel dominio del tempo il segnale assume un carattere pi\u00f9 \"smooth\" (pi\u00f9 morbido/armonioso).\nConvoluzione.\nUn'importante propriet\u00e0 del dominio cepstrale \u00e8 che la convoluzione di due segnali pu\u00f2 essere espressa dalla somma dei loro cepstrum:\nformula_4\nIl cepstrum nell'analisi vocale.\nIl cepstrum \u00e8 utilizzato per separare la parte di segnale che contiene le informazioni di eccitazione (relative a parole ed altezza/pitch del suono) dalla funzione di trasferimento attuata dalla laringe (che contiene il timbro della voce). \nL'azione di \"lifter\" (filtraggio nel dominio della quefrenza) ha come obiettivo appunto la separazione del segnale di eccitazione (parte alta della quefrenza) dalla funzione di trasferimento (parte bassa della quefrenza)."}
{"id": "1450458", "revid": "287204", "url": "https://it.wikipedia.org/wiki?curid=1450458", "title": "Tomas Hubschman", "text": ""}
{"id": "1450462", "revid": "438678", "url": "https://it.wikipedia.org/wiki?curid=1450462", "title": "La magnifica preda", "text": "La magnifica preda (\"River of No Return\") \u00e8 l'unico film western diretto da Otto Preminger. La pellicola fu girata nel 1954 in CinemaScope e Technicolor.\nTrama.\nL'azione ha luogo in Canada durante il periodo della \"febbre dell'oro\".\nAppena uscito di prigione per aver ucciso un uomo per difenderne un altro, il taciturno vedovo Matt (Matteo) Calder si reca in una tendopoli alla ricerca del figlio Mark (Marco), lasciato alle cure di un amico e preso sotto la protezione della cantante di \"saloon\" Kay.\nDopo essersi fatto riconoscere dal figlio, Matt raggiunge con lui il loro piccolo \"ranch\" dove vivranno di caccia, pesca e agricoltura. Nel frattempo il fidanzato di Kay, il giocatore di \"poker\" Harry Weston, convince la ragazza a partire per Council City, dove egli potr\u00e0 depositare l'atto di propriet\u00e0 di una miniera d'oro che ha vinto giocando a carte.\nPartiti su una zattera lungo il fiume, i due si trovano presto in difficolt\u00e0 a causa delle rapide. Tratti in salvo da Matt e Mark, Harry pensa di continuare il viaggio via terra e chiede a Matt di poter acquistare il suo fucile e il suo cavallo. Poich\u00e9 Matt rifiuta, Harry lo colpisce e \"prende in prestito\" ci\u00f2 di cui ha bisogno. Kay decide per\u00f2 di fermarsi per aiutare Matt e Mark e fare in modo che Harry viaggi pi\u00f9 veloce da solo e ritorni presto a restituire il maltolto a Matt.\nQuando un gruppo di \"pellirosse\" attacca il \"ranch\", i tre sono costretti a fuggire con la zattera lasciata da Harry. Durante una delle soste Matt e Kay discutono: mentre l'uomo domanda a Kay perch\u00e9 voglia sposare Harry nonostante abbia messo in pericolo un bambino, la ragazza gli ricorda che Harry, diversamente da lui, non ha mai ucciso nessuno e gli rinfaccia di aver ammazzato un uomo sparandogli alle spalle.\nMark casualmente assiste alla discussione e cos\u00ec il padre \u00e8 costretto a rivelargli prematuramente (lo avrebbe fatto quando il giovane fosse stato pi\u00f9 adulto) la verit\u00e0 sul suo passato, cio\u00e8 di aver ucciso un uomo per difendere un suo amico e di essere andato in prigione per questo, ma il bambino rimane deluso non riuscendo a comprendere le motivazioni di una vile azione.\nDurante il viaggio Kay inizia ad apprezzare il coraggio di Matt e la cura che egli ha per Mark e per lei. Dopo varie difficolt\u00e0 (l'attacco di un leone di montagna, l'incontro con dei cercatori d'oro alla caccia di Harry che ha rubato loro i diritti sulla miniera e che cercano di rapire Kay, un nuovo assalto dei \"pellirosse\" e il superamento del tratto pi\u00f9 pericoloso delle rapide) i tre giungono infine in citt\u00e0.\nMark riconosce il loro cavallo di fronte ad un saloon, ma Kay implora Matt di lasciarle il tempo di parlare con Harry prima di un regolamento di conti tra i due, sicura che il suo fidanzato si scuser\u00e0 e restituir\u00e0 il maltolto.\nMentre Matt e Mark si trovano in un magazzino per fare provviste e rifornirsi di vettovaglie e di un fucile, avviene di fuori il confronto tra i due uomini, Harry spara a Matt disarmato e sta per dargli il colpo di grazia, cos\u00ec Mark \u00e8 costretto ad utilizzare il fucile che aveva preso nel negozio ed a sparare alle spalle a Harry per salvare il padre, capendo cos\u00ec il comportamento tenuto dal genitore in passato.\nKay disorientata dall'accaduto, torna a esibirsi tristemente presso il \"saloon\", ma la sera stessa, mentre sta cantando, entra Matt che la prende sulle spalle, di fronte allo stupore e malcontento dei presenti, e la carica sul calesse pieno di provviste e vettovaglie in cui \u00e8 seduto anche Mark.\nAlla domanda di Kay a Matt: \"\"dove mi porti ?\" ... Matt le risponde: \"a casa\"\" !\nLa ragazza lascia cadere le sue scarpette rosse in mezzo alla strada, simbolo della sua carriera di cantante, mentre il calesse con i tre si allontana.\nProduzione.\nIl film \u00e8 particolarmente notevole per il passo frizzante, ottenuto grazie al montaggio di Louis R. Loeffler, con tagli molto veloci tra le scene. Mitchum e la Monroe girarono personalmente molte scene acrobatiche, e la Monroe si slog\u00f2 la caviglia durante le riprese.\n\"River of No Return\" ha anche protagonista il maestoso scenario del Banff e Jasper National Parks in Alberta, Canada.\nSia Preminger che Marilyn furono costretti a lavorare al film contro il loro volere, a causa di obblighi contrattuali. Entrambi espressero la loro frustrazione sulla sceneggiatura che consideravano di bassa qualit\u00e0. Comunque, il film ebbe un grande successo di botteghino e rimane uno dei classici western.\nLe riprese iniziarono nel giugno 1953 e terminarono il 29 settembre dello stesso anno. Gli esterni vennero girati principalmente in Canada, ad Alberta presso il Banff National Park e il Jasper National Park; inoltre le scene del fiume presso il Maligne River, il Bow River ed il Snake Indian River; negli USA vennero realizzate altre riprese del fiume (al Salmon River, Idaho) e le scene interne presso gli studi della 20th Century Fox a Los Angeles.\nFu il primo lungometraggio girato in CinemaScope in Canada. Fu inoltre il primo film ad utilizzare la versione \"estesa\" della celebre fanfara della 20th Century Fox; composta da Alfred Newman, fu una nuova versione di quella originale incisa nel 1933, utilizzata sino al 1967 quando la Fox torn\u00f2 alla versione pi\u00f9 breve (quella estesa venne ripresa nel 1977 per il film \"Guerre Stellari\").\nMusiche.\nLa colonna sonora ruota intorno principalmente al brano del titolo, scritto da Ken Darby e Lionel Newman, cantato sui titoli di testa da Robert Mitchum e su quelli di coda da Tennessee Ernie Ford. La canzone viene interpretata anche da Marilyn, che esegue inoltre altri tre brani, \"I'm Gonna File My Claim\", \"One Silver Dollar\", \"Down in the Meadow\", tutti firmati da Darby-Newman."}
{"id": "1450463", "revid": "767487", "url": "https://it.wikipedia.org/wiki?curid=1450463", "title": "Provincia di Tissemsilt", "text": "La provincia di Tissemsilt (in arabo: \u0648\u0644\u0627\u064a\u0629 \u062a\u0633\u0645\u0633\u064a\u0644) \u00e8 una delle 48 province dell'Algeria. Prende il nome dal suo capoluogo Tissemsilt. Altre localit\u00e0 della provincia sono Larbaa e Theniet El Had. \nPopolazione.\nLa provincia conta 294.476 abitanti, di cui 149.434 di genere maschile e 145.042 di genere femminile, con un tasso di crescita dal 1998 al 2008 dell'1.1%.\nSuddivisione amministrativa.\nLa provincia \u00e8 suddivisa in 8 distretti, a loro volta suddivisi in 22 comuni."}
{"id": "1450464", "revid": "1573940", "url": "https://it.wikipedia.org/wiki?curid=1450464", "title": "Tissemsilt", "text": "Tissemsilt \u00e8 una citt\u00e0 dell'Algeria, capoluogo della provincia omonima. La citt\u00e0 esisteva gi\u00e0 nell'antichit\u00e0; fu fondata dai Fenici nel IV secolo a.C., e in seguito fu controllata dai Romani (dal 30 a.C., dagli Arabi (dal VII secolo), dagli Spagnoli e dai Turchi (dal XVI secolo) e dai francesi (dal 1860)."}
{"id": "1450465", "revid": "2014155", "url": "https://it.wikipedia.org/wiki?curid=1450465", "title": "Carolina Augusta di Baviera", "text": "Biografia.\nFamiglia d'origine.\nCarolina era figlia del re Massimiliano I di Baviera (1756-1825) e della sua prima moglie Augusta Guglielmina d'Assia-Darmstadt (1765-1796).\nI suoi nonni paterni erano il conte palatino Federico Michele di Zweibr\u00fccken-Birkenfeld e la contessa palatina Maria Francesca del Palatinato-Sulzbach; quelli materni erano Giorgio Guglielmo d'Assia-Darmstadt e Maria Luisa Albertina di Leiningen-Dagsburg-Falkenburg.\nPrimo Matrimonio.\nL'8 giugno del 1808 Carlotta Augusta spos\u00f2 nella Sala Verde del Castello di Monaco di Baviera, con un duplice rito cattolico e luterano, il principe ereditario Guglielmo I di W\u00fcrttemberg (1781-1864), figlio del re Federico I del W\u00fcrttemberg e della principessa Augusta Carolina di Braunschweig-Wolfenb\u00fcttel. Si tratt\u00f2 di un matrimonio di protezione, a carattere politico, volto ad evitare che i due principi divenissero soggetti a nozze decise da Napoleone Bonaparte. Durante l'intera cerimonia Guglielmo fu freddo ed assunse un'aria indifferente. In seguito, la prima frase che rivolse alla moglie fu la seguente, detta in francese: \"siamo vittime della politica\". Questo matrimonio, privo di figli, fu annullato nel 1814. Nel momento in cui s'apprest\u00f2 a lasciare Monaco il Principe rifiut\u00f2 oltre tutto di prender posto nella carrozza della moglie. A Stoccarda Guglielmo condusse una vita separata, evitando di cercare il contatto di Carlotta. Il matrimonio non venne mai consumato e Carlotta Augusta venne sistemata in un'ala del Castello Reale di Stoccarda, situata lontana il pi\u00f9 che possibile dalla camera di Guglielmo, cosicch\u00e9 ella non poteva incontrarlo in alcun modo. I due si vedevano solo a cena, dove parlavano di vari argomenti, e dove la principessa era comunque trattata in modo non galante e talvolta persino insultante. La giovane principessa trov\u00f2 conforto nella dama posta a capo della sua corte, la baronessa Camilla Andlau e nel suo confessore, Sebastian Franz Job, oltre che nelle lettere del suo fratello preferito Luigi, di cui si fidava completamente. In questi anni ella trascorse il suo tempo rinfrescando il suo italiano, imparando l'inglese, facendo passeggiate, leggendo (preferibilmente Goethe) e dipingendo, essendo quest'ultima una delle sue occupazioni preferite. Dopo la caduta di Napoleone, il suo primo matrimonio si concluse con un divorzio. Guglielmo, divenuto nel frattempo re del W\u00fcrttemberg, us\u00f2 un Concistoro luterano per far dichiarare nulla la sua unione con Carlotta il 31 agosto 1814. Di ci\u00f2 la principessa venne generosamente indennizzata e si trasfer\u00ec presso una sua zia, che viveva a Neuburg an der Donau, che l'accolse amorevolmente. Tuttavia, per essere dichiarata libera da ogni legame, e divenire cos\u00ec disponibile per un nuovo matrimonio, anche la Chiesa Cattolica doveva annullare il matrimonio, dopo aver seguito una lunga procedura. Infine, il 12 gennaio 1816, anche Papa Pio VII la liber\u00f2 dai suoi voti matrimoniali.\nSeconde Nozze.\nSpinto dal padre, il fratello Luigi tent\u00f2 di organizzarle nuove nozze, avviando trattative con il Granduca Ferdinando III di Toscana. La sorella fu informata di questi progetti ed a sua volta Ferdinando inform\u00f2 suo fratello, l'Imperatore Francesco. Il principe Metternich tuttavia aveva un altro piano, e riusc\u00ec a fare in modo che i due fratelli concorressero per la mano di Carlotta. Dal canto suo, Massimiliano, che adorava la figlia, non era consapevole dell'interesse di Francesco, mentre Luigi manovr\u00f2 abilmente per occultare la proposta. La principessa dovette decidersi a scegliere tra i due ed infine opt\u00f2 per Francesco, mossa da intenti politici affini a quelli di Metternich e del Ministro bavarese Montgelas. Ferdinando, dal canto suo, avendo compreso la situazione, ritir\u00f2 la sua candidatura di sua spontanea volont\u00e0, facilitando cos\u00ec la scelta di Carlotta. Il 29 ottobre 1816 si celebrarono nella Cappella del Palazzo Reale di Monaco le nozze per procura, in cui Luigi rappresent\u00f2 Francesco.\nLasciata la Baviera, Carlotta venne ufficialmente consegnata ad Alt\u00f6tting, nei pressi di Branau, ed attraversate ke citt\u00e0 di Ried, Enns e St. P\u00f6lten, raggiunse il 9 novembre 1816 Sch\u00f6nbrunn, dove venne accolta dallo sposo e dall'intera famiglia asburgica.\nIl 10 novembre del 1816 Carlotta si spos\u00f2 di persona con Francesco I d\u2019Austria (1768-1835), imperatore d'Austria, re di Ungheria e re di Boemia, figlio dell'imperatore Leopoldo II d'Asburgo-Lorena e dell'imperatrice Maria Ludovica di Borbone-Spagna. La prima moglie di Francesco, Elisabetta Guglielmina di W\u00fcrttemberg, era una zia del suo primo marito. Nel contempo Carlotta mut\u00f2 il proprio nome in Carolina Augusta, essendo consapevole che il suo nome era ormai associato all'epoca in cui era stata principessa del W\u00fcrttemberg. A Vienna non si tennero grosse manifestazioni in onore delle nozze, com'era avvenuto a Monaco, dato che l'Imperatore viveva in un regime di costante economia. Anche questo secondo matrimonio fu senza figli, e Carolina, non potendo esercitare alcun ruolo politico, si dedic\u00f2 alle attivit\u00e0 caritative. Grazie ai suoi sforzi furono costruiti numerosi ospedali, istituti per l'infanzia nonch\u00e9 alloggi per i lavoratori (il cosiddetto Carolin\u00e4u situato a Vienna V, nell'Arbeitergasse).\nDopo la morte del marito, Carolina visse a Salisburgo e all'inizio ebbe buoni rapporti con la sorellastra Sofia, che aveva sposato nel 1824 l'Arciduca Francesco Carlo, ma in seguito ebbe continue frizioni con lei per questioni di etichetta. Ebbe comunque un ottimo rapporto con i figli di Sofia, tra cui v'era il futuro Imperatore Francesco Giuseppe, e fu uno dei pochissimi membri della famiglia imperiale ad avere rapporti amichevoli con l'Imperatrice Elisabetta, che era oltre tutto sua nipote.\nBenvoluta e amata da tutti, Carolina Augusta mor\u00ec alla notevole et\u00e0 d'ottantuno anni e venne sepolta accanto al marito e alle sue prime tre mogli nella Cripta dei cappuccini.\nPersonalit\u00e0 ed Aspetto.\nI contemporanei descrissero Carolina Augusta come una donna semplice, illustre, simpatica, intelligente e religiosa.\nTuttavia non era bella, perch\u00e9 all'et\u00e0 di due anni si era ammalata di vaiolo, che le aveva lasciato brutte cicatrici. Dal primo incontro con il primo marito gli dimostr\u00f2 la sua apprensione di apparirgli poco attraente. Guglielmo ment\u00ec dicendole che la cosa non rivestiva per lui alcuna importanza, mentre in realt\u00e0 avrebbe preferito una consorte con un aspetto differente [senza fonte]"}
{"id": "1450471", "revid": "121935665", "url": "https://it.wikipedia.org/wiki?curid=1450471", "title": "Gracie's Choice", "text": "Gracie's Choice \u00e8 un film televisivo statunitense del 2004, diretto da Peter Werner.\nTrama.\nDopo che la loro madre tossico-dipendente \u00e8 stata mandata in carcere, Grace (Kristen Bell), \u00e8 costretta a occuparsi dei suoi tre fratellastri e una sorellastra senza nessun aiuto."}
{"id": "1450474", "revid": "1783371", "url": "https://it.wikipedia.org/wiki?curid=1450474", "title": "Fr\u00f3\u00f0i", "text": "Fr\u00f3\u00f0i (dall'antico norreno Fr\u00f3\u00f0r) o Froda (antico inglese) \u00e8 il nome di diversi re leggendari danesi citati in vari testi tra i quali l'Edda in prosa e la \"Saga degli Ynglingar\" di Snorri Sturluson, il \"Beowulf\", le \"Gesta Danorum\" di Saxo Grammaticus e il \"Gr\u00f3ttas\u00f6ngr\".\nIl \"Gr\u00f3ttas\u00f6ngr\".\nNel \"Gr\u00f3ttas\u00f6ngr\" viene citato un Fr\u00f3\u00f0i figlio di Fridleif figlio di Skj\u00f6ld nel cui idromele re Fj\u00f6lnir anneg\u00f2 (secondo la \"Saga degli Ynglingar\"). In quest'opera e nello \"Sk\u00e1ldskaparm\u00e1l\" Snorri Sturluson dice Fr\u00f3\u00f0i contemporaneo di Augusto e commenta la pace che perdur\u00f2 durante il suo regno suggerendo un collegamento con la nascita di Ges\u00f9. Sebbene le fonti islandesi indichino che Fr\u00f3\u00f0i fu un re molto antico, nel 5\u00b0 libro delle \"Gesta Danorum\" Saxo lo colloca relativamente tardi, pur confermando la contemporaneit\u00e0 con Augusto e Ges\u00f9.\nLa \"Saga degli Ynglingar\" e le \"Gesta Danorum\".\nSecondo la \"Saga degli Ynglingar\" e le \"Gesta Danorum\" Fr\u00f3\u00f0i fu il padre di Halfd\u00e1n; perci\u00f2 queste due opere lo collocano nel V-VI secolo. Sembra essere lo stesso re che pi\u00f9 tardi nella \"Saga degli Ynglingar\" aiut\u00f2 il re svedese Egil (Ongen\u00feeow) a sconfiggere il thrall Tunni. Per questo Egil e suo figlio Ottar (Ohthere) divennero tributari del re danese.\nLe \"Gesta Danorum\" inoltre riportano i nomi di sei Frotho, latinizzazione di Fr\u00f3\u00f0i:\nIl \"Beowulf\".\nNel \"Beowulf\" un certo Froda (Fr\u00f3\u00f0i) \u00e8 detto essere il padre di Ingeld (Ingjald) e re degli Hea\u00f0obard; non c'\u00e8 traccia dell'esistenza degli Hea\u00f0obard nelle fonti norrene e questo Fr\u00f3\u00f0i appare talvolta come il fratello di Halfdan, mentre l'ostilit\u00e0 tra Danesi ed Hea\u00f0obard diventa una faida tra i due in cui Fr\u00f3\u00f0i uccide Halfdan e viene ucciso dai due nipoti, Helgi (Halga) e Hroar (Hro\u00f0gar): questa storia \u00e8 riportata per esempio nella \"Hr\u00f3lfs saga kraka ok kappa hans\". Nel riassunto della perduta \"Saga degli Skj\u00f6ldungar\" di Arngr\u00edmur J\u00f3nsson \u00e8 riportata la stessa storia, con la differenza che i nomi Fr\u00f3\u00f0i e Ingjald sono scambiati. Saxo Grammaticus nel 6\u00b0 libro parla di questo Fr\u00f3\u00f0i come un re leggendario molto posteriore, figlio di Fridleif e nipote del precedente Fr\u00f3\u00f0i; inoltre mostra di conoscere qualcosa riguardo ad una faida, ma non menziona mai Halfdan in questo frangente. Al contrario Saxo ci descrive l'uccisione di Fr\u00f3\u00f0i da parte dei Sassoni e ci dice che, dopo un matrimonio di convenienza fra il figlio Ingel e una principessa sassone per far cessare la faida, Ingel la riaccese sotto le pressioni di un vecchio guerriero, proprio come nel \"Beowulf\".\nNomi moderni.\nIl nome Fr\u00f3\u00f0i (intelligente, astuto) \u00e8 ancora utilizzato in islandese e faroese e appare nelle forme latinizzate Frotho e Frodo; anglicizzazioni sono Frode, Fr\u00f3di, Fr\u00f3thi e Frodhi; Frode appare anche in danese, norvegese e svedese (vedi qui).\nIl numero di uomini con il nome Frode in Scandinavia \u00e8:\nTolkien, il celebre scrittore e studioso di lingue germaniche e antichi miti, ha utilizzato il nome di Frodo per uno dei protagonisti del romanzo \"Il Signore degli Anelli\"; in lingua Ovestron il nome rimane immutato (con desinenza \"-a\" finale), tuttavia nelle sue traduzioni in lingua moderna Tolkien ha usato la desinenza generale \"-o\", per rendere i nomi pi\u00f9 simili e coerenti con le lingue moderne."}
{"id": "1450479", "revid": "793629", "url": "https://it.wikipedia.org/wiki?curid=1450479", "title": "Provincia di Tlemcen", "text": " \nLa provincia di Tlemcen \u00e8 una delle 48 province dell'Algeria. Prende il nome dal suo capoluogo Tlemcen.\nPopolazione.\nLa provincia conta 949.135 abitanti, di cui 482.364 di genere maschile e 466.771 di genere femminile, con un tasso di crescita dal 1998 al 2008 dell'1.2%.\nDistretti.\nLa provincia \u00e8 suddivisa in 20 distretti:\nNella tabella sono riportati i comuni della Provincia, suddivisi per distretto di appartenenza."}
{"id": "1450485", "revid": "339392", "url": "https://it.wikipedia.org/wiki?curid=1450485", "title": "Minerva Paradizo", "text": ""}
{"id": "1450488", "revid": "53673", "url": "https://it.wikipedia.org/wiki?curid=1450488", "title": "Cosa avete fatto a Metal Carter?", "text": "Cosa avete fatto a Metal Carter? \u00e8 il secondo album in studio del rapper italiano Metal Carter, pubblicato a gennaio 2007 dalla Vibrarecords.\nIl disco.\nSi tratta dell'album che l'artista stesso considera il suo lavoro pi\u00f9 oscuro e introspettivo. Il disco infatti \u00e8 caratterizzato da tematiche fortemente autobiografiche e legate all\u2019infanzia e all\u2019adolescenza tormentate del rapper, segnate da violenze subite in famiglia e dall\u2019utilizzo di psicofarmaci. Le strumentali sono estremamente cupe, angosciose, talvolta tristi (specialmente nelle strofe dove l\u2019artista esprime il proprio dolore, come nella canzone \"Nei miei occhi\") e in alcuni casi presentano dei campionamenti. Ad esempio i Beat dei brani \"Nella mia mano\", \"Hardcore Pt. 1\" e \"Truceboia\" sono tratti, rispettivamente, da \"Det Var En Gang Et Menneske\" di Wongraven, \"Division del Norte\" dei Brujeria e \"XII-XI-MCMXIX: Di Nuovo In Armi!\" degli Ianva. Il titolo dell\u2019album \u00e8 una citazione dal thriller italiano del 1972 \"Cosa avete fatto a Solange?\". Il ritornello del brano \"Lascia che io sia\" rappresenta una macabra distorsione dell\u2019omonima canzone di Nek, mentre il ritornello di \"Nella mia mano\" presenta le medesime parole contenute nella sigla italiana dell\u2019anime del 1979 \"La balena Giuseppina\". I featuring presenti nel disco sono, oltre che con gli altri membri dei Truceboys, con DJ Gengis Khan, Duke Montana, Jake La Furia e Julia. L\u2019unico videoclip estratto dall\u2019album \u00e8 quello di \"Nella mia mano\". Le strumentali dei brani \"Con il Crack\" e \"Truceboia\", infine, sono presenti nella colonna sonora del film pornografico \"Mucchio Selvaggio\", diretto da Matteo Swaitz, mentre \"Lascia che io sia\" compare nei titoli di coda. "}
{"id": "1450491", "revid": "767487", "url": "https://it.wikipedia.org/wiki?curid=1450491", "title": "Spartan (film)", "text": "Spartan \u00e8 un film del 2004 scritto e diretto da David Mamet."}
{"id": "1450496", "revid": "1652635", "url": "https://it.wikipedia.org/wiki?curid=1450496", "title": "Colle del Moncenisio", "text": "Il colle del Moncenisio (2083 metri s.l.m. - in francese \"Col du Mont Cenis\") \u00e8 il valico alpino che separa le Alpi Cozie dalle Alpi Graie, posto tra Italia e la Francia, unendo la val di Susa, nella Citt\u00e0 metropolitana di Torino, con la regione dell'alta Moriana, compresa nel dipartimento francese della Savoia. D\u00e0 il nome alle Alpi del Moncenisio e alla Strada statale 25 del Moncenisio. Questo territorio era storicamente savoiardo prima dell'annessione del ducato di Savoia alla Francia nel 1860, ma da sempre conteso dalla potente Abbazia di Novalesa prima e dalla diocesi di Torino e diocesi di Susa poi, nonch\u00e9 dal villaggio di Ferrera Cenisio per il controllo del valico e lo sfruttamento dei boschi e pascoli.\nEtimologia.\nSembra che il termine Moncenisio derivi da \"Monte delle ceneri\". Secondo la tradizione a seguito di un incendio boschivo si sarebbero accumulate delle ceneri in loco, da cui il nome. La traccia delle ceneri, peraltro, \u00e8 stata trovata durante i lavori della costruzione della strada.\nDal colle prende anche il nome il vicino comune di Moncenisio, o Ferrera Cenisio.\nGeografia.\nDal punto di vista geopolitico il colle \u00e8 situato totalmente in territorio francese a seguito delle modifiche del confine per Trattato di Parigi fra l'Italia e le potenze alleate ottenute dalla Francia per i danni subiti a causa della II guerra mondiale. Il confine italo-francese si stacca dallo spartiacque principale in corrispondenza della Punta Marmottere (comune di Novalesa) e piega decisamente in direzione sud-ovest scendendo verso il Torrente Cenischia. Sono quindi ceduti alla Repubblica francese oltre al valico la parte sommitale delle montagne della testata della Val Cenischia con i pascoli del Comune di Novalesa e la parte alta del monte Giusalet nel Comune di Venaus.\nLa linea di confine torna a coincidere con lo spartiacque sul lato opposto della valle in prossimit\u00e0 della Punta Tricuspide (comune di Giaglione).\nIl colle separa le Alpi Cozie dalle Alpi Graie. La prima vetta delle Alpi Graie che si incontra a nord-est del colle \u00e8 la Punta Roncia; la prima vetta delle Alpi Cozie che si incontra a sud-est del colle \u00e8 la Punta Clairy.\nAppena sotto il colle, nel versante che scende verso l'Italia ma ancora in territorio francese, \u00e8 stata costruita una grande diga per la produzione di energia elettrica, divisa tra Italia e Francia. La diga forma il Lago del Moncenisio, specchio d'acqua peraltro gi\u00e0 esistente in passato, anche se di dimensione minore; sulle sue rive sorgeva il vasto Ospizio del Moncenisio (che ospit\u00f2 numerosi eserciti nelle varie epoche), distrutto con la costruzione dell'attuale invaso.\nNei periodi di svuotamento \u00e8 possibile vedere i resti di tre dighe di costruzione precedente che sono state sommerse dalle acque del grande lago creatosi con la costruzione dell'ultimo sbarramento.\nStoria.\nIl colle ha avuto una grande importanza storica. Quando Annibale attravers\u00f2 le Alpi dalla Francia verso l'Italia si pensava che avesse attraversato il Colle del Piccolo Moncenisio e il Colle Clapier, situati ad ovest dell'attuale Colle del (Grande) Moncenisio. Una recente ricostruzione colloca il passaggio di Annibale per il colle dell'Autaret, che mette in comunicazione Av\u00e9role (in alta Maurienne) e Malciaussia (Valli di Lanzo).\nVia Francigena e Ospizio.\nNel Medioevo il Colle diventa uno dei valichi alpini pi\u00f9 frequentati per attraversare le Alpi per quelli provenienti dall'Europa del Nord, diventando uno snodo fondamentale del fascio di itinerari denominato Via Francigena. Spiega Renato Stopani che \u00ab\"sebbene usato anche anteriormente come alternativa al Gran San Bernardo, il passo del Moncenisio nel corso del XII secolo fu sempre pi\u00f9 transitato da uomini e merci che procedevano in direzione delle grandi fiere della Champagne, dove la presenza dei mercanti italiani si faceva sempre pi\u00f9 consistente. La sua scelta come punto di attraversamento dell'area alpina era perci\u00f2 frequente all'epoca di Filippo Augusto, tanto che nell'area prealpina la vera strada di Francia era considerata quella che collegava al Moncenisio\"\u00bb.\nL'itinerario venne favorito sin dal IX secolo con la fondazione dell'Ospizio del Moncenisio da parte dell'imperatore Ludovico il Pio, che circa mille anni dopo verr\u00e0 ricostruito da Napoleone Bonaparte. Casa Savoia, per pi\u00f9 di otto secoli custode dei territori a cavallo del passo, bas\u00f2 per molto tempo il suo potere sul controllo dell'itinerario e sulla facolt\u00e0 di concedervi il transito a eserciti e mercanti.\nLa strada settecentesca \u00e8 ancora in gran parte conservata e percorribile oggi sino all'abitato di Novalesa, dove oltre alla celebre Abbazia, si conserva un borgo con una caratteristica fisionomia alpina e un'antica locanda medioevale recentemente riscoperta, la \"Casa degli affreschi\", probabilmente da identificare con la \"Locanda della Croce Bianca\" citata nei documenti a partire dal XIV secolo. Si conosce un solo altro caso nelle Alpi di ambiente di questo tipo conservatosi, in Val Pusteria, oltre ad uno cittadino a Moncalieri. Significativamente, questo punto tappa della Via Francigena, presenta in facciata affreschi con gli stemmi delle regioni europee di provenienza e di destinazione degli avventori che frequentavano il valico del Moncenisio.\nLa strada carrozzabile voluta da Napoleone I.\nNapoleone Bonaparte vi fece costruire tra il 1803 ed il 1810, sotto la direzione degli ingegneri Derrien e Ducasse, la grande strada di collegamento internazionale ancora oggi esistente tra Susa e San Giovanni di Moriana e una nuova struttura per l'Ospizio del Moncenisio, ormai scomparso sotto le acque del lago artificiale. Si trattava di infrastrutture importanti per lo spostamento veloce degli eserciti, come nel 1859 per le Guerre di Indipendenza; sempre il grande c\u00f3rso fu responsabile dell'arresto di Papa Pio VII, suo prigioniero, il quale fu condotto nel maggio del 1812 in Francia tramite il Passo del Moncenisio, fatto questo che lo prov\u00f3 a tal punto che gli venne impartita l'estrema unzione.\nPapa Chiaramonti comunque non per\u00ed e pot\u00e9 ritornare quasi al termine dell'epopea napoleonica sul trono di Pietro. Oggi la carrozzabile, nel tratto da Susa al Colle modificata in ampiezza rispetto all'origine a seguito dell'installazione della Ferrovia Fell e nella parte terminale traslata per la costruzione del grande sbarramento artificiale, costituisce la parte terminale della Strada statale 25 del Moncenisio e varia il suo nome dopo il valico in \"D 1006\".\nLa corsa automobilistica Susa-Moncenisio.\nDal 1902 viene disputata sul lato italiano del valico una fra le pi\u00f9 antiche corse automobilistiche su strada in salita, la Susa-Moncenisio.\nLa Ferrovia Fell.\nNel 1868 venne costruita lungo la strada del colle la Ferrovia del Moncenisio con locomotive a sistema Fell. La ferrovia venne smantellata alcuni anni dopo (1871) in occasione dell'apertura del Traforo ferroviario del Frejus. Sono ancora visibili, sulla strada che sale da Susa, numerosi manufatti (gallerie, muretti, ponti) di quella ferrovia. Nel 1947 con il trattato di Parigi il territorio del Moncenisio pass\u00f2 dall'Italia alla Francia e amministrativamente l'italiano Comune di Moncenisio si ridusse a un lembo di territorio intorno alla frazione di Ferrera Cenisio, antico punto tappa per chi valicava il Colle.\nFortificazioni militari.\nIl Colle del Moncenisio nei secoli ha avuto una grande importanza militare. Con la cessione nel 1860 della Savoia alla Francia \u00e8 diventato il valico di confine tra i paesi. Ha quindi visto la realizzazione di grandi sistemi fortificati che dovevano difendere l'accesso al passo da un'eventuale azione nemica rivolta verso la Valle di Susa, porta di accesso alla Pianura Padana.\nNel 1874-80 il Regio Esercito cre\u00f2 la \"Piazza militare del Moncenisio\", costituita dai forti in pietra Cassa, Varisello e Roncia. A questi aggiunsero altre importanti batterie e fortificazioni, come la Batteria Pattacroce e la Caserma difensiva del Malamot, eretta sulla cima del monte omonimo. I Francesi a loro volta costruirono su un'altura presso il vecchio confine il Fort de la Turra.\nNei primi anni del XX secolo il colle vide la costruzione delle due batterie corazzate La Court e Paradiso. Negli anni trenta, sotto il regime fascista, furono realizzate numerosi bunker per le opere in caverna del \"Vallo Alpino\". \nNel 1940 il colle e le zone circostanti furono coinvolti nella Battaglia delle Alpi Occidentali; ulteriori episodi bellici avvennero tra 1944 e 1945.\nTutte le fortificazioni sono passate in territorio francese dopo le rettifiche di confine avvenute nel 1947 in forza del Trattato di Parigi. Rimangono molti resti delle opere militari, viste ogni anno da centinaia di persone. Sconsigliata la visita per pericolo di crolli.\nTurismo.\nLa zona del colle \u00e8 anche un luogo interessante dal punto di vista del turismo nella stagione estiva, grazie alla possibilit\u00e0 di effettuare escursioni e ciclismo.\nLa strada che attraversa la zona dell'altipiano del Moncenisio si tiene a mezza costa leggermente pi\u00f9 in alto del colle stesso e raggiunge cos\u00ec l'altezza di 2.100 metri.\nNel periodo di chiusura invernale, la strada (RN 6) che dal colle scende sul lato francese, una volta innevata, diventa una pista da sci con il nome di \"Escargot\".\nCuriosit\u00e0.\nIl colle \u00e8 presentato durante una bufera in un famoso acquerello del 1820 del pittore inglese William Turner, intitolato \"Passaggio del Moncenisio: bufera di neve\", esposto al \"Museum and Art Gallery\" di Birmingham."}
{"id": "1450500", "revid": "63760", "url": "https://it.wikipedia.org/wiki?curid=1450500", "title": "Anniceride", "text": ""}
{"id": "1450501", "revid": "109417328", "url": "https://it.wikipedia.org/wiki?curid=1450501", "title": "Derbi GPR", "text": "La Derbi GPR, il cui nome significa Grand Prix Replica \u00e8 una motocicletta di piccola cilindrata (50\u00a0cm\u00b3 e 125\u00a0cm\u00b3), prodotta dalla casa motociclistica Derbi dal 1990 al 2013. Di questo modello sono stati presentati 2 differenti versioni: carenata con il nome \"Racing\" e naked con il nome \"Nude\".\nStoria.\nQuesto modello venne presentato a Milano nel 1989 e messo in produzione l'anno successivo. In seguito venne anche realizzato come ciclomotore.\nNel 2003 vennero presentate all'EICMA le nuove versioni che avrebbero rappresentato la quarta serie. Tra questi, il design della versione nuda venne realizzato dalla MDA (Motorcycle Design Association).\nCon la quinta serie venne ampliata la gamma grazie all'introduzione di un motociclo di cilindrata 125. Tale modello venne sviluppato in un periodo dove stavano aumentando le offerte per mezzi 125 a marce stradali, sia di tipo carenato che scarenato.\nNel 2007 vennero immesse nel mercato da altre marche diverse moto che risultano praticamente identiche o molto simili alla GPR, come la Gilera che present\u00f2 la SC 125.\nDescrizione.\nPrima serie.\nProdotta a partire dal 1990 nella cilindrata da 75 cm\u00b3, nel 1991 il modello base venne affiancato dalla versione Sport 75.\nLa carenatura era molto elaborata, in quanto il cupolino risultava decisamente bombato dal momento che ospitava il doppio faro rotondo anteriore. Le carenature laterali erano provviste di due prese dell'aria, di cui una pi\u00f9 alta per il radiatore e una pi\u00f9 piccola posta subito sotto. Essi erano abbinati a due sfoghi dell'aria, di cui uno per il radiatore e uno decisamente pi\u00f9 piccolo sulla parte inferiore vicino al puntale. Il serbatoio era sagomato per accogliere le gambe, mentre il codino era molto squadrato e presentava una feritoia di sfogo d'aria ai lati. La sella era del tipo a due pezzi e si presentava molto estesa, in particolar modo quella del guidatore.\nIl telaio era a doppio trave con il supporto delle pedane pilota ricavate direttamente sul telaio stesso, con telaietto saldato. Il motore era di produzione Derbi raffreddato a liquido, munito di nuova valvola in aspirazione e lubrificazione separata. Il cambio era a 6 marce, mentre le sospensioni anteriori erano a forcella da 40\u00a0mm con corsa da 140\u00a0mm. Il motociclo era fornito inoltre di freni a disco e pinze Grimeca, cerchi a nove razze per il posteriore e a sette per l'anteriore e di un monoammortizzatore posteriore per il forcellone monobraccio, i quali erano collegati tra loro tramite un sistema progressivo.\nSeconda serie.\nProdotta a partire dal 1998 fino al 2001, per questo modello sono state aggiunte le pedane del passeggero e le maniglie laterali basse sotto il codino.\nLa carena fu resa pi\u00f9 accattivante e particolare posizionando i fari non a filo della carenatura e pi\u00f9 interni ad essa. Il serbatoio venne sagomato per accogliere le gambe e fu predisposto per alzarsi ruotando sul perno anteriore. Sotto di esso \u00e8 stato inserito uno scomparto per gli oggetti.\nDi questo modello venne presentata anche una versione replica nel 2001.\nL'impianto frenante anteriore \u00e8 alla sinistra della ruota,vicino alla trasmissione finale, mentre quello posteriore \u00e8 posizionato sulla destra, accanto al miscelatore meccanico per la lubrificazione separata. Il telaio ospita la batteria nella sua zona anteriore, mentre il contenitore dell'olio motore e il vaso d'espansione del circuito di raffreddamento sono posti vicino alla sella pilota, subito davanti alla scatola dell'aria.\nTerza serie.\nLa terza serie della GPR 50 \u00e8 stata immessa nel mercato nel 2002.\nL'unica versione disponibile di questa serie \u00e8 dotata di cilindrata 50 carenata, con una carenatura molto rotondeggiante e pulita dove mancano feritoie e prese d'aria. Nel design si ha un'integrazione delle selle alla linea del ciclomotore, i doppi fari del cupolino vengono sovrapposti, il serbatoio rimane sagomato per accogliere le gambe e gli indicatori direzionali vengono ridisegnati con una forma ovale.\nI cerchi sono a tre razze e le sospensioni sono del tipo rovesciato. La forcella posteriore \u00e8 del tipo scatolato, mentre l'impianto frenante a disco anteriore \u00e8 disposto a sinistra accanto alla trasmissione finale, in opposto a quello posteriore posizionato a destra.\nQuarta serie.\nQuesta serie parte dal 2005 e dura fino a tutto il 2009.\nLa ciclistica \u00e8 la medesima per le diverse cilindrate della serie ed \u00e8 diversa dai modelli presenti sul mercato in quanto viene utilizzato un impianto frenante radiale all'anteriore abbinato ad un disco da 300\u00a0mm e un impianto posteriore da 180\u00a0mm. Tale configurazione, data la sua minore dimensione riduce la possibilit\u00e0 di bloccaggi, facilitando anche l'utilizzo in curva per i meno esperti.Oltre a ci\u00f2 \u00e8 stata inserita una gomma posteriore pi\u00f9 piccola rispetto al passato, nella misura di 130/70 per i primissimi esemplari del primo anno, cambiata poi in 140/70 dal 2006.\nQuesta serie venne presentata in due diverse cilindrate. La prima era la 50, dotata di un motore Derbi EBS 050 2T munito di miscelatore nel Model Year 2005, sostituito poi nel Model Year 2006 da un pi\u00f9 moderno Piaggio D50B. La seconda era la 125, il cui motore era un Minarelli-Yamaha 2T derivato dalla Yamaha TZR 125 e che \u00e8 stato rivisto nel suo insieme, con degli accorgimenti sull'alimentazione e sullo scarico.\nQuinta serie.\nNel 2009 venne presentata l'ultima serie della GPR. Inizialmente era prevista la sola cilindrata 125, ma dal 2010 venne aggiunta anche la cilindrata 50.\nRispetto alla serie precedente, la GPR 5\u00aa serie \u00e8 stata presentata nella sola versione Racing. Essa presenta numerose variazione nel design, in quanto lo scarico \u00e8 stato spostato dal codino alla parte bassa laterale, il quadro strumentazione \u00e8 stato integrato maggiormente, gli indicatori di direzione sono stati separati dagli specchietti retrovisori, il codino \u00e8 stato ridisegnato con una linea pi\u00f9 filante, le selle sono state rese pi\u00f9 tondeggianti, il serbatoio \u00e8 diventato meno spigoloso nella zona delle gambe e il cupolino ha perso le due prese d'aria laterali, le quali sono diventate una sola centrale.\nTra gli aggiornamenti si possono notare un telaio pi\u00f9 sagomato, curato e grande e una forcella pi\u00f9 asimmetrica. La capriata di rinforzo ora \u00e8 presente solo al lato sinistro, mentre per l'impianto frenante che anteriormente ha le stesse misure, al retrotreno ha una misura pi\u00f9 abbondante ed in linea con la concorrenza. In comune con la precedente versione si possono trovare i cerchioni delle ruote e le pinze dei freni.\nLa GPR con cilindrata 50 \u00e8 equipaggiata con un propulsore Derbi 2T con miscelatore, mentre la 125 ha un motore Derbi/Piaggio quattro tempi raffreddato a liquido."}
{"id": "1450502", "revid": "767487", "url": "https://it.wikipedia.org/wiki?curid=1450502", "title": "Last Days of America", "text": "Last Days of America \u00e8 un film del 2005 diretto da Kevin Ford.\nTrama.\n\u00c8 la storia di una giovane donna, che ha lasciato la sua societ\u00e0 ed ha intrapreso un cammino verso il suo silenzio interiore. Anche se lei sta vivendo in un piccolo cottage bel mezzo del nulla, la sua vita a New York continua a tornarle in mente."}
{"id": "1450504", "revid": "6923", "url": "https://it.wikipedia.org/wiki?curid=1450504", "title": "Societ\u00e0 Italiana del Linoleum", "text": "La Societ\u00e0 Italiana del Linoleum \u00e8 stata una societ\u00e0 per la produzione e la commercializzazione dell'omonimo prodotto per la pavimentazione.\nStoria.\nIl linoleum era stato inventato nel 1844, ma il brevetto era stato rinnovato nel 1864 con la sostituzione del caucci\u00f9, allora molto costoso, con l'olio di lino ossidato. Alla scadenza del nuovo brevetto in Europa fiorirono diverse iniziative concorrenti.\nNel 1894 Giovanni Battista Pirelli rilev\u00f2 lo stabilimento di Narni della \"Societ\u00e0 per la Fabbricazione e commercio di Oggetti in Caoutchouc Guttaperca e Affini\" e nel 1898 li conferisce alla \"Societ\u00e0 Italiana del Linoleum\".\nLa scelta dell'unit\u00e0 produttiva di Narni fu dovuta al fatto che era raccordata alla linea ferroviaria e permetteva pertanto l'afflusso delle varie materie prime: l'olio di lino, le farine di legno o di sughero, resine naturali (colofonia, gomma kauri, copale).\nGi\u00e0 nel 1899 la produzione di linoleum dello stabilimento di Narni raggiunge i 100 m\u00b2 al giorno.\nAnche nel dopoguerra continua l'espansione e giunge a 450 dipendenti.\nIl maggiore ostacolo era costituito dal forte dazio di importazione all'olio di lino. Per evitare tale dazio, la societ\u00e0 costruisce un secondo stabilimento in Svizzera, a Giubiasco. La societ\u00e0 svaluta il capitale da 800.000 lire a 480.000 e lo rivaluta con sottoscrizione fino a 1.248.000 lire.\nNel 1926 lo stabilimento di Narni viene dichiarato ausiliario e affluiscono commesse pubbliche.\nSi alternano poi crisi, come quella del 1929 con altri di espansione anche per la produzione di prodotti innovativi. Ma il settore \u00e8 in continua evoluzione per l'affermarsi di nuovi tipi di pavimentazione.\nLa \"Societ\u00e0 del linoleum\" tenta una diversificazione per coprire l'intera gamma dei prodotti, in particolare le moquette, prodotte nello stabilimento di Vighizzolo di Cant\u00f9 con il marchio \"Due Palme\". Il continuo sviluppo delle pavimentazioni tessili giustifica la cessione, avvenuta nel 1975, da Pirelli a Montefibre.\nCon la successiva crisi di tale gruppo il settore tessile \u00e8 ceduto al gruppo Radici, mentre lo stabilimento di Narni passa alla Fakta e poi viene incorporato nel gruppo Everest, con il compito di chiuderne la attivit\u00e0 dietro compenso di 2 miliardi pagati dalla regione: dal 1984 il procedimento fallimentare \u00e8 terminato alla fine del 2008.\nDurante gli anni '80 si \u00e8 registrata un'importante fase di crescita della sensibilit\u00e0 ambientale; nel settore dei rivestimenti per pavimenti questo comport\u00f2 un orientamento verso prodotti composti da materie prime naturali. Si \u201criscopre\u201d il Linoleum.\nIl Gruppo Sommer, uno dei leader europei nel mercato delle pavimentazioni resilienti, stava cercando proprio in quegli anni nuovi prodotti per poter ampliare il proprio portafoglio prodotti. Consapevole del trend positivo del Linoleum, nel 1987 Sommer decise di acquistare l'impianto di NARNI.\nComincia cos\u00ec una nuova vita per la fabbrica.\nNel 1997 Tarkett e Sommer decidono una fusione che segna la nascita del Gruppo Tarkett Sommer.\nGrazie ad investimenti importanti, l'efficienza nella produzione e conseguentemente la qualit\u00e0 del prodotto vengono costantemente migliorati. \nOra il sito di produzione \u00e8 accreditato ISO 9001, ISO 14001, SWAN (Nordic Environmental Label, certificazione molto nota nell'area scandinava) e Blaue Angel (certificazione tedesca). \nL'impianto di produzione del Linoleum di Narni esporta una quota superiore al 90% del prodotto finito.\nDegli oltre 100 impianti esistenti un tempo, oggi producono Linoleum solamente 4 fabbriche in Europa ed 1 in India.\nNel 2003, nell'ambito di una nuova strategia volta a rafforzare l'immagine del Gruppo e dei suoi partner nei mercati internazionali, viene deciso di modificare il nome del gruppo in Tarkett e quindi la ragione sociale dello stabilimento di Narni si trasforma in Tarkett S.p.A.\nNel mercato delle pavimentazioni e dei rivestimenti Tarkett \u00e8 leader, presente in tutto il mondo."}
{"id": "1450511", "revid": "287204", "url": "https://it.wikipedia.org/wiki?curid=1450511", "title": "Piccolini", "text": ""}
{"id": "1450521", "revid": "767487", "url": "https://it.wikipedia.org/wiki?curid=1450521", "title": "Terra bruciata (film 1999)", "text": "Terra bruciata \u00e8 un film del 1999 diretto da Fabio Segatori.\nTrama.\nDopo aver vissuto alcuni anni negli USA come stuntman, Francesco torna nel paese natale, in Basilicata, per il funerale degli anziani genitori, morti in quello che, almeno all'apparenza, \u00e8 stato un incidente. In realt\u00e0 i genitori sono stati uccisi da Macr\u00ec, boss mafioso locale, poich\u00e9 il padre s'era ribellato al suo potere criminale.\nCon l'aiuto di Maria, giovane ragazza che lavorava per il padre, Francesco decide di vendicare i genitori e di uccidere Macr\u00ec, nella cui gang milita anche Tonino, suo vecchio amico d'infanzia. Mentre la polizia brancola nel buio, e a nulla servono le \"mediazioni\" di fr\u00e0 Salvatore, Francesco riesce con uno stratagemma a sollevare la gang rivale di Macr\u00ec, scatenando per\u00f2 una sanguinosa guerra, di cui fanno le spese, in un primo momento, Tonino e la moglie dello stesso Macr\u00ec.\nTra sparatorie, duelli ed inseguimenti, si arriva alla resa dei conti finale, quando Francesco, in un lussuoso hotel, uccide il figlio di Macr\u00ec ed \u00e8 da questi inseguito su un'alta diga; dopo un cruento corpo a corpo, il boss precipita nel vuoto. Tutti i componenti della gang vengono arrestati, e Francesco pu\u00f2 cos\u00ec unirsi a Maria.\nProduzione.\nLuoghi delle riprese.\nIl film \u00e8 stato girato a cavallo tra la Basilicata e la Puglia ed in particolare tra i Sassi di Matera, gli scavi di Grumentum, le dighe di Monte Cotugno e del Pertusillo, nella Val d'Agri, a Moliterno, Senise, Sant'Arcangelo e Aliano. Poi nei territori di Ginosa (nella Gravina di Ginosa) e Gioia del Colle.."}
{"id": "1450523", "revid": "125759388", "url": "https://it.wikipedia.org/wiki?curid=1450523", "title": "Angelica Catalani", "text": "Biografia.\nGi\u00e0 da bambina dimostr\u00f2 particolare predisposizione al canto. Suo padre, che l'aveva affidata al Convento di Santa Lucia in Gubbio, la ricondusse a casa per farle studiare musica.\nNel 1797 capit\u00f2 a Senigallia l'impresario veneziano Alberto Cavos, il quale, udita la diciassettenne Angelica, non esit\u00f2 a farla debuttare quell'anno stesso al Teatro La Fenice di Venezia nella \"Lodo\u00efska\" di Mayr. Fu il primo di una serie di successi.\nI compositori scrivevano per lei appositamente opere, gli impresari gareggiavano tra loro in lauti stipendi. Recatasi, con vistoso compenso, a Lisbona, vi spos\u00f2 un ufficiale francese, che la port\u00f2 con s\u00e9 a Parigi.\nNella capitale francese fu ascoltata e notata da Napoleone, il quale le promise di voler corrisponderle lo stipendio di 100.000 Franchi l'anno; a tale importante offerta verbale la Catalani non seppe dare una risposta, ricordandosi del suo precedente impegno stabilito con Londra. Perci\u00f2 and\u00f2 in Inghilterra senza passaporto.\nA Londra il successo fu strepitoso ed i suoi guadagni altissimi (una sola serata le rese 2.000 sterline).\nTornata a Parigi nel 1814, Luigi XVIII le affid\u00f2 la direzione del Th\u00e9\u00e2tre Italien, con il compenso annuale di 160.000 franchi.\nMa il marito amministr\u00f2 male il Teatro Italiano, scritturandovi artisti mediocri e sperando fortuna unicamente dal favore popolare per la Catalani, la quale, chiuso il teatro, fu costretta a riprendere i viaggi. L'artista si esib\u00ec in molte citt\u00e0 d'Europa, ritrovandovi trionfali accoglienze.\nCant\u00f2, per l'ultima volta, a Ch\u00e2lons-sur-Marne il 20 gennaio 1830. Si ritir\u00f2 poi in una sua villa presso Firenze.\nNel 1849, per sfuggire ad una epidemia di colera, si rec\u00f2 a Parigi ma vi mor\u00ec proprio per questa malattia.\nLasci\u00f2 ai figli un patrimonio di diversi milioni."}
{"id": "1450529", "revid": "1305772", "url": "https://it.wikipedia.org/wiki?curid=1450529", "title": "Non dormire", "text": "Non dormire \u00e8 il primo album in studio del rapper italiano Noyz Narcos, pubblicato nel 2005 dalla Traffik Records.\nIl disco.\n\"Non dormire\" \u00e8 stato interamente prodotto dallo stesso rapper, ad esclusione delle tracce 3 e 5 (prodotte da DJ Sano), 6 (prodotta da Sine), 8 (prodotta da DJ Mighty Mi per l'album \"The High Exhaulted\" di Copywrite) e la 15 (prodotta da Seth).\nRispetto agli album successivi, \"Non dormire\" presenta un suono pi\u00f9 vicino all'hardcore hip hop per la presenza di basi musicali pesanti, campionamenti ripresi da tracce di metal estremo, hardcore punk e grindcore (\"Shabboo\", \"Bio Hazard\", \"Grand Finale\"), testi incentrati su tematiche quali droga, satanismo, misantropia, vita di strada, tematiche sociali, senza la mancanza di riferimenti cinematografici o tributi musicali.\nIl disco venne ristampato in edizione limitata e reintitolato \"Non dormire Reloaded\", la quale contiene \"Stop Hating\". Nel 2015, in occasione del decennale dall'uscita dell'album, \u00e8 stata commercializzata anche la versione LP."}
{"id": "1450530", "revid": "466539", "url": "https://it.wikipedia.org/wiki?curid=1450530", "title": "Francesco Gesualdi", "text": "In giovent\u00f9 fu allievo di don Lorenzo Milani alla Scuola di Barbiana, insieme al fratello Michele.\nBiografia.\nHa pubblicato vari libri e articoli riguardanti la negazione dei diritti umani, lo sfruttamento del lavoro minorile, il potere delle multinazionali, la crisi dell'occupazione, l'impoverimento a livello globale, il problema energetico, il debito del Terzo Mondo, l'inquinamento e la distruzione dell'ecosistema. Promuove l'uso di strumenti come il consumo critico, la \"non collaborazione\", il boicottaggio, il commercio alternativo, l'obiezione fiscale, la finanza sostenibile, le reti locali, la banca del tempo, lo sviluppo sostenibile, cercando in questo modo di favorire una rivoluzione degli stili di vita, della produzione e dell'economia. Ha coordinato numerose campagne di pressione nei confronti del potere politico e di multinazionali quali Nike, Chicco/Artsana, Chiquita, Del Monte. Collabora con la rivista \"Altreconomia\" e ha fondato insieme ad Alex Zanotelli la rete Lilliput. \nNel libro \"Dalla parte sbagliata del mondo\" Gesualdi racconta a Lorenzo Guadagnucci la sua vita e le sue battaglie. Nel settembre 2009 ha dato inizio alla campagna \"CERCA LA ROTTA\", un coordinamento fra gruppi sparsi in varie parti d'Italia che assieme riflettono su un nuovo modo di fare funzionare l'economia e la societ\u00e0 che pur disponendo di meno garantisce a tutti il soddisfacimento dei bisogni fondamentali. Nel 2010 pubblica \"Il prezzo del ferro\" (scritto insieme al missionario comboniano Dario Bossi) dove vengono raccontati i misfatti di una multinazionale del ferro e la risposta della rete di resistenza popolare che vi si oppone. Nel marzo 2011 ha pubblicato il romanzo \"I fuorilega del nordest\" dove affronta, tra gli altri temi, quello della xenofobia. Sempre nel 2011 ha pubblicato \"I mercanti della notizia\", che contiene un elenco ed un'analisi delle famiglie e delle istituzioni che di fatto detengono il potere economico e politico in Italia; inoltre aiuta a riconoscere giornali ed emittenti televisive in base ai loro proprietari.\nNel 2013 pubblica con Feltrinelli \"Le catene del debito\" e come possiamo spezzarle, un testo per indicare vie d'uscita dal debito pubblico dalla parte dei cittadini. Residente da molti anni nel pisano, utilizza tutto il suo tempo per coordinare e svolgere le attivit\u00e0 del Centro Nuovo Modello di Sviluppo di Vecchiano (PI), un centro di documentazione che si occupa di squilibri sociali e ambientali a livello internazionale, con l'obiettivo di indicare le iniziative concrete che ciascuno pu\u00f2 assumere, a partire dalla propria quotidianit\u00e0, per opporsi ai meccanismi che generano ingiustizia e malsviluppo. Una sezione del Centro svolge attivit\u00e0 di ricerca sul comportamento sociale ed ambientale delle imprese con l'obiettivo di fornire informazioni ai consumatori tramite guide cartacee e siti internet. Particolarmente sviluppata anche la riflessione su temi come la decrescita e l'economia stazionaria.\nNel 2014 \u00e8 candidato con l'Altra Europa con Tsipras alle Elezioni Europee nella circoscrizione Italia centrale, dove ottiene complessivamente 8.973 preferenze, senza essere eletto. Nel 2018, assieme a Rete ONU e Utilitalia, ha coordinato un Tavolo di confronto assieme agli stakeholder del settore indumenti usati al fine di individuare strumenti e soluzioni per superare l'infiltrazione della criminalit\u00e0 organizzata in questo settore. Ispirandosi a questo percorso, nel 2020 Utilitalia ha prodotto Linee Guida per l'affidamento della gestione degli indumenti usati. "}
{"id": "1450531", "revid": "1714743", "url": "https://it.wikipedia.org/wiki?curid=1450531", "title": "Pietro del Portogallo, conte di Urgell", "text": "Origine.\nSecondo il \"Nobiliario\" di Pietro Alfonso, conte di Barcelos, era il figlio terzogenito del re del Portogallo, Sancho I e della moglie, Aldonza (1160-1198), che secondo gli \"Ex Gestis Comitum Barcinonensium\" era la figlia della regina di Aragona, Petronilla (secondo la \"Ex Brevi Historia Comitum Provinci\u00e6 e familia comitum Barcinonensium\" era figlia del re d'Aragona e conte di Sobrarbe e Ribagorza, Ramiro II e della moglie, Matilde o Agnese) e del conte di Barcellona, Raimondo Berengario IV e quindi sorella del sovrano della corona d'Aragona, Alfonso II.Sancho I del Portogallo, sempre secondo il \"Nobiliario\" di Pietro Alfonso, conte di Barcelos, era il figlio del re del Portogallo, Alfonso I e della moglie, Mafalda, che secondo la \"Chronica Albrici Monachi Trium Fontium\" era la principessa Mafalda di Savoia (1125-1158), figlia secondogenita del conte di Savoia Amedeo III e di Mafalda d'Albon.\nBiografia.\nSecondo il \"Chronicon Conimbricensi\" Pietro (\"Rex D\u00f1s Petrus filius Regis Sancii et Regin\u00e6 D\u00f1\u00e6 Dulci\u00e6\") nacque il 23 marzo (\"X kalendas Aprilis\") 1187.\nIl cronista, Rodrigo Jim\u00e9nez de Rada, nel suo \"De Rebus Hispani\u00e6\" lo enumera, come il secondo dei i figli maschi (dopo Alfonso) di Sancho I e Dolce di Barcellona.\nPietro viene citato, assieme ai fratelli Alfonso e Ferdinando, e alle sorelle, Teresa e Sancha nel documento n\u00b0 9 delle \"Provas da Historia Genealogica da Casa Real Portugueza\", inerente ad una donazione fatta, nel 1189, dai suoi genitori, Sancho e Dolce al Mosteiro de Santa Maria de Alcoba\u00e7a.\nPietro viene inoltre citato, assieme ai fratelli e alle sorelle, nel testamento redatto dal padre Sancho, nell'ottobre del 1209, che compare come documento 10 delle \"Provas da Historia Genealogica da Casa Real Portugueza\", dove, stabilito che Alfonso gli sarebbe successo, a ciascuno di loro assegnava denaro e/o propriet\u00e0.\nAlla morte del padre, nel 1212, il nuovo re, Alfonso II, si rifiut\u00f2 di ottemperare alle disposizioni testamentarie; le sue sorelle Teresa, Sancha e Mafalda che avevano ricevuto in eredit\u00e0 tre castelli, unitamente alle rispettive citt\u00e0, con le relative rendite, reclamarono vivacemente. Ma Alfonso II, invocando l'inalienabilit\u00e0 delle propriet\u00e0 della corona, rifiut\u00f2 di consegnarle.Da questo fatto nacque una disputa tra il re e le tre sorelle, che avevano l'appoggio di Pietro e di buona parte della nobilt\u00e0; la disputa ben presto degener\u00f2 in un conflitto, in cui intervenne anche il marito separato di Teresa, il re del Le\u00f3n, Alfonso IX, che conquist\u00f2 Coimbra. Intervenne allora anche il re di Castiglia, Alfonso VIII, in favore di re Alfonso.\nLa guerra civile si protrasse per circa cinque anni e, alla fine vide il re vincitore.\nPietro dovette lasciare il Portogallo e si rifugi\u00f2 in Le\u00f3n, dove la sorella Teresa era stata regina, e dall'ex cognato, Alfonso IX di Le\u00f3n, che era stato suo alleato durante la guerra civile, ottenne l'incarico di Maggiordomo (responsabile del palazzo), che tenne dal 23 settembre 1223 al 18 agosto 1230.In quegli stessi anni and\u00f2 anche in Marocco, dove fu al servizio del \"Miramolim (Amir al-Mu'minin, comandante dei credenti)\" degli Almohadi, in Aragona ed in Catalogna, dove il re di Aragona, Giacomo I, lo accolse benevolmente, concedendogli una propriet\u00e0 nel Camp de Tarragona.\nCome ci viene confermato sia dal cronista, Rodrigo Jim\u00e9nez de Rada, nel suo \"De Rebus Hispani\u00e6\", che dalle \"Pruebas de la Historia de la Casa de Lara\", il 15 luglio del 1229, a Valls, Pietro spos\u00f2 la Contessa d'Urgell, Aurembiaix (1196-1231), che come ci confermano sia la \"Historia de los condes de Urgel, Tomo I\", che la \"Pruebas de la Historia de la Casa de Lara\" fu l'unica figlia del conte di Urgell, Ermengol VIII e della moglie, la contessa di Subirats, Elvira Perez (\u2020 dopo il luglio 1220), figlia del Signore de Molina e Mesa, XIII visconte di Narbona, il conte Pedro Manrique de Lara (?-1202) e della moglie, Sancha di Navarra (1148-1176), figlia del signore di Monz\u00f3n e Logro\u00f1o e re di Pamplona, Garc\u00eda IV Ram\u00edrez detto \"il Restauratore\", e di Urraca Alfonso di Castiglia, figlia illegittima del re di Le\u00f3n e Castiglia, Alfonso VII e di Urraca Fern\u00e1ndez de Castro.La \"Historia de los condes de Urgel, Tomo I\", ci riporta il documento del contratto matrimoniale.\nLa contessa Aurembiaix de Urgell era al suo secondo matrimonio essendosi separata, da un anno circa, dal signore della Casa di Castro, \u00c1lvaro P\u00e9rez de Castro \u00abel Castellano\u00bb, sposato, nel 1212 e poi nel 1228, per avere l'aiuto del re di Aragona, Giacomo I, a riconquistare la contea di Urgell, scacciandone Guerau IV di Cabrera (fu scacciato in quello stesso anno), aveva firmato un accordo di concubinaggio con lo stesso Giacomo I, che prevedeva, che in mancanza di eredi la contea di Urgell andasse a Giacomo I (il contratto ci viene fornito dalla \"Historia de los condes de Urgel, Tomo I\").\nNel 1230, Pietro fece un giuramento di fedelt\u00e0 al re di Aragona, Giacomo I (il documento ci viene fornito dalla \"Historia de los condes de Urgel, Tomo I\"), e, lasciato l'incarico di maggiordomo del Le\u00f3n, aiut\u00f2 il vescovo di Tarragona a conquistare l'isola di Ibiza ai Mori.\nNel 1231, alla morte di sua moglie, nel mese di settembre, divenne il conte effettivo di Urgell, come aveva deciso la moglie con il testamento, redatto un mese prima della morte (la \"Historia de los condes de Urgel, Tomo I\", ci riporta il testamento)La contea per\u00f2 era reclamata anche da Ponzio IV di Cabrera.Intervenne il re di Aragona, Giacomo I, e, secondo il documento cap. 12 della \"Provas da Historia Genealogica da Casa Real Portugueza, tomo I\", nel 1231, Pietro sottoscrisse un accordo con Giacomo I, in cui accettava di restituirgli la contea di Urgell, che gli sarebbe spettata a Giacomo, secondo l'accordo che aveva stipulato con Aurembiaix, nel 1228, e, in cambio, Giacomo I, pur mantenendo il titolo di re concedeva a Pietro, per la durata della sua vita, la sovranit\u00e0 sul regno di Maiorca, col titolo di \"Signore delle Baleari\" (la \"Historia de los condes de Urgel, Tomo I\", ci riporta il documento del contratto stipulato da Pietro del Portogallo e Giacomo I d'Aragona).\nNel documento n\u00b0 2947 delle \"Layettes du Tr\u00e9sor des Chartes II\" di suo nipote Alfonso, conte delle Fiandre, Pietro viene citato come zio paterno signore del regno di Maiorca (\"patruus noster P. dominus regni Majoricarum\").\nSino al 1244, si occup\u00f2 della sua signoria, partecipando anche alla conquista di Ibiza, nel 1235.Nel 1244 perse la signoria di Maiorca: la scambi\u00f2 con alcune signorie a nord di Valencia: Morella, Almenara, Castell\u00f3 e Segorbe, per partecipare, assieme a Giacomo I, alla conquista del regno di Valencia, nel 1245.Poi, nel 1247, si rec\u00f2 in Portogallo per aiutare il nuovo re, il nipote, Alfonso III il Restauratore, partecipando alla presa di Siviglia. Infine, tra il 1250 ed il 1251, ricambi\u00f2 le signorie valenziane con la signoria delle Baleari, dove mor\u00ec nel 1258, restituendo il regno di Maiorca al re d'Aragona, Giacomo I.Pietro fu tumulato nella chiesa di san Francesco a Maiorca.\nDiscendenza.\nPietro non ebbe discendenza legittima. ma da un'amante di cui non si conosce il nome ebbe due figli illegittimi:"}
{"id": "1450532", "revid": "287204", "url": "https://it.wikipedia.org/wiki?curid=1450532", "title": "Claude Louis Berthollet", "text": "Biografia.\nInizia gli studi al collegio di Annecy per poi frequentare l'Universit\u00e0 degli Studi di Torino dove si laurea nel 1770. Dopo quattro anni trascorsi in Savoia si trasferisce a Parigi dove frequenta il laboratorio del Palais-Royal e stringe amicizia con Pierre-Joseph Macquer e con Antoine Lavoisier con il quale avrebbe collaborato alla realizzazione della \"M\u00e9thode de nomenclature chimique\" (1787). Nel 1780 viene ammesso all'Accademia delle scienze francese. In quel periodo \u00e8 uno dei sostenitori della teoria sugli acidi per cui sarebbe l'ossigeno a rendere le molecole acide. Difatti in quel periodo decomponendo l'acido cloridrico con biossido di manganese isol\u00f2 un gas verdastro che credette un ossido di un non metallo che chiam\u00f2 \"murio\", (in realt\u00e0 era cloro molecolare). L'errore fu corretto dopo il 1783 quando, studiando l'acido cianidrico, si accorse che esistono acidi che non contengono ossigeno.\nNel 1784 inizia a dirigere le tinture dei Gobelins. La sua esperienza nell'industria lo fa conoscere anche a livello internazionale soprattutto grazie alla scoperta delle propriet\u00e0 decoloranti degli ipocloriti (1789). L'uso di questa sostanza in chimica tintoria prese il nome di \"sbianca bertholliana\" mentre la soluzione di ipoclorito di sodio era nota come \"acqua di Javel\", dalla prima fabbrica che la produceva sita in Parigi in \"quai de Javel\".\nNel 1785 compie importanti scoperte: determina la formula bruta dell'acido solfidrico e dell'ammoniaca. Continuando gli studi sui composti del cloro scopre i clorati e le loro propriet\u00e0 esplosive. Nel 1791 pubblica gli \"El\u00e9ments de l'art de la teinture\", che rappresentano il pi\u00f9 sistematico trattato di chimica tintoria dell'epoca. Durante questi anni ottiene incarichi sia all\"\u00c9cole Normale\" che all\"\u00c9cole polytechnique\".\nNel 1796 viene mandato in Italia per prendere possesso di opere d'arte; qui incontra Napoleone che lo assolda per la spedizione militare e scientifica in Egitto (1798).\nRitornato in patria, nel 1803 pubblica un articolo (\"Essai de statique chimique\") con il quale tenta di smontare la legge delle proporzioni definite di Proust. Egli ipotizz\u00f2 che i composti potessero formarsi anche in proporzioni variabili a seconda delle condizioni di reazione. La legge di Proust si sarebbe rivelata tuttavia corretta, motivo per cui Berthollet fu screditato. In futuro si sarebbe comunque scoperto che alcuni composti non hanno effettivamente una stechiometria fissa: tali composti non stechiometrici sarebbero stati chiamati \"composti bertholliani\".\nNel 1804 viene nominato senatore a vita e s'impegna a organizzare la produzione industriale del carbonato di sodio.\nSuccessivamente si ritira in campagna a Arcueil, dove con Laplace fonda la \"Soci\u00e9t\u00e9 d'Arcueil\", che raccoglie attorno a s\u00e9 scienziati per, con parole dello stesso: \u00ab...accrescere le forze individuali attraverso un'unione basata sulla stima reciproca e sugli stessi gusti e studi, pur evitando gli inconvenienti di un'assemblea troppo numerosa\u00bb. Tra i membri della \"Soci\u00e9t\u00e9\" troviamo: Jean Baptiste Biot, Alexander von Humboldt, Joseph Louis Gay-Lussac e Louis Jacques Th\u00e9nard.\nMuore proprio a Arcueil di antrace nel 1822.\nLa citt\u00e0 di Torino gli ha dedicato una via nel quartiere di San Salvario."}
{"id": "1450533", "revid": "767487", "url": "https://it.wikipedia.org/wiki?curid=1450533", "title": "Greatest Hits (Rockets)", "text": "Greatest Hits \u00e8 una doppia raccolta dei Rockets del 1996, dedicata esclusivamente al cosiddetto \"periodo argentato\". Pur non contenendo inediti, alcuni brani sono presenti con un mixaggio diverso dagli album studio."}
{"id": "1450534", "revid": "46291", "url": "https://it.wikipedia.org/wiki?curid=1450534", "title": "Arthrocnemum", "text": "Arthrocnemum (Moq., 1840), \u00e8 un genere di suffrutici della famiglia delle Chenopodiaceae (Amaranthaceae secondo la classificazione APG), adattate a vivere su suoli ad alta concentrazione di sale. Le specie del genere \"Arthrocnemum\" sono comunemente chiamate \"salicornie\" in quanto molto simili alle specie del genere \"Salicornia\", le quali differiscono per\u00f2 per essere piante erbacee annuali.\nDescrizione.\nLe \"Arthrocnemum\" sono piante cespugliose, con rami pi\u00f9 o meno eretti, legnosi alla base e articolati, con articoli carnosi. Le foglie sono opposte, ridotte a squame saldate fra loro a formare una guaina avvolgente.\nUna caratteristica di queste piante, condivisa con altre Chenopodiacee alofite, \u00e8 il sapore spiccatamente salato rilevabile masticando le porzioni terminali, erbacee e carnose, dei rametti. Queste piante accumulano infatti grandi quantit\u00e0 di sali nei succhi vegetali.\nHabitat.\nLe \"Arthrocnemum\" sono piante alofite diffuse in ambienti paludosi o aridi su suoli ad alta concentrazione salina. Si rinvengono frequentemente nelle paludi e negli stagni costieri, dove possono formare, in consociazione con altre alofite, praterie di grande importanza naturalistica in quanto siti di nidificazione dell'avifauna delle zone umide costiere. I semi delle stesse specie sono utilizzate dagli uccelli per l'alimentazione.\nSistematica.\nIl genere comprende solo 3 specie:"}
{"id": "1450535", "revid": "729019", "url": "https://it.wikipedia.org/wiki?curid=1450535", "title": "Amartoma", "text": "L'amartoma \u00e8 una lesione simil-tumorale di natura benigna che riunisce in s\u00e9 elementi di varia origine embrionale, i quali sono comunque, da un punto di vista istologico, dei tessuti normali.\nAnatomia patologica.\nSebbene le cellule di un nodulo amartomatoso derivino tutte da una singola cellula progenitrice, esse possono assumere caratteristiche differenziative distinte. L'angiomiolipoma renale ne \u00e8 l'esempio pi\u00f9 eclatante: \u00e8 spesso composto da una mescolanza di cellule adipose, muscolari lisce e vascolari. Un altro esempio pu\u00f2 essere il linfangioma, che si trova per lo pi\u00f9 nel connettivo della cute e delle mucose, e pu\u00f2 produrre notevole tumefazione, con grave menomazione estetica.\nNon \u00e8 un tumore maligno e si sviluppa allo stesso tasso dei tessuti circostanti. Si compone di elementi del tessuto trovati normalmente in quella sede, ma che stanno sviluppandosi in una massa disorganizzata. L'amartoma si sviluppa insieme e allo stesso ritmo dell'organo da cui il tessuto origina.\nUn amartoma ipotalamico \u00e8 una lesione benigna (non cancerosa) che si trova nel cervello vicino l'ipotalamo. A causa della prossimit\u00e0 della lesione al nervo ottico, queste escrescenze di solito non sono rimovibili mediante intervento chirurgico. L'amartoma ipotalamico pu\u00f2 determinare la comparsa di una particolare forma di epilessia che viene definita \"gelastic epilepsy\", in cui \"il ridere\" rappresenta la principale manifestazione convulsiva (\u00e8 un automatismo motorio). Queste crisi combinano vocalizzazioni simili a risate con contrazioni del viso, vampate di calore, aumento della respirazione e tachicardia.\nUn amartoma ipotalamico pu\u00f2 passare ad altre forme di epilessia compresi i modelli di sequestro di pi\u00f9.\nClinica.\nSi pu\u00f2 formare in molte parti differenti del corpo, \u00e8 per lo pi\u00f9 asintomatico e passa inosservato a meno che non sia individuato da esami effettuati per altri motivi, spesso se situato nella zona ipotalamica si nota perch\u00e9 produce una pubert\u00e0 precoce, oppure al contrario un arresto della pubert\u00e0.\nPrognosi.\nGli amartomi possono causare dei problemi dovuti alla loro posizione:"}
{"id": "1450543", "revid": "767487", "url": "https://it.wikipedia.org/wiki?curid=1450543", "title": "Deepwater", "text": "Deepwater \u00e8 un film del 2005 diretto da David S. Marfield, tratto da un romanzo di Matthew F. Jones.\nTrama.\nUn misterioso ragazzo, Nat, dopo aver salvato la vita a Finch si ritrova nella localit\u00e0 di Deepwater.\nAffinch\u00e9 Nat possa inseguire il suo sogno e riuscire ad avere un allevamento di struzzi, Finch gli offre un lavoro da svolgere nella sua propriet\u00e0. Nat si ritrova cos\u00ec in un posto apparentemente tranquillo, finch\u00e9 non accade un imprevisto colpo di scena."}
{"id": "1450546", "revid": "767487", "url": "https://it.wikipedia.org/wiki?curid=1450546", "title": "The Song Remains the Same (brano musicale)", "text": "The Song Remains the Same \u00e8 una canzone della band Hard rock britannica dei Led Zeppelin, incisa nell'album \"Houses of the Holy\" nel 1973. Si tratta di una canzone molto elaborata, nella quale Jimmy Page, chitarrista del gruppo, ha sovrainciso 4 linee di chitarra. \u00c8 considerata da molti il contributo di Robert Plant alla World Music. La versione registrata in studio dell'album \u00e8 stata effettuata con un innalzamento del tono di voce di Plant, cos\u00ec da ricreare un effetto \"falsetto\".Prima che Plant aggiungesse i testi, la canzone era stata concepita come brano strumentale, e il suo titolo sarebbe stato \"The Overture\". Dal 1973 al 1975, la canzone era sempre seguita, tramite un breve pezzo strumentale, da The Rain Song. Per far questo, Page utilizzava la sua chitarra a due manici Gibson EDS-1275.\"The Song Remains the Same\" \u00e8 stata anche la traccia d'apertura dei concerti dei Led Zeppelin dal 1977 al 1979. La canzone \u00e8 anche inserita nel loro omonimo film e nella relativa soundtrack."}
{"id": "1450549", "revid": "1519687", "url": "https://it.wikipedia.org/wiki?curid=1450549", "title": "Ignazio Nigrelli", "text": "Biografia.\nPrimogenito di una famiglia numerosa, da padre operaio stradale e madre casalinga, si forma in diverse citt\u00e0 dove il padre svolge il suo lavoro. Frequenta il liceo classico \"Eschilo\" a Gela e poi si iscrive alla Facolt\u00e0 di Lettere dell'Universit\u00e0 di Catania, dove si laurea in Lettere moderne nel 1950, con una tesi sulla fondazione federiciana di Terranova, sotto la direzione di Gina Fasoli.\nDopo essersi occupato, nei primi anni dopo la laurea, di storia medievale come assistente della stessa Fasoli, prima e di Giuseppe Giarrizzo, poi, si dedica all'attivit\u00e0 di docente nelle scuole superiori e, per un trentennio, all'attivit\u00e0 politica. Gi\u00e0 dal 1946, infatti, era iscritto al Partito Comunista Italiano e nel biennio 1952-53 aveva partecipato, con altri giovani universitari, all'occupazione delle terre della piana di Gela insieme ai braccianti organizzati dalla Camera del Lavoro diretta da Paolo La Rosa.\nDal 1961 al 1976 viene sempre eletto come al Consiglio Comunale di Piazza Armerina nelle liste del PCI, partito nel quale riveste anche incarichi di dirigente provinciale. In questi anni tenta di conciliare l'attivit\u00e0 di storico, con quella di docente e di militante e nel 1968, in occasione del 150\u00ba anniversario della erezione della diocesi di Piazza Armerina si occupa della storia delle confraternite nella citt\u00e0, ma porta a compimento un testo che rimarr\u00e0 inedito per 50 anni e pubblicato postumo nel 2018 in occasione del 200\u00ba anniversario della istituzione religiosa. Successivamente, come vicepresidente della Azienda Autonoma di Soggiorno e Turismo, viene incaricato di scrivere la prima guida turistica illustrata di Piazza Armerina che giunge alle stampe nel 1972.\nLasciata l'attivit\u00e0 politica militante per motivi di salute, torna alla giovanile passione per gli studi storici (che non aveva mai del tutto abbandonato) e individua nell'azione ambientalista l'attivit\u00e0 che mette insieme l'importanza della conoscenza e la proiezione nel futuro. \nL'attivit\u00e0 in Italia Nostra.\nFonda a Piazza Armerina nel 1977 la sezione di Italia Nostra, Associazione nazionale per la tutela del patrimonio storico artistico e naturale, di cui rimane presidente fino alla sua scomparsa.\nNel 1989, al momento delle prime elezioni di un Presidente del Consiglio Regionale Siciliano di Italia Nostra, viene eletto a quella carica che ricopre fino al 1996.\nNella sua veste di storico e ambientalista ha partecipato a diversi organismi. In particolare, dal 1994 al 1995, ha partecipato ai lavori del Comitato Stato-Regione-Enti Locali-Ambientalisti per l'esame del Piano di Risanamento dell'area ad elevato rischio ambientale di Gela.\nDal 1995 ha fatto parte del Comitato Tecnico Scientifico dell'Ente parco minerario di Floristella-Grottacalda, in provincia di Enna, di cui \u00e8 stato anche Vice Presidente.\nFondazione Universit\u00e0 popolare.\nA partire dal 1994 \u00e8 stato dirigente e docente dell'Universit\u00e0 popolare del tempo libero di Piazza Armerina che ha contribuito a fondare e che gli \u00e8 stata intitolata dopo la sua scomparsa (http://www.universitapopolarenigrelli.it).\nNell'ambito dell'attivit\u00e0 svolta da questa associazione ha tenuto numerose conferenze, pubblicato saggi e libri.\n\u00c8 stato Direttore scientifico del progetto realizzato in collaborazione con la Sezione di Italia Nostra e il Distretto Scolastico 27 dal titolo \"Opere d'arte di Piazza Armerina scomparse, disperse, a rischio\" che ha prodotto una brochure di presentazione, una mostra fotografica e un video.\n\u00c8 stato Direttore scientifico del progetto realizzato in collaborazione con la Sezione di Italia Nostra e il Distretto Scolastico 27 dal titolo \"Per non dimenticare: ricordi dei reduci della II guerra mondiale\" che ha prodotto un volume, una mostra fotografica e un video.\nCollaborazioni.\nHa collaborato a riviste italiane e straniere, tra cui: \"Italyan Filolojisi\" (Ankara), \"Civilt\u00e0 mediterranea\" (Palermo), \"Lunarionuovo\" (Catania), \"Sicilia illustrata\" (Catania), \"Kal\u00f2s-Arte in Sicilia\" (Palermo), \"Archivio Storico per la Sicilia Orientale\" (Catania) e ha pubblicato numerosi volumi, saggi e articoli.\nPartecipazione a documentari televisivi.\nNel 1980 ha partecipato al documentario girato da Giuseppe Ferrara dedicato ai Fasci siciliani raccontando, in particolare, le vicende legate ai fasci nelle miniere di zolfo. Il documentario \u00e8 stato trasmesso dalla RAI in due puntate a partire dal 20 marzo 1980.\nToponomastica.\nNel 2007 la citt\u00e0 di Piazza Armerina gli ha intitolato il viale che conduce dal Gran Priorato di S. Andrea, chiesa medievale in difesa della quale si era battuto per decenni, al il convento francescano cinquecentesco di S. Maria di Ges\u00f9, nel giardino del quale \u00e8 seppellito.\nNel 2021 la Citt\u00e0 di Gela gli ha intitolato una piazza. \nBibliografia.\nTra i suoi principali volumi pubblicati:\nHa inoltre scritto parte dei testi della Guida Touring Club Italiano della provincia di Enna intitolata \"Enna e la sua provincia\".\nNel novembre 2000 l'Universit\u00e0 popolare del tempo libero di Piazza Armerina \u00e8 stata intitolata a Ignazio Nigrelli e, per l'occasione, \u00e8 stato pubblicato il volume\nNel 2010 il Dipartimento ASTRA dell'Universit\u00e0 di Catania ha pubblicato l'antologia\nI saggi principali:"}
{"id": "1450551", "revid": "1127199", "url": "https://it.wikipedia.org/wiki?curid=1450551", "title": "Consorzio idrotermale di Telese Terme e San Salvatore Telesino", "text": "Il Consorzio idrotermale di Telese Terme e San Salvatore Telesino \u00e8 l'organizzazione che gestisce le terme di Telese, sorgenti termali di acqua sulfurea divise tra i territori di San Salvatore Telesino e Telese Terme, nella valle Telesina, in provincia di Benevento.\nStoria.\nTali terme hanno un'origine relativamente recente: un terremoto nel 1349 provoc\u00f2 la fuoriuscita delle sorgenti di acqua sulfurea e, dopo tempo, capirono gli effetti benefici dell'acqua per la cura della pelle, reumatismi, apparato respiratorio e digerente.\nSolo nel 1856 le vere pozzanghere, pericolose, abbandonate, della miracolosa acqua, furono bonificate e la provincia di Terra di Lavoro, nel cui territorio si trovavano le sorgenti, costru\u00ec un piccolo stabilimento.\nPi\u00f9 tardi, col passare del territorio di \"San Salvatore\" alla costituita provincia di Benevento, lo stabilimento pass\u00f2 a questa, e la gestione delle terme veniva ceduta ad impresari, che (per nulla compresa dall'importanza di queste acque) nulla fecero per migliorare, ingrandire o modernizzare stabilimenti.\nNel 1877, l'ingegnere Eduardo Minieri inizi\u00f2 la valorizzazione del piccolo impianto ampliandolo e meglio attrezzandoloo. Le acque furono conosciute ed apprezzate in Italia ed all'estero. Il primo ad apprezzarne le benefiche qualit\u00e0 curative fu il celebre geografo Leonardo da Capua.\nDopo la nascita del comune di Telese nel 1934, sorsero contese con San Salvatore Telesino concluse con la costituzione di un \"Consorzio\" nel 1957.\nIl primo stabilimento dei \"Goccioloni\" fu seguito da un complesso pi\u00f9 vasto, e oggi attrezzato, per aerosolterapie, cure idropiniche e altri tipi di terapie. Nelle terme si trovano, oltre al padiglione delle cure, un anfiteatro, un centro congressi, un giardino acquatico, un bar, un parco giochi, la Fonte Buvette e due piscine: \"La Pera\" ed i gi\u00e0 citati Goccioloni. \nL'attivit\u00e0 termale si svolge in parte nello stabilimento delle Terme di Telese, in concessione all'Impresa A. Minieri S.p.A.\nCaratteristiche.\nLe acque sono minerali sulfuree che contengono zolfo bivalente in stato di trasformazione permanente (simile a quello contenuto in tutte le cellule del corpo umano); inoltre la ricca presenza di anidride carbonica nello zolfo, facilita la circolazione sanguigna periferica in quanto provoca sulla cute la dilatazione dei capillari, a vantaggio dell'attivit\u00e0 cardio-vascolare."}
{"id": "1450553", "revid": "599013", "url": "https://it.wikipedia.org/wiki?curid=1450553", "title": "Sebastian Sv\u00e4rd", "text": "Carriera.\nClub.\nNato a Hvidovre da madre svedese e padre ghanese, ha iniziato a giocare nel Kj\u00f8benhavns Boldklub, squadra delle riserve dell'F.C. Copenhagen.\nNel novembre 2000 fu acquistato a parametro zero dall'.\nCon le giovanili dei \"Gunners\" vinse quello stesso anno l'FA Youth Cup, facendo poi il suo esordio in prima squadra nel quarto turno della League Cup 2001 entrando dalla panchina nella partita vinta 2-0 contro il Grimsby Town. Nei due anni successivi trov\u00f2 ancora poco spazio in prima squadra, collezionando due presenze: una in League Cup e l'altra in FA Cup. Nonostante le poche partite giocate, nel novembre 2002 arriv\u00f2 anche la chiamata in Under-21 a 19 anni.\nNell'agosto 2003 torn\u00f2 al Copenaghen in prestito per poter giocare titolare; l'esperienza \u00e8 di breve durata in quanto dopo quattro mesi fece rientro in Premier League con la maglia dello Stoke City. Nel 2004 \u00e8 di nuovo all'Arsenal, con cui fa una breve presenza nel Community Shield vinto per 3-1 contro il , prima di trasferirsi al Br\u00f8ndby IF per il resto della stagione. Con il Br\u00f8ndby gioc\u00f2 come mediano difensivo e terzino destro in una stagione che si concluse con la doppia vittoria in campionato e in Coppa di Danimarca.\nNel luglio 2005 lasci\u00f2 l'Arsenal a parametro zero per trasferirsi in Portogallo al Vit\u00f3ria Guimar\u00e3es. Con i portoghesi gioc\u00f2 una stagione prima di trasferirsi in Germania al Borussia M\u00f6nchengladbach, nuovamente a parametro zero.\nA gennaio 2009 si trasferisce all'Hansa Rostock.\nA gennaio 2010 si trasferisce nel club olandese del Roda JC.\nNazionale.\nCollezion\u00f2 oltre 50 presenze con le maglie delle Nazionali giovanili danesi (Under-16, Under-17 e Under-19)."}
{"id": "1450555", "revid": "767487", "url": "https://it.wikipedia.org/wiki?curid=1450555", "title": "Beceni", "text": "Beceni \u00e8 un comune della Romania di 4.720 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 9 villaggi: Arb\u0103na\u0219i, Beceni, C\u0103rpini\u0219tea, Dimiana, Dogari, Flore\u0219ti, Izvoru Dulce, M\u0103rg\u0103rite\u0219ti, Valea P\u0103rului."}
{"id": "1450559", "revid": "1632387", "url": "https://it.wikipedia.org/wiki?curid=1450559", "title": "Turmion K\u00e4til\u00f6t", "text": "I Turmion K\u00e4til\u00f6t (\"levatrici della rovina\") sono una band industrial metal finlandese di Kuopio, fondata nel 2003 da MC Raaka Pee e DJ Vastapallo, gli unici due membri del gruppo. Ciononostante, nei concerti essi vengono affiancati da Spellgoth (il cantante dei Trollheim's Grott, una band di industrial/black metal finlandese), Master Bates, RunQ e DQ.\nDivergenze con la casa discografica.\nLa band ha un contratto con la Ranka Recordings (etichetta della Spinefarm Records), ma, dopo l'uscita del secondo album \"Pirun Nyrkki\" (\"Il pugno del diavolo\") il 29 marzo 2006, \u00e8 sorta una lite tra i Turmion K\u00e4til\u00f6t e i dirigenti della Spinefarm riguardo all'incasso per le vendite del disco. La band ha fatto causa alla casa discografica e, a processo ancora in corso, ha messo a disposizione per il download sul proprio sito prima il nuovo singolo \"Min\u00e4 m\u00e4\u00e4r\u00e4\u00e4n\" (\"Comando io\") il 21 maggio 2008 e in seguito, l'11 giugno, il nuovo album \"U.S.C.H.!\".\nIl 9 marzo 2009 il gruppo ha pubblicato sul proprio sito un comunicato secondo il quale le divergenze con la Spiefarm Records sono state appianate. L'album U.S.C.H. viene pubblicato su CD con 2 tracce bonus il 20 maggio 2009. L'album presenta una novit\u00e0 rispetto ai precedenti: per la prima volta Spellgoth, che cantava solo nelle performance live, ora affianca MC Raaka Pee anche sul CD.\nIl 17 ottobre 2010 esce \"Ihmisixsixsix\" (\"Umanoseiseisei\"), primo singolo del quarto album \"Perstechnique\" (\"Culotecnica\"), presentato al Finnish Metal Expo di Helsinki e in vendita dal 23 febbraio 2011.\nNel dicembre 2012 un comunicato della band annuncia che il cantante MC Raaka Pee \u00e8 stato colpito da ictus cerebrale. Il gruppo annulla di conseguenza tutti concerti durante la degenza in ospedale del leader del gruppo. Ma anche qui continua a lavorare. Infatti a gennaio annuncia che la lavorazione per il nuovo album \u00e8 in corso. Terminato il ricovero, a marzo 2013 ripartono i concerti. Il 4 aprile 2013 esce \"Jalopiina\" (\"Il Nobile Dolore\"), primo singolo del prossimo album.\nFormazione.\nNei live sono affiancati da:\nEx membri della band:"}
{"id": "1450562", "revid": "156992", "url": "https://it.wikipedia.org/wiki?curid=1450562", "title": "MOIGE", "text": ""}
{"id": "1450572", "revid": "767487", "url": "https://it.wikipedia.org/wiki?curid=1450572", "title": "Hits &amp; Remixes", "text": "Hits &amp; Remixes \u00e8 una doppia raccolta del gruppo musicale francesce Rockets, pubblicata nel 1996.\nLa scaletta dei brani \u00e8 la stessa del \"Greatest Hits\", pi\u00f9 6 \"remix\" realizzati da musicisti esterni al gruppo."}
{"id": "1450574", "revid": "2026698", "url": "https://it.wikipedia.org/wiki?curid=1450574", "title": "Cremlino", "text": "Cremlino () \u00e8 il termine russo corrispondente all'italiano fortezza, cittadella o castello e fa riferimento al complesso di edifici presente all'interno di quelle citt\u00e0 russe che risalgono all'epoca medioevale. Questa parola \u00e8 solitamente usata per indicare il pi\u00f9 conosciuto, il Cremlino di Mosca o, per metonimia, il governo dello Stato.\nNavi.\nIl nome \"Cremlino\" (o \"Kreml\") \u00e8 stato inoltre conferito a vari vascelli della Marina Russa durante la loro costruzione. Tuttavia ogni volta il nome veniva mutato prima che fossero portati a termine. Le navi che per un breve periodo temporale sono state cos\u00ec chiamate sono la \"Admiral Kuznetsov\" e la \"Uljanovsk\".\nIl Cremlino \u00e8 infine la denominazione della branca esecutiva dell'ordinamento statale russo, cos\u00ec come lo era stato dell'Unione Sovietica."}
{"id": "1450577", "revid": "91869687", "url": "https://it.wikipedia.org/wiki?curid=1450577", "title": "Calaza", "text": "Calaza (dal greco \"Khalaza\": chicco di grandine) \u00e8 una struttura interna alle uova animali e agli ovuli all'interno dei semi vegetali che sospende la parte pi\u00f9 interna in ci\u00f2 che lo circonda.\nAnimali.\nNelle uova la calaza \u00e8 composta da uno o due tessuti filamentosi avvolti a elica che sospendono il tuorlo all'interno dell'albume. Con l'aumentare dell'et\u00e0 dell'uovo, il tessuto tende a rompersi, questo \u00e8 il motivo per cui uova pi\u00f9 vecchie hanno un tuorlo meno pronunciato. La calaza \u00e8 inoltre il fattore che rende l'albume di certe uova aderente al tuorlo quando quest'ultimo viene rimosso."}
{"id": "1450583", "revid": "161374", "url": "https://it.wikipedia.org/wiki?curid=1450583", "title": "Centre Pompidou", "text": ""}
{"id": "1450586", "revid": "767487", "url": "https://it.wikipedia.org/wiki?curid=1450586", "title": "Wolfgang Fl\u00fcr", "text": "Biografia.\nWolfgang Fl\u00fcr incominci\u00f2 la sua carriera musicale intorno alla fine degli fine anni '60, come batterista in alcuni gruppi musicali di D\u00fcsseldorf, tra cui gli \"Spirits Of Sound\", nel quale milit\u00f2 per breve tempo il chitarrista Michael Rother. Sul finire del 1973 Fl\u00fcr entr\u00f2 nei Kraftwerk, allora composti solo da Ralf H\u00fctter e Florian Schneider, per suonare le percussioni elettroniche, da lui inventate (\"drum beat\").\nFl\u00fcr abbandon\u00f2 i Kraftwerk nel 1987 e fond\u00f2 dopo alcuni anni un progetto intitolato \"Yamo\", con il quale registr\u00f2 un album intitolato \"Time Pie\" nel 1997; nel 2000 pubblic\u00f2 un libro intitolato \"Ich war ein Roboter\" (in italiano: \"Io ero un robot\") in cui racconta della sua militanza nei Kraftwerk. ."}
{"id": "1450590", "revid": "297745", "url": "https://it.wikipedia.org/wiki?curid=1450590", "title": "Massiccio del campo dei fiori", "text": ""}
{"id": "1450592", "revid": "767487", "url": "https://it.wikipedia.org/wiki?curid=1450592", "title": "Fifty Pills", "text": "Fifty Pills \u00e8 un film del 2006 diretto da Theo Avgerinos.\nTrama.\nDarren Giles (Lou Taylor Pucci) perde la borsa di studio del suo college, e non sa come dire alla sua ragazza, Gracie (Kristen Bell), che non ha soldi per un altro semestre. A questo problema se ne aggiungono altri: convincere i suoi genitori di non essere gay, scrivere un saggio sull'Inferno di Dante e sfuggire alla caccia di tre teppisti. L'unico modo per guadagnare soldi velocemente \u00e8 vendere pillole di ectasy."}
{"id": "1450593", "revid": "2173351", "url": "https://it.wikipedia.org/wiki?curid=1450593", "title": "Definitive Collection (Rockets)", "text": "Definitive Collection \u00e8 una raccolta dei Rockets del 2000. Contiene due brani inediti, il remix \"Future woman (love on the radio-Brahama)\" e \"Sweetest Dream\", un assolo di tastiera tratto da un concerto del 1982. \u00c8 stata ristampata nel 2003 come \"Original Greatest Hits\" e nel 2007 come \"Outer World\"."}
{"id": "1450595", "revid": "436907", "url": "https://it.wikipedia.org/wiki?curid=1450595", "title": "La calda notte (album)", "text": "La calda notte \u00e8 un album in studio dei rapper italiani Noyz Narcos e Chicoria, pubblicato nel 2006 dalla Smuggler's Bazaar.\nDescrizione.\nProdotto nell'ex studio della Smuggler's Bazaar situato nei pressi di Castel Madama fuori Roma, il disco contiene anche le collaborazioni con altri MC's dei TruceKlan. L'album \u00e8 stato registrato e missato da Marco Tozzi.\nIl DVD dell'album presenta scene del backstage e delle riprese del video musicale della traccia che d\u00e0 nome all'album."}
{"id": "1450596", "revid": "767487", "url": "https://it.wikipedia.org/wiki?curid=1450596", "title": "Master Series (Scorpions)", "text": "Master Series \u00e8 una raccolta della band hard rock/heavy metal tedesca Scorpions."}
{"id": "1450606", "revid": "1632387", "url": "https://it.wikipedia.org/wiki?curid=1450606", "title": "Pictured Life (album)", "text": "Pictured Life \u00e8 una compilation della band Hard rock/Heavy metal tedesca Scorpions.\nSiamo di fronte all'ennesima raccolta contenente esclusivamente brani tratti dagli album degli anni '70 di cui conservava i diritti la casa discografica RCA Records, diritti che dopo il suo fallimento sono stati rilevati dalla BMG.\nL'album racchiude i brani che vanno da \"Fly to the Rainbow\" del 1974 a \"Virgin Killer\" del 1976."}
{"id": "1450608", "revid": "1318658", "url": "https://it.wikipedia.org/wiki?curid=1450608", "title": "Parco nazionale di El Kala", "text": "Il parco nazionale di El Kala \u00e8 un'area naturale protetta situata nel nord-est dell'Algeria. \nVi si trovano molti laghi (uno di loro, il \"Lago Tonga\", si estende parzialmente in Tunisia) e un ecosistema unico nel bacino del Mediterraneo. \nIl parco stato creato nel 1983 e riconosciuto come riserva della biosfera dall'UNESCO nel 1990. Questo parco \u00e8 minacciato dalla creazione di un'autostrada, che metterebbe in pericolo fauna e flora del parco. \u00c8 stato proposto che l'autostrada passi a sud del parco, evitando cos\u00ec la regione."}
{"id": "1450609", "revid": "24823", "url": "https://it.wikipedia.org/wiki?curid=1450609", "title": "Celeste Coltellini", "text": "Figlia del noto librettista ed abate livornese Marco Coltellini, esord\u00ec al Teatro alla Scala di Milano nella stagione 1780 esibendosi in tre opere: \"Le nozze in contrasto\" di Giovanni Valentini, \"Gli antiquari in Palmira\" di Giacomo Rust e \"La Frascatana\" di Giovanni Paisiello, nel registro di mezzosoprano.\nIn seguito cant\u00f2 al Teatro di San Carlo di Napoli, dove ebbe modo di udirla l'Imperatore Giuseppe II, che la invit\u00f2 a cantare a Vienna.\nIntanto aveva cambiato registro, divenendo soprano; accett\u00f2 l'invito dell'Imperatore e si rec\u00f2 a Vienna nel 1785 dal padre, restandovi un anno, debuttando nella \"Contadina di spirito\" di Domenico Cimarosa. Torn\u00f2 ancora a Vienna nel 1787 per restarvi un pi\u00f9 lungo periodo, fino al 1790.\nEbbe modo di incrociare pi\u00f9 volte a feste ed esecuzioni musicali Wolfgang Amadeus Mozart, ma non si hanno notizie certe di collaborazioni musicali o rapporti ufficiali tra i due.\nFu famosa per la sua ottima interpretazione della \"Nina pazza per amore\" di Giovanni Paisiello. Alle rappresentazioni della \"Nina\" spesso partecipava anche Annetta Coltellini, la sorella, anche lei cantante.\nSpos\u00f2 a Napoli il banchiere svizzero Meuricoffre, titolare di una banca nella citt\u00e0 partenopea. Mor\u00ec a Napoli nel 1828."}
{"id": "1450611", "revid": "903399", "url": "https://it.wikipedia.org/wiki?curid=1450611", "title": "J\u00e1dson", "text": "Carriera.\nClub.\nAcquistato all'et\u00e0 di 20 anni dallo \u0160achtar, ha passato gran parte della sua carriera, ben otto stagioni in Ucraina, fino al gennaio del 2012 quando \u00e8 stato ceduto dallo \u0160achtar al San Paolo, facendo cos\u00ec ritorno in Brasile dopo 8 anni in Europa.\nNel gennaio 2012 passa al San Paolo\nNazionale.\nIl 9 febbraio 2011, fa il suo debutto con la maglia della Sele\u00e7\u00e3o al 58' nella partita persa per 1 a 0 contro la Francia, subentrando a Renato Augusto. Il 9 luglio dello stesso anno, durante la Copa Am\u00e9rica 2011, realizza il suo primo gol con la maglia della Sele\u00e7\u00e3o contro il Paraguay portando momentaneamente il Brasile sul 1 a 0 (terminata 2-2).\nFin dalla sua prima convocazione in nazionale, con la maglia verdeoro, ad oggi ha messo insieme 5 presenze e un gol, messo a segno in Copa Am\u00e9rica 2011. Nel 2013, vince con la nazionale brasiliana la Confederations Cup disputata in Brasile totalizzando una presenza, dopo essere subentrato dalla panchina in finale contro la Spagna.\nStatistiche.\nPresenze e reti nei club.\n\"Statistiche aggiornate al 14 luglio 2013.\""}
{"id": "1450612", "revid": "1494169", "url": "https://it.wikipedia.org/wiki?curid=1450612", "title": "Ermippo", "text": ""}
{"id": "1450619", "revid": "416181", "url": "https://it.wikipedia.org/wiki?curid=1450619", "title": "The Essential Scorpions", "text": "The Essential Scorpions \u00e8 una raccolta della band Hard rock/Heavy metal tedesca Scorpions."}
{"id": "1450622", "revid": "827882", "url": "https://it.wikipedia.org/wiki?curid=1450622", "title": "Berca", "text": "Berca \u00e8 un comune della Romania di 9.197 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 13 villaggi: B\u0103ceni, Berca, Cojanu, Joseni, M\u0103n\u0103stirea R\u0103te\u0219ti, P\u00e2clele, Ple\u0219coi, Ple\u0219e\u0219ti, R\u0103te\u0219ti, S\u0103tuc, \u021a\u00e2\u021b\u00e2rligu, Valea Nucului, Vifor\u00e2ta.\nIl monastero di R\u0103te\u015fti.\nIl Monastero di R\u0103te\u015fti (\"M\u0103n\u0103stirea R\u0103te\u015fti\") \u00e8 ubicato nel villaggio omonimo. Si tratta di ua costruzione del XVII secolo eretta dalla famiglia di boiardi Dragomir, attestata in un atto di donazione di un terreno datato 6 maggio 1634.\nInizialmente destinato ad accogliere monaci, a causa della carenza di questi rimase deserto nel 1752 e venne nuovamente abitato nel 1760, ma questa volta da monache. Nel 2006 ci vivevano circa 75 monache.\nLa chiesa del monastero, costruita in uno stile intermedio tra il neoclassico e lo stile ecclesiastico locale, ospita numerose opere pittoriche eseguite nel 1843-1844 da Nicolae Teodorescu e dal nipote Gheorghe Tattarescu; il campanile, eretto nel 1854, fu ricostruito riducendone l'altezza a 18 m. dopo che quello originario era stato distrutto da un terremoto.\nIl monastero include un museo, aperto nel 1975, ospita un'importante raccolta di libri e oggetti religiosi, tra cui molte icone su legno e su vetro. Il pezzo pi\u00f9 pregiato della collezione \u00e8 tuttavia una Bibbia multilingue, in greco, latino ed ebraico, del 1629.\nI vulcani di fango.\nIl comune di Berca ospita una riserva geologica e botanica denominata dei \"Vulcani di fango\" (in romeno \"Vulcanii noroio\u015fi\"): su un'area di circa 30 ettari si trovano alcune piccole collinette a forma di vulcano create dalle eruzioni di gas e fango provenienti da una profondit\u00e0 di circa 3.000 m."}
{"id": "1450626", "revid": "767487", "url": "https://it.wikipedia.org/wiki?curid=1450626", "title": "Roman (film)", "text": "Roman \u00e8 un film del 2006, diretto da Angela Bettis.\nTrama.\nRoman \u00e8 un giovane solitario intento a trovare l'amore e la felicit\u00e0. Tormentato dai suoi colleghi di lavoro ingrati e intrappolati in una vita di noia come una saldatrice di una fabbrica, Roman decide di darsi da fare con una ragazza che ormai \u00e8 diventata la sua ossessione."}
{"id": "1450627", "revid": "654403", "url": "https://it.wikipedia.org/wiki?curid=1450627", "title": "Jadson", "text": ""}
{"id": "1450628", "revid": "1632387", "url": "https://it.wikipedia.org/wiki?curid=1450628", "title": "Scorpions Best", "text": "Best \u00e8 una raccolta della band Hard rock/Heavy metal tedesca Scorpions.\nQuesta raccolta, da non confondere con l'omonima \"Best\" pubblicata sempre dalla EMI nel 1985 al di fuori degli Stati Uniti, copre il periodo classico della band (da \"Lovedrive\" del 1979 a \"Crazy World\" del 1990, gli album di cui la EMI \u00e8 titolare dei diritti) ma presenta anche alcune escursioni anni '70 come \"I'm Going Mad\", \"In Trance\" e \"He's a Woman - She's a Man\".\nAd impreziosire questa compilation \u00e8 anche la presenza del brano inedito \"Love Is Blind\"."}
{"id": "1450636", "revid": "767487", "url": "https://it.wikipedia.org/wiki?curid=1450636", "title": "Bisoca", "text": "Bisoca \u00e8 un comune della Romania di 2.870 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 8 villaggi: B\u0103lt\u0103gari, Bisoca, Lacurile, Lop\u0103t\u0103reasa, Ple\u0219i, Recea, S\u0103rile, \u0218indrila."}
{"id": "1450640", "revid": "1543377", "url": "https://it.wikipedia.org/wiki?curid=1450640", "title": "Tachichinina", "text": "Le tachichinine costituiscono una delle pi\u00f9 numerose famiglie di peptidi presenti negli organismi animali. Il nome (da \u03c4\u03b1\u03c7\u03cd\u03c2 = veloce, \u03ba\u03af\u03bd\u03b7\u03c3\u03b9\u03c2 = movimento) deriva dalla loro propriet\u00e0 di indurre rapidamente contrazione della muscolatura nel tratto gastro intestinale\nChimica.\nLa famiglia delle tachichinine \u00e8 caratterizzata dalla sequenza C-terminale Fenilalanina-X-Glicina-Leucina-Metionina-NH2, dove X pu\u00f2 essere un aminoacido, aromatico o uno alifatico.\nStoria.\nFinora sono state isolate pi\u00f9 di 40 tachichinine da tessuti di invertebrati (insetti, vermi, e molluschi), protocordati e vertebrati (pelle, sistema nervoso periferico e centrale). Sebbene la prima tachichinina, la Sostanza P, il prototipo delle tachichinine, sia stata identificata nel lontano 1931 da von Euler e Gaddum, , la sequenza aminoacidica \u00e8 stata ottenuta solamente nel 1971, molti anni dopo quella della eledoisina, isolata fin dal 1962 dai tessuti di molluschi, e della fisalaemina, isolata dalla pelle degli anfibi. \nGli studi sugli anfibi sono stati portati avanti soprattutto dal gruppo di Vittorio Erspamer della Universit\u00e0 di Roma, che ha isolato sette tachichinine dalla pelle di \"anfibio\", raccolte in due sotto-famiglie:\nLa loro contropartita nei tessuti di \"mammifero\" \u00e8 costituita dai seguenti tre peptidi e da alcuni loro precursori: \nSintesi.\nLa sintesi delle tachichinine si verifica soprattutto dai neuroni e i peptidi sono liberati dagli assoni. Di recente \u00e8 stata dimostrata produzione di neuropeptidi anche da cellule extraneuronali, come granulociti eosinofili, macrofagi, linfociti. La produzione delle tachichinine \u00e8 regolata da due distinti geni: \nLe preprotachichinine sono poi tagliate in polipeptidi pi\u00f9 piccoli.\nRecettori.\nSono stati identificati tre principali sottotipi di recettore delle tachichinine (NK1, NK2, e NK3), appartengono alla famiglia dei recettori accoppiati a proteine G, che si legano rispettivamente alla Sostanza P, alla Neurochinina A e alla Neurochinina B; ma il loro numero probabilmente \u00e8 destinato ad aumentare. Tali recettori inducono l'attivazione della Fosfolipasi C che, a sua volta, produce l'inositolo 1,4,5-trifosfato e il diacilglicerolo (DAG) per la scissione del fosfatidilinositolo4,5-bifosfato (PIP2).\nAzione farmacologica.\nLe tachichinine hanno una variet\u00e0 di effetti diversi, in condizioni fisiologiche e patologiche, che dipendono dall'attivazione dei sottotipi differenti di recettori. Il problema \u00e8 complicato ulteriormente dalla capacit\u00e0 delle tachichinine di potersi legare, anche se con diversa affinit\u00e0, a pi\u00f9 recettori. \nTutte le tachichinine sono in grado di eccitare neuroni, dilatare i vasi sanguigni e far contrarre la muscolatura liscia per esempio quella della parete vescicale, uterina o delle vie aeree, ed \u00e8 uno dei principali mediatori della peristalsi intestinale. Non sono invece ben noti gli effetti sul sistema immunitario, . Gli antagonisti dei recettori NK1, i recettori attraverso i quali agisce la Sostanza P, potrebbero costituire una nuova classe di farmaci antidepressivi."}
{"id": "1450641", "revid": "767487", "url": "https://it.wikipedia.org/wiki?curid=1450641", "title": "Flatland", "text": "Flatland \u00e8 un cortometraggio d'animazione del 2007 diretto da Jeffrey Travis.\nTratto dal libro \"Flatlandia\" di Edwin Abbott Abbott, narra di personaggi geometrici che vivono in un mondo bidimensionale.\nTrama.\nQuando una ragazza di nome Hex (Kristen Bell) decide di \"pensare fuori dal cubo\" (in un mondo in cui tale pensiero \u00e8 proibito), si trova in pericolo e spetta a suo nonno salvarla."}
{"id": "1450643", "revid": "767487", "url": "https://it.wikipedia.org/wiki?curid=1450643", "title": "Non abituati come siamo", "text": "Non abituati come siamo (\"Unaccustomed as We Are\"), anche noto come \"I due novellini\", \"Noi due novellini\" o ancora \"Noi novellini\", \u00e8 un cortometraggio del 1929 con Stanlio e Ollio. \u00c8 stato il primo film sonoro della coppia Laurel &amp; Hardy e 32\u00ba titolo nella loro filmografia; ne \u00e8 stata girata anche una versione muta. La colonna sonora ha rischiato di venire dispersa, finch\u00e9 non \u00e8 stata ritrovata negli anni '70 e ripulita per la ridistribuzione del film. \nIl titolo di lavorazione del film era \"Their last word\" (\"La loro ultima parola\"), poi modificato perch\u00e9 \"avrebbe generato un po' di confusione visto che erano le loro prime parole\".\nTrama.\nStanlio \u00e8 invitato a cena a casa di Ollio, ma la moglie di quest'ultimo non gradisce la sua presenza, e dopo una sfuriata, abbandona la casa. Ollio cerca comunque di preparare la cena e la sua vicina di casa si offre di aiutarli, ma il suo vestito prende fuoco mentre armeggia in cucina. A complicare la situazione si aggiungono il geloso marito di lei e l'improvviso ritorno della signora Hardy.\nOllio, in presenza di Stanlio e della vicina chiusa nel baule per nasconderla, dice alla moglie che vuol lasciarla e partire per il Sud America su consiglio di Stanlio. La signora Hardy si infuria e la baraonda che scatena \u00e8 udita dal vicino. Egli, perci\u00f2, entra e scopre che nel baule c'\u00e8 una donna. Dopo aver consigliato alla signora Hardy di preparare una cena, per allontanarla, fa portare dai due il baule in casa sua.\nIn presenza di sua moglie chiusa nel baule, d\u00e0 a Ollio dei consigli per tradire la moglie senza essere scoperto, sostenendo di essere un grande esperto in materia. Sua moglie lo sente; mentre i due malcapitati tornano nel loro appartamento per mangiare la cena della signora Hardy, la donna esce dal baule e, infuriata, picchia violentemente il marito. L'uomo allora inizia a malmenare Ollio e vorrebbe farlo anche con Stanlio, ma la moglie lo mette k.o. buttandogli un mobile in testa. Stanlio se ne va, ma cade dalle scale.\nRemake.\nDi questo film la coppia comica girer\u00e0 un remake nel 1938, il lungometraggio \"Venti anni dopo\".\nProduzione.\nQuesta pellicola \u00e8 stata interamente girata presso i vecchi Hal Roach Studios di Culver City, California."}
{"id": "1450646", "revid": "63760", "url": "https://it.wikipedia.org/wiki?curid=1450646", "title": "Egesia", "text": ""}
{"id": "1450651", "revid": "2232988", "url": "https://it.wikipedia.org/wiki?curid=1450651", "title": "Palazzo Vecchio (Belgrado)", "text": "Il Palazzo Vecchio () \u00e8 un edificio storico della citt\u00e0 di Belgrado, capitale della Serbia, ed \u00e8 sede dell'assemblea cittadina.\nLocalizzazione.\nIl palazzo \u00e8 situato nel quartiere di Terazije, nel comune urbano di Stari Grad, all'angolo tra l'importante via \"Kralja Milana\" e la via \"Dragoslava Jovanovi\u0107a\". Il Parco dei pionieri (\"Pionirski park\") lo separa dall'edificio dell'Assemblea Nazionale di Serbia, e un piccolo giardino lo divide, sul lato sud dal Palazzo Nuovo, sede della Presidenza della Repubblica.\nStoria.\nAcquisita l'autonomia da parte dell'Impero ottomano, la Serbia si organizz\u00f2 in principato. Il primo sovrano riconosciuto dalle autorit\u00e0 turche, Milo\u0161 Obrenovi\u0107, si suppone che, in un primo momento, abbia vissuto in un qualche edificio preesistente nel centro di Belgrado, finch\u00e9 tra il 1831 e il 1834 fece costruire due residenze ufficiali, la prima, per s\u00e9 e la corte, nell'area del parco di Top\u010dider, lontana, quindi, dalla sede della guarnigione ottomana situata nella fortezza del Kalemegdan, l'altra, per sua moglie, la principessa Ljubica, e i figli Milan e Mihailo, all'interno della cinta muraria.\nTra il 1839 e il 1878 il trono serbo pass\u00f2 di mano per sei volte, e il paese visse un quarantennio di instabilit\u00e0, finch\u00e9 venne nominato principe Milan IV. Fu lui che, dopo aver visto riconosciuta l'indipendenza della Serbia dalla Turchia, decise di dare alla monarchia una residenza ufficiale che superasse in bellezza gli edifici presenti in citt\u00e0 e che fosse la dimora ufficiale della famiglia Obrenovi\u0107. Per la realizzazione della reggia, Milan scelse un terreno paludoso fuori dal centro della citt\u00e0, che lo stato aveva acquistato dall'uomo d'affari Stojan Simi\u0107; l\u00ec intese anche edificare anche la sede del tribunale. Nel 1882, il principe si proclam\u00f2 re, assumendo il nome di Milan I, e prese possesso del palazzo nel 1884, quando la sua costruzione fu ultimata.\nIl 6 maggio 1889, Milan I abdic\u00f2 e pass\u00f2 la corona a suo figlio Alessandro I che, l'11 giugno 1903, fu vittima di un colpo di stato: gli insorti circondarono il palazzo reale e uccisero il re e la regina Draga che si erano rifugiati negli appartamenti privati, ne smembrarono i corpi gettandone i pezzi dalle finestre. L'Assemblea nazionale mise sul trono Pietro I Kara\u0111or\u0111evi\u0107 che mantenne l'edificio come residenza reale fino alla costruzione di un nuovo palazzo reale, che si concluse nel 1921.\nDurante l'invasione della Serbia nella prima guerra mondiale, Belgrado fu teatro di combattimenti. Molti edifici furono colpiti e danneggiati, tra cui il palazzo reale. Quando re Pietro I accett\u00f2 la corona del Regno dei Serbi, Croati e Sloveni, fu costituita un'Assemblea nazionale provvisoria le cui sedute, tra gli anni 1919 e 1920 si tennero nel Palazzo vecchio.\nAlla morte di Pietro I, il figlio Alessandro I decise l'edificazione di un complesso reale in cui inserire una nuova reggia nella zona di Dedinje a Savski Venac e, fino al completamento del nuovo palazzo, avvenuto nel 1929, dimor\u00f2 sia nel Palazzo nuovo, sia nella tenuta di famiglia a Oplenac dove suo padre aveva eretto il mausoleo reale. Fino al 1930 fu portata avanti l'opera di riparazione dei danni causati al palazzo nella grande guerra; al termine dei lavori, fu utilizzato per ospitare i ricevimenti e gli eventi ufficiali del nuovo Regno di Jugoslavia.\nSeriamente danneggiato anche dai bombardamenti tedeschi nella seconda guerra mondiale, al termine del conflitto fu nuovamente sottoposto ad un lungo restauro durato fino al 1947. Molte parti della struttura furono ricostruite senza tener conto del precedente assetto: in particolare, delle tre cupole, ne \u00e8 sopravvissuta solo una, e la facciata verso il palazzo del Parlamento fu totalmente ridisegnata. Le autorit\u00e0 della Jugoslavia socialista resero il Palazzo vecchio sede della presidenza del parlamento prima, del Governo federale poi, e nel 1961 del Sindaco e dell'Assemblea cittadina di Belgrado.\nArchitettura e arte.\nL'esterno.\nRe Milan I diede il compito di realizzare il palazzo reale all'architetto Aleksandar Bugarski che lo disegn\u00f2 in uno stile composito, tipico dell'architettura belgradese del XIX secolo, unendo il gusto neoclassico a quello dell'accademismo.\nLa pianta del palazzo \u00e8 quadrata e i lati hanno una lunghezza di 40 metri. Le facciate sono tutte diverse e quella meridionale, che si affacciava sul giardino, \u00e8 la pi\u00f9 decorata. Presenta tre registri: quello inferiore presenta uno zoccolo in marmo bianco sovrastato da una parete decorata a bugnato su cui si aprono piccole finestre incorniciate da una modanatura liscia. Il registro mediano ha, per tutta la lunghezza, un terrazzamento delimitato da una balaustra marmorea. Ai lati della facciata, la terrazza \u00e8 coperta da strutture quadrangolari ricoperte da balconi e sorrette da pilastri e da colonna doriche. Tra le due strutture, si aprono cinque porte-finestre ad arco modanate. Il registro superiore presenta, ai lati, due balconi con balaustra, le cui finestre sono sormontate da un timpano triangolare, sorretto da due cariatidi; le cinque finestre poste tra i due balconi sono separate da colonne corinzie che sorreggono una trabeazione su cui poggiano, in corrispondenza delle colonne, sei grifoni con lo scudo di Serbia. Le cariatidi impreziosiscono anche il balcone posto sul lato destro della parete orientale.\nSugli angoli est e ovest dell'ala sud del palazzo erano state realizzate due cupole sormontate da corone dorate: distrutte durante i bombardamenti del 1941, non furono pi\u00f9 ricostruite, mentre sopravvive ancora quella posta all'angolo nord-est dell'edificio, che poggia su una struttura esagonale e termina in un'alta guglia sormontata da un'aquila dorata ad ali spiegate.\nLa facciata orientale, molto movimentata con volumi aggettanti e rientranti, distrutta nel 1941, fu ricostruita come un corpo unico dove il movimento \u00e8 dato dal pronao sormontato da un terrazzo sorretto da colonne doriche, che impreziosisce l'ingresso, e dalla parete del registro superiore leggermente arretrata. Le finestre sono incorniciate da modanature molto semplici.\nL'interno.\nLo scrittore inglese Herbert Vivien, che visit\u00f2 il palazzo alla fine del XIX secolo, descrisse i suoi interni nel dettaglio: \u00abSulla parte di sinistra c'\u00e8 una bellissima sala da ballo con le pareti di colore giallo limone, illuminata da vetrate veneziane, che risplendono durante le feste, anche per la presenza di luce elettrica. Dopo avere passato la grande sala d'ingresso, si entra nella Sala dei Banchetti, dove tutto \u00e8 brillante, dal pavimento fino alla tavola di mogano intagliata. Circa sessanta ospiti possono sedersi intorno al tavolo. Le sedie ricoperte in cuoio sono del colore delle foglie d'autunno. La cosa pi\u00f9 impressionante \u00e8 il buon gusto che caratterizza tutti gli oggetti, sia quelli d'uso comune che quelli ornamenti. L'ammirazione ancora maggiore \u00e8 per i bei soffitti intagliati, ereditati dalla moda e dal periodo della dominazione turca ...\u00bb.\nL'architetto Bugarski aveva realizzato, al centro dell'edificio una struttura coperta che fungeva da giardino d'inverno, dalla quale si dipartivano gallerie che davano accesso ai saloni di rappresentanza; c'erano una cappella ortodossa e una biblioteca con una numerosa collezione di volumi. La serra e la cappella non furono ricostruite dopo i bombardamenti. Dal grande atrio che misura 130 m\u00b2, si accede al \"salone rosso\", che ospita \"La ragazza in blu\" dipinto nel 1862 da \u0110ura Jak\u0161i\u0107; nella stessa sala \u00e8 esposta la copia del primo documento della storia che cita la citt\u00e0 di Belgrado col suo nome slavo, una lettera del papa Giovanni VIII scritta nell'anno 878, ed \u00e8 presente l'onorificenza dell'Ordine dell'Eroe nazionale, conferita a Belgrado il 20 ottobre 1974.\nDal \"salone rosso\" si accede al \"salone giallo\" che ospita sulle pareti numerosi dipinti di autori jugoslavi e diversi oggetti in porcellana, dono delle delegazioni estere in visita a Belgrado. Dal salone giallo si passa al salone di gala che misura 260 m\u00b2 e ha un'altezza doppia rispetto agli altri; questo ambiente presenta, nella parte superiore, vetrate lavorate che raffigurano la lotta di liberazione del popolo e l'entusiasmo del lavoro. Il \"salone del XIX secolo\" \u00e8 stato arredato dal Museo della citt\u00e0 di Belgrado con mobili e suppellettili tipici di quel periodo. Molti pezzi sono quelli originali utilizzati dalla moglie di re Milan, la regina Natalia e appartengono per lo pi\u00f9 agli stili Luigi XV, Napoleone III e Biedermeier.\nQueste sale vengono utilizzate per eventi ufficiali e mondani, per ricevere delegazioni estere, per ospitare premiazioni o manifestazioni culturali. Gli altri ambienti ospitano gli uffici di rappresentanza delle istituzioni cittadine."}
{"id": "1450652", "revid": "767487", "url": "https://it.wikipedia.org/wiki?curid=1450652", "title": "Bl\u0103jani", "text": "Bl\u0103jani \u00e8 un comune della Romania di 1.112 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di due villaggi: Bl\u0103jani e Sore\u0219ti."}
{"id": "1450653", "revid": "287204", "url": "https://it.wikipedia.org/wiki?curid=1450653", "title": "Blajani", "text": ""}
{"id": "1450657", "revid": "1632387", "url": "https://it.wikipedia.org/wiki?curid=1450657", "title": "Hurricane Rock", "text": "Hurricane Rock \u00e8 una raccolta della band hard rock/heavy metal tedesca Scorpions.\nPubblicato senza il consenso degli Scorpions dalla casa discografica Connoisseur Records, l'album racchiude una selezione di brani ordinati in ordine cronologico che va da \"Speedy's Coming\", tratta da \"Fly to the Rainbow\" del 1974, a \"Rhythm of Love\", fresco successo di \"Savage Amusement\" del 1988, prima compilation quindi a presentare brani di entrambi i periodi della loro storia: quello degli anni 70 (sotto l'etichetta RCA) e quello degli anni 80 (rappresentati dall'etichetta EMI).\nLa copertina dell'album presenta una foto dei componenti della band risalente all'album \"Lovedrive\" del 1979."}
{"id": "1450658", "revid": "392652", "url": "https://it.wikipedia.org/wiki?curid=1450658", "title": "Kralja Milana", "text": "Kralja Milana \u00e8 un'importante via di Belgrado (Serbia), dedicata a re Milan Obrenovi\u0107 IV di Serbia; il suo nome precedente era \"Srpskih vladara\". Kralja Milana e Kralja Aleksandra sono tra le principali strade della citt\u00e0.\nIn Kralja Milana si trovano lo Stari Dvor (il Palazzo Vecchio), il Teatro drammatico iugoslavo (\"Jugoslovensko dramsko pozori\u0161te\") e la torre Beogra\u0111anka."}
{"id": "1450659", "revid": "951587", "url": "https://it.wikipedia.org/wiki?curid=1450659", "title": "Sclereidi", "text": ""}
{"id": "1450662", "revid": "1305772", "url": "https://it.wikipedia.org/wiki?curid=1450662", "title": "Alessandro Guidotti", "text": "Giovinezza e carriera nell'esercito napoleonico.\nDiscendente da una nobile famiglia senatoria bolognese, nacque dal senatore Annibale Carlo e dalla sua seconda moglie Costanza Sampieri.\nAncora giovanissimo, il 29 gennaio 1806 fu nominato paggio del Re d'Italia, Napoleone I, e, qualche mese dopo (22 giugno 1806), sergente del battaglione dei granatieri del corpo dei Reali Veliti. Prese parte alla campagna di Spagna e combatt\u00e9 valorosamente all'assedio di Gerona, dove fu ferito 8 luglio 1808. Per questo fu promosso capitano. In seguito partecip\u00f2 alla campagna di Russia; anche in quest'occasione fu ferito, e per il suo valore fu creato Cavaliere dell'Ordine della Corona Ferrea (12 febbraio 1813). Durante la ritirata fu fatto prigioniero, ma per la sua cultura si fece benvolere da alcune famiglie locali, e pot\u00e9 tornare in Italia nel 1814. Nello stesso anno pass\u00f2 al servizio dell'esercito di Gioacchino Murat, di cui fu nominato ufficiale d'ordinanza con il grado di capo squadrone.\nDal 1815 al 1831.\nAlla caduta dell'impero napoleonico, Alessandro Guidotti si ritir\u00f2 dall'attivit\u00e0 militare per dedicarsi a viaggi in tutta Europa. Per le sue idee liberali veniva costantemente controllato dagli agenti del governo pontificio, e, allo scoppiare dei moti del 1821, egli era gi\u00e0 pronto a mettersi al comando di un gruppo di volontari, quando le truppe austriache giunsero a Bologna per reprimere sul nascere i tentativi di rivolta. Per questo il Guidotti si ritir\u00f2 nuovamente a vita privata.\nUna nuova occasione per attivit\u00e0 militari venne dai moti del 1831: i francesi avevano fatto sperare aiuti agli italiani se si fossero ribellati agli austriaci e al Pontefice; In Emilia si ribellarono per prime le province del Ducato di Modena, seguite da Bologna e da tutta la Romagna. In particolare a Bologna i rivoluzionari, quasi senza combattere, ottennero dal cardinale legato la formazione di una Commissione provvisoria di governo. Alessandro Guidotti, pur non avendo molta fiducia nella riuscita dell'impresa, accett\u00f2 di capitanare una \"fazione\", cio\u00e8 una delle bande rivoluzionarie. Dal momento che il papa non era intenzionato a concedere una costituzione, la Commissione di governo dichiar\u00f2 decaduto il potere pontificio su Bologna e sulle altre province insorte, e le truppe militari marciarono contro l'esercito papale. A Bologna furono arruolati circa duemila uomini al comando del generale Armandi. All'avanguardia si trovava la schiera del Guidotti, che si trov\u00f2 ad affrontare l'esercito pontificio in Umbria, nei pressi di Otricoli. La battaglia si concluse con una vittoria degli insorti, essendo i papalini male armati e indisciplinati. Tuttavia, nonostante questa vittoria, le fortune dei rivoluzionari declinarono ben presto, poich\u00e9 il re di Francia Luigi Filippo aveva fatto loro mancare il suo appoggio. Le truppe austriache scesero in Italia, e il Guidotti continu\u00f2 a combattere nelle Marche, finch\u00e9, per non essere costretto a firmare la capitolazione, sciolse le sue truppe e part\u00ec volontariamente per l'esilio.\nDal 1831 al 1848.\nDapprima si rifugi\u00f2 nelle Isole Ionie, poi in Turchia, Francia e Inghilterra, finch\u00e9 non gli fu permesso di ritornare a Bologna (1837).\nNel 1847 il papa promise di istituire la Guardia Civica a difesa della citt\u00e0, e, a seguito di un'adunanza avvenuta nell'aula municipale, il Guidotti fu eletto all'unanimit\u00e0 comandante di tale corpo (composto da tremila cittadini), con il grado di colonnello. Subito fu sua principale preoccupazione addestrare alla perfezione i suoi uomini, con lo scopo nascosto di poterli utilizzare in vista di una eventuale rivoluzione. Infatti, quando gli austriaci minacciarono di occupare Ferrara, il Guidotti era pronto a partire alla sua difesa, ma, per prudenza, gli austriaci sospesero ogni manovra.\nScoppiata finalmente la rivoluzione in tutta Italia, fu nominato comandante degli avamposti delle truppe rivoluzionarie, dislocati lungo la linea della Piave, con il grado di generale di brigata (15 aprile 1848). Dopo aver organizzato le truppe bolognesi, part\u00ec per il Veneto, dove il generale Giovanni Durando lo destin\u00f2 al comando di 10.000 uomini stanziati a Cornuda, con il compito di assalire un corpo di austriaci forte di circa 12.000 uomini. Tuttavia, le truppe italiane erano inesperte e male armate; inoltre i generali erano divisi tra loro anche per ambizioni personali. Il Guidotti, dopo un cannoneggiamento austriaco, credette opportuno ordinare la ritirata su Treviso. Gli fu allora ordinato di riprendere la linea del Piave, impresa disperata a causa della disparit\u00e0 di forze tra le truppe da lui comandate e quelle nemiche, e fu ingiustamente accusato di imperizia. Profondamente colpito da queste calunnie, rinunci\u00f2 al grado di generale e si espose a combattere in prima fila, sulle barricate di Porta San Tommaso a Treviso. Angelo Giacomelli, nelle sue \"Reminiscenze della mia vita politica negli anni 1848-1853\", testimone oculare del fatto, vide il generale Guidotti solo e a piedi avviarsi verso il nemico. Il Generale, rifiutando le esortazioni a ritirarsi, da parte del Giacomelli e di altri ufficiali presenti, \"...progrediva imperterrito nel mezzo della strada; ma non era giunto alla met\u00e0 del passaggio che una palla lo faceva stramazzare\"...\"la palla lo aveva colpito nel petto e proprio nel centro della croce tricolore che lo fregiava\"."}
{"id": "1450664", "revid": "466539", "url": "https://it.wikipedia.org/wiki?curid=1450664", "title": "Zoran Slavni\u0107", "text": " \u00c8 uno dei pochi cestisti al mondo ad aver vinto Europei, Mondiali e Giochi olimpici.\nCarriera.\nHa giocato per il club della Stella Rossa Belgrado dal 1965 al 1975. Ha poi continuato la sua carriera in Spagna, nello Joventut Badalona, poi nel KK \u0160ibenik, nel Caserta e poi infine nel Partizan.\nAgli Europei ha giocato 36 partite, ai Mondiali ne ha giocate 17 ed infine 15 ai Giochi olimpici. In totale ha giocato 179 partite per la propria nazionale totalizzando 1465 canestri.\nHa vinto tre campionati europei consecutivi (1973, 1975, 1977), un campionato mondiale nel 1978 a Manila e i giochi olimpici di Mosca del 1980. Zoran Slavni\u0107 \u00e8 famoso per i suoi passaggi \"pallavolistici\" a Dragan Ki\u0107anovi\u0107 nella finale dei campionati europei del 1977 a Liegi contro l'Unione Sovietica.\nAlla fine della sua carriera ricca di numerosi successi ha iniziato ad allenare. Ha condotto il KK Partizan, la KK Spalato, la Stella Rossa Belgrado, la KK \u0160ibenik, il TSK Bamberg. Ha anche allenato l'Atlas Belgrado (ex IMT), il cui team-manager era il suo ex compagno di nazionale Dra\u017een Dalipagi\u0107.\nNel 2007 \u00e8 stato il commissario tecnico della nazionale serba agli Europei in Spagna e viene esonerato dopo l'eliminazione al primo turno della manifestazione."}
{"id": "1450667", "revid": "767487", "url": "https://it.wikipedia.org/wiki?curid=1450667", "title": "Boldu (Buz\u0103u)", "text": "Boldu \u00e8 un comune della Romania di 2.453 abitanti, ubicato nel distretto di Buz\u0103u, nella regione storica della Muntenia."}
{"id": "1450673", "revid": "339392", "url": "https://it.wikipedia.org/wiki?curid=1450673", "title": "Ciu\u00ecghe del Banale", "text": ""}
{"id": "1450674", "revid": "767487", "url": "https://it.wikipedia.org/wiki?curid=1450674", "title": "Federico de' Conti", "text": "Biografia.\nA Venezia nel febbraio del 1472 stamp\u00f2 l'editio princeps di Properzio e quasi contemporaneamente un'edizione di Tibullo. Presumibilmente tra il marzo e il maggio del 1472 giunse a Jesi, insieme con i coloni lombardi andati a ripopolare la zona dopo la peste. Dai suoi torchi, a Jesi, usc\u00ec la \"prima edizione veramente italiana\" della \"Divina Commedia\", finita di stampare il 18 luglio 1472. Accolto a braccia aperte dagli Jesini, che gli concedettero la cittadinanza e lo rifornirono di \"stabili e vistosi emolumenti per dargli agio di campare la vita nella opulenza\", dissip\u00f2 tutto in poco tempo per traversie familiari ed altro. Ridottosi in miseria, contrasse debiti che non riusc\u00ec a pagare e fin\u00ec in prigione, dalla quale tuttavia scapp\u00f2 \"la notte innanzi il 13 luglio 1477\", spostandosi da un luogo all'altro, sempre in condizioni di estrema povert\u00e0. \nMor\u00ec probabilmente in quello stesso anno."}
{"id": "1450676", "revid": "599013", "url": "https://it.wikipedia.org/wiki?curid=1450676", "title": "Hans van Breukelen", "text": "Considerato uno dei migliori portieri della storia del calcio olandese, con la sua nazionale \u00e8 stato campione d'Europa nel 1988. L'IFFHS lo ha inserito al 20\u00ba posto (a pari merito con il tedesco Andreas K\u00f6pke) nella classifica dei pi\u00f9 forti \"numeri 1\" europei del XX secolo.\nCarriera.\nClub.\nVan Breukelen debutta nel calcio professionistico olandese nel marzo 1977 con l'. Nella stagione 1978-79 diventa il portiere titolare. Con l'Utrecht raggiunge la finale di KNVB beker nel 1982.\nNel settembre 1982 \u00e8 acquistato dal per \u00a3 per sostituire Peter Shilton. In Inghilterra un grave infortunio lo tiene fermo per 4 mesi, ma, una volta ripresosi, rientra nel marzo 1983, contribuendo ad ottenere la qualificazione in Coppa UEFA. La stagione successiva gioca 36 partite su 42 in campionato, aiutando la squadra ad ottenere un terzo posto in campionato (sei punti dietro al Liverpool campione) e una semifinale di Coppa UEFA, dove il Nottingham Forest viene eliminato dall'Anderlecht.\nDopo due stagioni in Inghilterra Van Breukelen torna nei Paesi Bassi al . Con il PSV vince il campionato olandese per 4 volte di fila dal 1986 al 1989. Nel 1988 vince anche la Coppa dei Campioni, parando un rigore in finale. Successivamente vince anche i campionati del 1991 e del 1992, sempre con il PSV, prima di ritirarsi al termine della stagione 1993-94.\nNazionale.\nVan Breukelen debutta con la nazionale olandese l'11 ottobre 1980, in una partita contro la . Con gli \"oranje\" vince il dopo aver battuto per 2-0 l' in finale, grazie anche a un rigore da lui parato a Igor Belanov.\nPrende parte anche al e al , nel quale i Paesi Bassi vengono sconfitti in semifinale dalla ; per van Breuklen si tratta della 73\u00aa e ultima partita con la nazionale."}
{"id": "1450677", "revid": "767487", "url": "https://it.wikipedia.org/wiki?curid=1450677", "title": "Fanboys", "text": "Fanboys \u00e8 un film del 2009 diretto da Kyle Newman e interpretato da Sam Huntington, Chris Marquette, Dan Fogler, Jay Baruchel e Kristen Bell.\nLa pellicola \u00e8 stata distribuita il 6 febbraio 2009 negli Stati Uniti e il 21 ottobre dello stesso anno in Italia.\nTrama.\nIl 31 ottobre 1998, Eric Bottler (Sam Huntington) si rincontra coi suoi amici del liceo; Linus (Chris Marquette), Hutch (Dan Fogler), Windows (Jay Baruchel) e Zoe (Kristen Bell) durante una festa di Halloween. Bottler, divenuto un venditore d'auto di successo nel negozio del padre, scopre di essere l'unico ad essere maturato e che gli ex-compagni di scuola in tre anni non sono cambiati di una virgola, mantenendo tutte le loro abitudini nerd, in primis la passione per \"Guerre stellari\". Questo porta non poche tensioni tra Bottler e i vecchi amici, soprattutto quando Linus propone di intraprendere un viaggio attraverso gli Stati Uniti fino allo Skywalker Ranch di George Lucas per vedere in anteprima \"Star Wars Episodio I - La minaccia fantasma\"; idea che aveva progettato insieme a Bottler sin dalle elementari e alla quale quest'ultimo si oppone.\nIl mattino seguente Hutch e Windows fanno visita a Bottler sul posto di lavoro e lo informano che Linus \u00e8 malato terminale di cancro e non ha abbastanza tempo per aspettare la data di uscita. Per riappacificarsi con quello che un tempo era il suo migliore amico, Bottler ritorna sui suoi passi e, assieme agli amici parte per lo Skywalker Ranch. A bordo del caravan di Hutch il gruppo parte dunque alla volta del Texas per incontrare \"Rogue Leader\", una ragazza con cui Windows ha una relazione online e che pu\u00f2 fornire loro la pianta del Ranch. Durante il viaggio, Hutch decide di fare una deviazione verso Riverside, nell'Iowa (futuro luogo di nascita del capitano James T. Kirk) per attaccare briga con alcuni \"Trekkie\"; a tale scopo provoca l'ammiraglio Seasholtz (Seth Rogen), capo della comunit\u00e0 di fan di \"Star Trek\" locale, e fugge col caravan investendo la statua di Kirk e Khan dopo che questi ha definito Ian Solo una \"puttana\".\nSuccessivamente il mezzo dei ragazzi si ferma davanti a un bar di motociclisti gay ed essi vi entrano per chiedere aiuto e una bottiglia d'acqua, che viene a costare 100 $; quando Hutch si rifiuta di pagare il barista gli avventori li costringono ad esibirsi in uno spogliarello sulle note della musica dei Menudo, dopodich\u00e9 un bizzarro personaggio che si autodefinisce \"Il Capo\" (Danny Trejo) ripara loro il caravan mentre essi dormono sotto l'effetto di guacamole corretto al peyote.\nGiunti in Texas, Windows incontra Rogue Leader, che si rivela essere una ragazzina di dieci anni di nome Kimmy (Allie Grant), nonch\u00e9 nipote del leggendario fan di Star Wars Harry Knowles (Ethan Suplee) il quale inizialmente accusa Windows di pedofilia e, successivamente, chiarito il malinteso e rivolto loro un test per valutare se siano veramente dei fan della saga, si offre di aiutarli nella loro missione indirizzandoli verso un suo contatto a Las Vegas capace di fornirgli la pianta dello Skywalker Ranch. Sulla strada per Las Vegas vengono arrestati dalla polizia per detenzione di sostanze stupefacenti (le peyota regalate loro dal Capo) e Zoe li raggiunge per pagar loro la cauzione e accompagnarli per il resto del viaggio. Contemporaneamente Bottler riceve un messaggio dal padre che lo esorta a tornare indietro su minaccia di licenziamento, il ragazzo dopo qualche dubbio decide di proseguire il suo viaggio poich\u00e9 conscio di aver abbandonato da troppo tempo i suoi sogni d'infanzia.\nGiunti a Las Vegas Bottler e Linus si dirigono a incontrare il contatto di Harry, che si rivela essere William Shatner, ottenute le piante del Ranch dall'uomo, essi si imbattono nei Trekkie incontrati in Iowa, che li inseguono desiderosi di vendetta, contemporaneamente Zoe, Hutch e Windows fuggono dal furioso mentore di due escort con cui i ragazzi sono entrati in intimit\u00e0 senza sapere di doverle pagare. Durante la disastrosa fuga Linus cade dall'auto e viene ricoverato in ospedale.\nQuando la dottoressa (Carrie Fisher) informa i quattro amici che per il bene della salute di Linus sarebbe meglio interrompere il viaggio, essi sembrano tutti intenzionati a gettare la spugna, tranne Bottler che ispira il gruppo a non arrendersi ricordando loro quanto Star Wars significhi per Linus. I cinque fuggono dunque dall'ospedale e si dirigono verso lo Skywalker Ranch, incontrando lungo la strada anche Jay &amp; Silent Bob. Penetrati nel Ranch, i ragazzi vengono localizzati dalle guardie dopo essersi soffermati a ammirare la collezione dei costumi originali usati nel film ed incominciano un lungo inseguimento per tutto l'edificio, durante il quale Windows e Zoe si confidano i sentimenti che da anni provano l'uno per l'altra. Catturati dagli addetti alla sicurezza ad un passo dal loro intento, vengono sottoposti a un test dal capo della sicurezza (Danny R. McBride) su ordine dello stesso Lucas, al fine di provare che siano veri fanboy e non ladri; interrogati singolarmente i cinque dimostrano una grande conoscenza della saga e quasi nessuna riguardo all'altro sesso, dando dunque prova definitiva al regista che, commosso dal loro gesto, permette a Linus di vedere il film in anteprima.\nDopo aver visto il film, Linus si ricongiunge al gruppo che, prima di ripartire si accampa nel Ranch. Attorno al fuoco del fal\u00f2, Bottler si chiarisce con Linus riguardo all'essersi persi di vista nonostante la loro amicizia e viene perdonato.\nEpilogo.\nIl 19 maggio 1999, un mese dopo la morte di Linus, il gruppo di amici assiste alla prima di \"Star Wars Episodio I - La minaccia fantasma\" dopo aver passato la notte accampati davanti al cinema; nei sei mesi intercorsi Hutch ha finalmente aperto la sua attivit\u00e0 di riparo vetture, Windows e Zoe si sono fidanzati e Bottler, seguendo il sogno d'infanzia suo e di Linus, ha intrapreso la carriera di disegnatore di fumetti. I quattro brindano alla memoria dell'amico poco prima che incominci la proiezione della pellicola.\nIl film si conclude col commento ironico di Bottler: \u00abRagazzi, e se il film fa schifo?\u00bb."}
{"id": "1450678", "revid": "767487", "url": "https://it.wikipedia.org/wiki?curid=1450678", "title": "Inquisivi", "text": "Inquisivi \u00e8 un comune (\"municipio\" in spagnolo) della Bolivia, capoluogo della provincia di Inquisivi (dipartimento di La Paz) con 17.209 abitanti (dato 2010).\nLa citt\u00e0 fu formalmente istituita il 2 novembre 1844 dal Gen. Narciso Campero che la elesse anche a capoluogo della nuova provincia.\nCantoni.\nIl comune \u00e8 suddiviso in 8 cantoni (popolazione 2001):"}
{"id": "1450688", "revid": "767487", "url": "https://it.wikipedia.org/wiki?curid=1450688", "title": "Bozioru", "text": "Bozioru \u00e8 un comune della Romania di 1.250 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 10 villaggi: Bozioru, Buduile, Fi\u0219ici, G\u0103vanele, Gresia, Izvoarele, Nucu, Sc\u0103eni, Ulmet, V\u0103v\u0103lucile.\nDi particolare interesse, nell'area del villaggio di Nucu, un complesso di chiese e abitazioni rupestri risalenti ai primi secoli del cristianesimo: si tratta di 29 strutture scavate nella roccia, in parte ornate con sculture, che tuttavia in molti casi sono accessibili solo con una certa difficolt\u00e0."}
{"id": "1450689", "revid": "1149807", "url": "https://it.wikipedia.org/wiki?curid=1450689", "title": "Non mi scaricare", "text": "Non mi scaricare (\"Forgetting Sarah Marshall\") \u00e8 un film del 2008 diretto da Nicholas Stoller, qui al suo esordio come regista, e scritto e interpretato da Jason Segel.\nTrama.\nL'anonimo compositore Peter Bretter ha avuto una relazione con l'attrice Sarah Marshall, egocentrica e presuntuosa, protagonista di uno show televisivo poliziesco. Dopo essere stato lasciato di punto in bianco, devastato dal dolore entra nello sconforto pi\u00f9 totale, cos\u00ec su consiglio degli amici si prende una vacanza alle Hawaii. Ma, per uno strano scherzo del destino, anche Sarah si trova l\u00ec nello stesso resort con il suo nuovo fidanzato, la famosa rockstar britannica Aldous Snow. Mossa a piet\u00e0 per lui, la receptionist dell'hotel Rachel Jansen gli offre di alloggiare nella suite pi\u00f9 lussuosa del resort completamente gratis.\nPeter passa i primi giorni nella disperazione, dovuta soprattutto alla vista continua della sua ex-ragazza insieme al suo nuovo compagno. Convinto dal suo fratellastro, inizia a trascorrere del tempo con Rachel e inizia a sentire qualcosa per lei. Nel frattempo, il rapporto tra Sarah e Aldous comincia a vacillare, anche a causa della notizia che lo show TV di Sarah sar\u00e0 cancellato e del fatto che Aldous \u00e8 in procinto di partire per una tourn\u00e9e con il suo gruppo. Durante una giornata di surf dove Aldous e Peter seguono la stessa lezione, i due cominciano a parlare e inavvertitamente Aldous informa Peter che lui e Sarah avevano intrapreso la loro relazione gi\u00e0 da un anno prima che lei rompesse con Peter. Ad aggravare la situazione c'\u00e8 l'evidente gelosia di Sarah del rapporto appena iniziato tra Peter e Rachel, mentre Peter comincia a rendersi conto che il suo rapporto con lei non era cos\u00ec vitale come credeva.\nPi\u00f9 tardi, Sarah, Aldous, Peter e Rachel condividono un'imbarazzante cena insieme. Dopo la cena, Peter con Rachel torna nella sua suite e cominciano a fare sesso. Sarah li sente attraverso il muro e comincia anche lei a fare sesso con Aldous, gemendo ad alta voce a beneficio della coppia della porta accanto, e Rachel e Peter iniziano a competere nelle urla e la situazione diventa esilarante. Quando Aldous si rende conto che Sarah chiaramente sta inscenando un orgasmo solo per attirare l'attenzione del suo ex, interrompe il rapporto e le confessa di essersi reso conto che il viaggio \u00e8 stato un errore, poich\u00e9 lei \u00e8 ancora presa dall'ex. I due litigano furiosamente fino a quando Aldous decide che la loro relazione \u00e8 finita.\nIl giorno successivo Peter incontra Aldous e scopre che lui e Sarah hanno rotto e che l'uomo sta ripartendo per l'Inghilterra. Peter va da Sarah, tentando di riaccendere la loro storia d'amore. I due iniziano a baciarsi, ma Peter taglia bruscamente a causa dei suoi sentimenti per Rachel. Peter va immediatamente da Rachel per confessare ci\u00f2 che \u00e8 accaduto, ma lei la prende molto male e gli ordina di ripartire subito e di non cercare mai pi\u00f9 di contattarla. Prima di partire, Peter ruba una foto nuda di Rachel da un bar di un locale e viene picchiato dal proprietario; poi la riconsegna a lei.\nPeter torna a Los Angeles e, dopo un periodo di sconforto, inizia a lavorare su una commedia-rock incentrata sulle storie d'amore di Dracula, e per la prima teatrale manda un invito a Rachel. Anche se estremamente titubante in un primo momento, Rachel alla fine decide di partecipare. Dopo la performance che si rivela un grande successo, Rachel si congratula con Peter e gli dice che ha deciso di non tornare alle Hawaii perch\u00e9 vuole ricominciare gli studi abbandonati da tempo e perch\u00e9 vuole stare con lui.\nDistribuzione.\nLa commedia \u00e8 stata distribuita negli Stati Uniti il 18 aprile 2008, in Italia il successivo 22 agosto.\nSequel.\nNel 2010, sempre con la regia di Stoller, \u00e8 stato realizzato uno spin-off dal titolo \"In viaggio con una rock star\", incentrato sulla figura della rock star Aldous Snow, interpretato sempre da Russell Brand."}
{"id": "1450699", "revid": "767487", "url": "https://it.wikipedia.org/wiki?curid=1450699", "title": "Br\u0103deanu", "text": "Br\u0103deanu \u00e8 un comune della Romania di 2.626 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 3 villaggi: Br\u0103deanu, Mitropolia, Sm\u00eerdan."}
{"id": "1450703", "revid": "287204", "url": "https://it.wikipedia.org/wiki?curid=1450703", "title": "Bradeanu", "text": ""}
{"id": "1450704", "revid": "1543377", "url": "https://it.wikipedia.org/wiki?curid=1450704", "title": "Hot &amp; Slow (Scorpions)", "text": "Hot &amp; Slow \u00e8 il titolo di due raccolte della band tedesca Scorpions pubblicate dalla casa discografica BMG nel 1991, la prima, e nel 1998, la seconda.\nHot &amp; Slow - The Best of Ballads contiene una selezione di ballads tutte risalenti al periodo in cui nella band militava il chitarrista Uli John Roth. A tale scopo \u00e8 stata inserita la versione di \"In Search of the Peace of Mind\" proveniente dall'album \"Tokyo Tapes\" del 1978 e non l'originale risalente addirittura a \"Lonesome Crow\" del lontano 1972. Chiude l'album \"Kojo Notsuki\" (\u8352\u57ce\u306e\u6708), anch'essa registrata a Tokyo e non presente in nessun album in studio degli Scorpions.\nHot &amp; Slow: Best Masters of the 70's \u00e8 invece una raccolta generica che racchiude in ordine cronologico i migliori brani degli Scorpions provenienti dagli album \"Fly to the Rainbow\" del 1974, \"In Trance\" del 1975 e \"Virgin Killer\" del 1976."}
{"id": "1450714", "revid": "767487", "url": "https://it.wikipedia.org/wiki?curid=1450714", "title": "Goal II - Vivere un sogno", "text": "Goal II - Vivere un sogno (\"Goal! 2: Living the Dream\") \u00e8 un film del 2007 diretto da Jaume Collet-Serra, sequel di \"Goal!\".\nTrama.\nDopo aver debuttato nella Premier League con la maglia del Newcastle, Santiago Mu\u00f1ez parte per Tokyo per una trattativa all'ultimo giorno del calciomercato con il che si conclude con un s\u00ec da parte del calciatore e cos\u00ec si trasferisce a Madrid. Ad aspettarlo c'\u00e8 l'amico ed ex compagno di squadra Gavin Harris. Ma con il trasferimento in Spagna iniziano i primi problemi, dovendo egli scegliere tra famiglia e bella vita. Viene a sapere per caso, da un bambino il quale dice di essere suo fratello, che l\u00ec vive la madre che non ha mai conosciuto. Alla fine, tra mille difficolt\u00e0 e un grave infortunio, riesce a portare il Real alla vittoria della Champions League contro l'Arsenal, entrando in campo a partita in corso e segnando il goal del pareggio. Il Real riesce a vincere 3-2 con i gol, oltre al suo, di Gavin Harris e David Beckham."}
{"id": "1450715", "revid": "12290", "url": "https://it.wikipedia.org/wiki?curid=1450715", "title": "Mighty Avengers", "text": ""}
{"id": "1450716", "revid": "767487", "url": "https://it.wikipedia.org/wiki?curid=1450716", "title": "Br\u0103e\u0219ti (Buz\u0103u)", "text": "Br\u0103e\u015fti \u00e8 un comune della Romania di 2.491 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 7 villaggi: Br\u0103e\u0219ti, Br\u0103tile\u0219ti, Goide\u0219ti, Iv\u0103ne\u021bu, P\u00eerscovelu, Pinu, Ruginoasa.\nNel villaggio di Pinu si trovano le rovine del Monastero di Pinu, fatto costruire tra il 1647 e il 1648 da Matei Basarab, abbandonato nel 1860 ed andato presto in rovina."}
{"id": "1450718", "revid": "1543377", "url": "https://it.wikipedia.org/wiki?curid=1450718", "title": "Walter Sutton", "text": "Biografia.\nNel 1905, Walter Sutton, laureato alla Columbia University, pubblicava un articolo dove dichiarava che i cromosomi erano i portatori fisici dei caratteri genetici di Mendel; Sutton studiava la spermatogenesi nella cavalletta, che presenta cromosomi grandi, facilmente osservabili. \nOsservando i vari stadi della mitosi, Sutton contava cos\u00ec 23 cromosomi, due a due per forma e dimensione, quindi si individuavano 11 coppie di cromosomi, pi\u00f9 uno singolo, detto cromosoma accessorio, in seguito chiamato cromosoma X. Sutton capiva da questo che le coppie di cromosomi omologhi correlavano perfettamente con le coppie di caratteri ereditari scoperte da Mendel.\nEsaminando l'inizio della meiosi, Sutton osservava che i componenti di ciascuna coppia erano associati tra loro, tramite una fessura longitudinale; alla successiva divisione meiotica i cromosomi venivano separati nelle cellule figlie. Questa era la prova della divisione riduzionale teorizzata 15 anni prima da Weismann e la base fisica dell'ipotesi di Mendel che i caratteri ereditari siano a coppie che rimangono assieme per tutta la vita di un individuo per separarsi l'uno dall'altro con la formazione dei gameti. La divisione riduzionale osservata da Sutton spiegava anche altre scoperte di Mendel: i gameti potevano contenere solo una forma alternativa (allele) di ogni gene, il numero dei gameti che contenevano un allele era uguale al numero dei gameti che contenevano l'altro, i due gameti uniti nella fecondazione producevano un individuo con due alleli per ogni carattere.\nIl suo principale contributo alla biologia fu quindi l'aver messo in relazione l'ereditariet\u00e0 con i cromosomi a livello cellulare. Osservando la meiosi not\u00f2 che i cromosomi si presentavano appaiati e che i cromosomi appaiati avevano una struttura simile, poi si separavano con la formazione di gameti (il cui numero di cromosomi risultava ridotto alla met\u00e0). Ci\u00f2 era in accordo e convalidava la legge della segregazione di Gregor Mendel."}
{"id": "1450719", "revid": "339392", "url": "https://it.wikipedia.org/wiki?curid=1450719", "title": "Est europeo", "text": ""}
{"id": "1450723", "revid": "599013", "url": "https://it.wikipedia.org/wiki?curid=1450723", "title": "Jos\u00e9 Manuel Jurado", "text": "Carriera.\nClub.\nJurado ha totalizzato 5 presenze con il , da ricordare quella in UEFA Champions League contro l'Olympiakos.\nIl 4 agosto 2006 passa ai rivali dell'Atl\u00e9tico Madrid per 3 milioni di euro, Passa poi in prestito al Maiorca. Nel 2009 torna all'Atl\u00e9tico Madrid e alla seconda giornata di campionato segna il gol del provvisorio vantaggio per i \"colchoneros\" contro il Racing Santander (partita poi finita 1-1).\nIl 31 agosto 2010 passa allo Schalke 04 per 13 milioni di euro, firmando un contratto quadriennale.\nIl 21 giugno 2018 passa a titolo definitivo all'Al-Ahli.\nStatistiche.\nPresenze e reti nei club.\n\"Statistiche aggiornate al 30 giugno 2017.\""}
{"id": "1450724", "revid": "57342", "url": "https://it.wikipedia.org/wiki?curid=1450724", "title": "Pietro Cuppari", "text": "Biografia.\nLaureato in medicina, fu uno degli agronomi pi\u00f9 famosi del suo tempo. Non cess\u00f2 mai in lui l'amore per la Sicilia in cui era nato, in particolare l'appoggio all'esperienza rivoluzionaria del '48. Viaggi\u00f2 in Francia, Inghilterra e Austria, dove acquis\u00ec importanti cognizioni agronomiche e di meccanizzazione agricola. Rivel\u00f2 in diverse occasioni alto spirito ecologico (opposizione al prosciugamento del lago Trasimeno, etc.).\nChiamato all'Universit\u00e0 di Pisa quale docente di agronomia e pastorizia, vi rest\u00f2 fino alla morte. Collabor\u00f2 con le pi\u00f9 importanti riviste agrarie italiane, compreso il giornale dell'Istituto Tecnico di Jesi, che, il 27 agosto 1883, fu intitolato al suo nome. La sua opera pi\u00f9 famosa \u00e8 il \"Manuale dell'agricoltore\" (1870), che verr\u00e0 ristampato per decenni. \nEra padre dell'ingegnere Giovanni Cuppari.\n\u00c8 sepolto nel Campo Santo di Pisa."}
{"id": "1450725", "revid": "200568", "url": "https://it.wikipedia.org/wiki?curid=1450725", "title": "Jurado", "text": ""}
{"id": "1450731", "revid": "1305772", "url": "https://it.wikipedia.org/wiki?curid=1450731", "title": "Piguaquan", "text": "Il Piguaquan (\u5288\u6302\u62f3, Pugilato dell'attacco che spacca) \u00e8 uno stile di arti marziali cinesi del Nord della Cina ed \u00e8 classificato come Changquan (pugilato lungo).\nLa storia.\nPer Wu Bin, Li Xingdong e Yu Gongbao il nome antico era \"Pugilato del Cingersi l'Armatura\" (). Sempre per la stessa fonte questo stile con il suo nome antico \u00e8 citato nel Jixiao Xinshu del generale Qi Jiguang. Ma Junxiang afferma che oltre al nome antico Piguaquan \u62ab\u6302\u62f3, sono utilizzati anche i nomi Momianquan \u62b9\u9762\u62f3 e Piguazhang \u5288\u6302\u638c.\nQuesto stile oggi \u00e8 ampiamente praticato nella provincia di Hebei in particolare nelle contee di Yanshan, Cangxian e Nanpi.\nQuesto pugilato, in voga sotto la dinastia Qing, \u00e8 stato trasmesso fino ai nostri giorni e si \u00e8 divisa in due scuole principali:\nQualcuno pensa che il nome completo di questa scuola sarebbe Tong bei Piguaquan (\u901a\u5907\u5288\u6302\u62f3), ma Wang Ping scrive che il Tongbei Piguaquan \u00e8 anche conosciuto come Mashi Tongbei Piguaquan \u9a6c\u6c0f\u901a\u5907\u5288\u6302\u62f3, riferendosi perci\u00f2 ad una ramificazione dello stile, creata da Ma Fengtu \u9a6c\u51e4\u56fe e Ma Yingtu \u9a6c\u82f1\u56fe, che unificarono conoscenze in diversi stili.\nSecondo la voce \"Piguaquan\" dell'Enciclopedia dell'Istituto Confucio in origine esso proveniva dal Tongbeiquan (\u901a\u5907\u62f3) anche detto Tongbimen (\u901a\u81c2\u95e8).\nI Taolu.\nQueste sequenze sono riscontrabili in altre fonti: Shier Datangzi (\u5341\u4e8c\u5927\u8d9f\u5b50); Shilu Tantui (\u5341\u8def\u5f39\u817f); Baiyuan San Chudong (\u767d\u733f\u4e09\u51fa\u6d1e),Shier Lianchui (\u5341\u4e8c\u8fde\u9524), Liujiaoshi (\u6e9c\u811a\u52bf), Gunleiquan (\u6eda\u96f7\u62f3); ecc. Esiste un VCD dimostrato da Zhou Jianrui \u5468\u5efa\u777f dal titolo \"Yilu Piguaquan: Momianquan \u4e00\u8def\u5288\u6302\u62f3:\u62b9\u9762\u62f3\",prodotto da Renmin Tiyu Yinxiang Chubanshe\u4eba\u6c11\u4f53\u80b2\u97f3\u50cf\u51fa\u7248\u793e, che appartiene ad una serie in cui compaiono anche \"Erlu Piguaquan: Qinglongquan \u4e8c\u8def\u5288\u6302\u62f3:\u9752\u9f99\u62f3\" e \"Sanlu Piguaquan: Feihuquan \u4e09\u8def\u5288\u6302\u62f3:\u98de\u864e\u62f3\".\nAltre fonti. riportano: Qi qiang (\u5947\u67aa che \u00e8 anche chiamata Meihuaqiang \u6885\u82b1\u67aa); Liuhe daqiang (\u516d\u5408\u5927\u67aa); Qishisan jian (\u4e03\u5341\u4e09\u5251 anche detta Tongbei Dajian\u901a\u5907\u5927\u5251); Tipao jian (\u68af\u888d\u5251 anche detta Tongbei xiaojian\u901a\u5907\u5c0f\u5251); Pigua dandao (\u5288\u6302\u5355\u5200); Pigua shuangdao (\u5288\u6302\u53cc\u5200); Fengtou ge (\u51e4\u5934\u9601); Lanmenjue (\u62e6\u95e8\u6485); sanjiegun (\u4e09\u8282\u68cd); jiujiebian (\u4e5d\u8282\u97ad); ji (\u621f); ecc. L'Enciclopedia dell'Istituto Confucio aggiunge Gunleidao (\u6eda\u96f7\u5200), Gunpimoqiang (\u6eda\u5288\u964c\u67aa)."}
{"id": "1450732", "revid": "932277", "url": "https://it.wikipedia.org/wiki?curid=1450732", "title": "Foglia polimerica", "text": "Per foglia polimerica si indica, nel settore del mobile, un rivestimento di PVC o PET usato per la produzione di pannelli ed ante.\nEsistono foglie polimeriche di vario tipo e prodotte con varie mescole plastiche, ma il materiale pi\u00f9 usato risulta essere il PVC, solitamente in foglie con spessore variabile da 0.3 a 0.9 mm. Le foglie polimeriche vengono prodotte sia in tinte unite che riportanti stampe del legno. \nSi diversificano dai laminati plastici in quanto le foglie polimeriche si deformano e si stirano mentre i laminati termoplastici diventano flessibili ma non si stirano. Questa importante caratteristica \u00e8 usata nel cosiddetto campo del rivestimento 3D.\nPer rivestire un'anta si parte sagomando da un pannello in MDF (pi\u00f9 liscio ed uniforme del truciolare) un'anta. L'anta viene poi cosparsa di colla (solitamente PUR o vinilica) su cui viene steso un foglio di polimerico. L'anta \u00e8 quindi premuta in una pressa a membrana, che scalda ed espelle l'aria in eccesso facendo aderire il foglio. Infine si procede a rifilare gli sfridi di plastica sporgenti dall'anta.\nIl risultato \u00e8 un'anta che imita in maniera molto realistica una vera anta in legno, in quanto non sono presenti fessure e bordature anche con ante bugnate o di forma piuttosto complessa. \nIl PVC ha una resistenza al graffio nettamente inferiore al laminato e per questo motivo non \u00e8 usato per piani d'appoggio ma solo per superfici verticali o poco sollecitate; rispetto al legno verniciato ha comunque una resistenza equivalente ed offre costi sicuramente inferiori ed omogeneit\u00e0 di colori e materiali. La foglia inoltre offre una buona superficie per ulteriori verniciature, quindi non \u00e8 infrequente che un'anta rivestita in PVC venga poi anche riverniciata con le stesse vernici del legno.\nDato che il PVC, se bruciato a basse temperature, pu\u00f2 sprigionare diossina e composti pericolosi del cloro, si sta affiancando all'uso di foglie in PVC anche l'utilizzo di altre materie termoplastiche quali soprattutto il PET, considerato pi\u00f9 ecologico."}
{"id": "1450740", "revid": "1632387", "url": "https://it.wikipedia.org/wiki?curid=1450740", "title": "Born to Touch Your Feelings", "text": "Born To Touch Your Feelings \u00e8 una raccolta della band tedesca Scorpions.\nSi tratta della ennesima raccolta pubblicata dalla casa discografica BMG, dopo aver rilevato i diritti della RCA, dove sono incluse solo canzoni risalenti al periodo che va da \"Fly to the Rainbow\" del 1974 al \"Tokyo Tapes\" del 1978 e cio\u00e8 il periodo in cui negli Scorpions militava il chitarrista Ulrich Roth. Non sono presenti canzoni dell'album di debutto \"Lonesome Crow\"."}
{"id": "1450746", "revid": "2730", "url": "https://it.wikipedia.org/wiki?curid=1450746", "title": "Vis-\u00e0-vis", "text": "La Vis-\u00e0-vis era un particolare tipo di configurazione dei posti per i passeggeri con cui erano spesso realizzate le primissime autovetture della storia.\nDescrizione.\nIl termine \u00e8 in lingua francese ed ha il significato di \"faccia a faccia\", e indica una configurazione utilizzata principalmente sulle primissime autovetture nel periodo pionieristico, quello che arriva fino alla fine dell'Ottocento.\nAll'epoca le carrozzerie non prevedevano configurazioni chiuse, n\u00e9 finestrini, ma semplicemente l'eventuale possibilit\u00e0 di proteggere i passeggeri dalle intemperie attraverso una copertura in tela; per quanto riguarda le vetture a pi\u00f9 di due posti, l'alternativa della sistemazione dei posti a sedere era tra le phaeton, con sedili orientati nella direzione di marcia, e appunto le vis-\u00e0-vis, in cui trovavano posto due file di sedili, l'una affacciata all'altra: il guidatore ed il passeggero accanto a lui si trovavano solitamente sulla fila di sedili posteriore, mentre quella anteriore, rivolta verso il conducente, era riservata agli altri passeggeri.\nSi trattava di veicoli ancora simili pi\u00f9 a carrozze senza cavalli che a vere e proprie autovetture. Nella maggior parte dei casi anche le ruote erano di differente diametro, con le anteriori pi\u00f9 piccole delle posteriori.\nFurono disponibili in configurazione \"vis-\u00e0-vis\" diverse tra le prime autovetture di serie della storia, come la Peugeot Type 3, la FIAT 3 \u00bd HP, la Opel Patent-Motorwagen e la Benz Velo."}
{"id": "1450750", "revid": "110157", "url": "https://it.wikipedia.org/wiki?curid=1450750", "title": "Divisi\u00f3n de Honor 1997-1998 (calcio a 5)", "text": "La Divisi\u00f3n de Honor 1997-1998 \u00e8 stata la 9\u00aa edizione del massimo torneo di calcio a 5 spagnolo. Organizzata dalla Liga Nacional de F\u00fatbol Sala, la stagione regolare \u00e8 iniziata il 13 settembre 1997 e si \u00e8 conclusa il 9 maggio 1998, prolungandosi fino al 28 giugno con la disputa dei play-off.\nPlay-off.\nI play-off valevoli per il titolo nazionale si sono svolti tra il 16 maggio e il 28 giugno 1998. Il regolamento prevede che i quarti di finale e le semifinali si giochino al meglio delle tre gare mentre la finale al meglio delle cinque.\nSupercoppa di Spagna.\nL'8\u00aa edizione della competizione ha opposto il , vincitore del campionato, al , detentore della Coppa di Spagna. Il trofeo \u00e8 stato assegnato tramite una gara unica disputata sul campo neutro di Segovia."}
{"id": "1450751", "revid": "1272592", "url": "https://it.wikipedia.org/wiki?curid=1450751", "title": "Capezzano", "text": "Capezzano \u00e8 una frazione del comune di Pellezzano, in provincia di Salerno.\nGeografia fisica.\nLa frazione si estende sulla strada provinciale verso Salerno per circa 4\u00a0km. Essa si compone di 2 contrade, Capezzano Superiore e Capezzano Inferiore. Altre localit\u00e0 vicine sono Chiuiano, Corgiano e Rione Piombino, quest'ultima al confine con l'abitato urbano di Salerno (col quale \u00e8 praticamente saldata), nel suo quartiere periferico di Fratte.\nStoria.\nLungo la strada che porta a Salerno si trova un vecchio acquedotto in tufo giallo, di epoca moderna, ma molto suggestivo, che ricorda con le sue ampie arcate quelli di epoca romana.\nLa zona fu comunque abitata in epoca classica, come testimonia il rinvenimento nel 1879-1880 di alcune tombe a cassa con interessanti corredi ascrivibili al V-IV secolo a.C.\nLungo la strada che da Fratte porta a Capezzano, in via Sabato De Vita, vi \u00e8 un'antica villa ottocentesca, Villa Wenner, di colore arancio-rosato, circondata da uno splendido parco; essa fu costruita nel 1862 da Federico Alberto Wenner, un industriale svizzero, giunto a Salerno nel 1829, fondatore insieme ad altri suoi connazionali delle industrie tessili di Fratte di Salerno, divenute poi le MCM, Manifatture Cotoniere Meridionali.\nLa famiglia Wenner provvide a far confluire i materiali di una delle necropoli di Fratte (rinvenuti in occasione della costruzione delle filande) nelle raccolte archeologiche della Societ\u00e0 Antiquaria di Zurigo, oggi dispersi ad eccezione di tre pezzi.\nPoco distante dalla villa, in via Filanda nel Parco CO.RE.SA., vi sono altre case degli svizzeri, meno imponenti ma molto aggraziate, di colore giallo ocra, chiamate ancora oggi \"Villini Svizzeri\", edificati fra il 1840 e il 1847 su progetto dell'architetto Stefano Gasse al servizio dei re Borboni.\nPoco distante dai Villini Svizzeri, in Localit\u00e0 San Nicola, vi \u00e8 un prestigioso quartiere composto da 12 villette a schiera e da un moderno edificio condominiale (Parco San Nicola), edificato alla fine degli anni ottanta sul luogo ove vi era un suggestivo agglomerato di antiche case coloniche, completamente distrutto col terremoto del 23 novembre 1980.\nAlle spalle del Parco San Nicola, svoltando a sinistra, si giunge in una zona residenziale molto bella e tranquilla, e in un parco che fu del fiduciario dei Wenner, l'architetto tedesco Helmut F\u00fcrst; vi si \u00e8 insediato il centro operativo dell'Associazione Nazionale per l'Arbitrato e la Conciliazione (A.N.P.A.R.), uno studio professionale a nome del Dott. Giovanni Pecoraro esercente consulenza legale, commercialista, revisore legale, mediatore civile e commerciale, consulente del lavoro. Nello stesso complesso sono ospitate varie associazioni facenti parte della CON.FAS (Confederazione delle Associazioni)\nInfrastrutture e trasporti.\nCapezzano \u00e8 collegata a Salerno e Baronissi tramite autobus della compagnia Busitalia Campania, con le linee 22 (detta \"Capriglia\") e 23 (detta \"Calvanico\"). L'abitato si trova lungo la ferrovia Salerno-Mercato San Severino e pi\u00f9 volte si \u00e8 discusso, negli ultimi anni, sull'eventualit\u00e0 progettuale di crearvi una stazione apposita, data la potenzialit\u00e0 di traffico.\nCollegamenti esterni.\nComune di Pellezzano"}
{"id": "1450756", "revid": "438678", "url": "https://it.wikipedia.org/wiki?curid=1450756", "title": "Un matrimonio (film 1978)", "text": "Un matrimonio (\"A Wedding\") \u00e8 un film del 1978 diretto da Robert Altman.\nTrama.\nIn una qualche localit\u00e0 del Michigan si svolgono le nozze tra Dino Corelli, rampollo, in linea materna, degli Sloan, un'antica famiglia imprenditoriale della zona, e Muffin Brenner, figlia di un neo-arricchito nel settore dei trasporti. Mentre l'arterosclerotico prelato di famiglia arranca, incespicando su formule e riti, verso la fine della cerimonia, l'anziana Nettie muore sul letto di malattia. Il dottore di famiglia, Jules Meecham, ne informa solo il figlio di Nettie, nonch\u00e9 padre dello sposo, Luigi Corelli, che per non turbare gli invitati decide di tenerli all'oscuro.\nIniziano cos\u00ec i festeggiamenti, sotto la direzione della signorina Rita Billingsley che conduce gli invitati attraverso le varie fasi del rito: dal carnet dei balli, alla consegna dei doni, sino al lancio del mazzetto della sposa. Il tutto avviene sotto le attenzioni di un servizio di sorveglianza, reso inutile dalla presenza di un solo invitato e di una troupe incaricata di riprendere l'evento. Intanto, l'alcolizzato dottor Meecham si prodiga a soccorrere vittime di malori e a fornire di cocaina la psicolabile Regina Sloan Corelli, madre dello sposo. Il vecchio arcivescovo irrompe nella stanza di Nettie e sotto gli occhi dell'infermiera, le somministra un lungo sermoncino, senza accorgersi che la destinataria \u00e8 ormai trapassata. L'eccentrica sorella di Nettie proclama le sue opinioni socialiste; il collezionista Goddard, marito di un'altra delle sorelle Sloan, intreccia una tresca con la madre della sposa; i gruppi di parenti si formano e sciolgono.\nPoi, le differenze sociali e culturali tra le due famiglie deflagrano alla notizia che Buffy, la pressoch\u00e9 muta sorella della sposa, sarebbe incinta dello sposo, che obietta che la possibilit\u00e0 andrebbe, comunque, ripartita tra i venti compagni del suo corso in accademia militare, che se l'erano spassata con la giovane. Inferociti, i Brenner abbandonano il palazzo. Sulla via del ritorno trovano in fiamme, a seguito di un incidente, la fuoriserie, dono di Luigi Corelli al figlio Dino, e si precipitano a casa Sloan, dove scoprono che gli sposi non sono ancora partiti. Solo Luigi pare dissociarsi.\nUn trambusto annuncia l'arrivo di un intruso, bloccato con maniere spicce dalla security. In realt\u00e0 \u00e8 Dino, fratello dello stesso Luigi. Anni addietro, nel corso di una vacanza romana, tra Regina Sloan e l'allora cameriere Luigi era scoccata la scintilla. Gli Sloan avevano accondisceso al matrimonio, alla condizione che egli troncasse ogni rapporto con la famiglia. L'arrivo del fratello rappresenterebbe una violazione dell'accordo. Ma \u00e8 giunto il momento, per il dottor Meecham, di rivelare ci\u00f2 che, ormai tutti, con l'eccezione dei congiunti pi\u00f9 prossimi, conoscono: la vecchia matriarca Nettie \u00e8 morta. Luigi, dopo aver cresciuto e condotto al matrimonio il figlio, si ritiene ormai sciolto dal patto. Raggiunge il fratello nel parco della villa, dove questi si sta gi\u00e0 dando da fare con Buffy, e i due si allontanano insieme.\nSoggetto.\nL'idea del film pare essersi originata del tutto casualmente sul set di \"Tre donne\". Intervistato da una giornalista texana circa i suoi progetti futuri Altman, afflitto dai postumi di una sbornia, e tutt'altro che in gran forma, se n'era sbarazzato, rispondendo che con la sua troupe se ne sarebbe andato a girare filmini matrimoniali. Riflettendoci, l'argomento matrimonio gli era poi risultato congeniale; aveva sottoposto l'idea ad Alan Ladd jr. della 20th Century Fox che gli aveva dato carta bianca e con John Considine aveva scritto la sceneggiatura originale.\nNel farlo aveva attinto ai ricordi familiari; in particolare alle differenze di milieu sociale e culturale tra la famiglia paterna, originaria del Michigan, di antico insediamento, e divenuta prospera nell'industria del legno (per il ruolo della matriarca Nettie, si era ispirato alla figura di una zia), e quella materna di pi\u00f9 recente immigrazione e con origini irlandesi, gallesi e francesi.\nAveva poi raddoppiato il numero dei personaggi, rispetto a Nashville, portandoli a quarantotto e suddividendo equamente la loro caratterizzazione (12 a testa) con John Considine, Allan Nicholls e Pat Resnick, che peraltro interpretavano anch'essi un personaggio, rispettivamente una guardia della security, un cameraman, e una donna addetta anch'essa alla sicurezza. Sul set, poi, agli attori potevano interagire liberamente, creando nuovi intrecci e relazioni tra i caratteri.\nInterpreti.\nAnche le scelte in materia di cast furono in continuit\u00e0 con \"Tre donne\". Ma, mentre alcuni attori, tra cui John Cromwell e Ruth Nelson rimasero, l'indisponibilit\u00e0 di Sissy Spacek e Shelley Duvall impose la loro sostituzione con Mia Farrow e Pam Dawber. Il ruolo dell'italiano Luigi Corelli, assegnato a Vittorio Gassman, era stato inizialmente ritagliato su Ben Gazzara, che aveva assistito alle riprese di \"Tre donne\", in cui la moglie Janice Rule interpretava il ruolo di Willie Hart.. Tra i tanti interpreti, si segnalano anche le presenze di Carol Burnett, Dina Merril, Geraldine Chaplin, Gigi Proietti, Howard Duff, Viveca Lindfords e della veterana Lillian Gish, in una delle sue ultime apparizioni sul grande schermo.\nSet.\nIl film fu quasi interamente girato a Lake Bluff, sul Lago Michigan in una villa degli anni trenta, cui non fu apportata alcuna modifica, con l'eccezione della taverna, fatta costruire da Luigi Corelli in ricordo delle proprie origini italiane.\nCritica.\nIn sede critica si \u00e8 sottolineata l'affinit\u00e0 con Nashville nell'assenza di uno sviluppo lineare della narrazione, sostituito da una circolarit\u00e0 del racconto, caratterizzato da rapporti \u201cmultipli e simultanei\u201c tra i protagonisti. In questo film, anzi, tale tendenza risulta addirittura accentuata, in quanto, in Nashville, l'intreccio trovava una pur qualche soluzione nel concerto e nella sparatoria finale. Qui invece, quello che dovrebbe essere l'evento risolutivo, la morte dei due sposi nell'incidente, si traduce in una beffa del regista nei confronti del pubblico:\nNell'assenza di una direzione logico-temporale della narrazione, in cui al pubblico viene affidato un ruolo di testimone attivo che indirizza il suo interesse e la sua attenzione, scegliendo tra vari intrecci e situazioni, si \u00e8 individuato un debito del regista nei confronti dell'avanguardia teatrale americana.\nRiserve si sono registrate, nella critica, sull'assunto sociologico alla base del contrasto tra le due famiglie, sugli snobismi tra vecchi e nuovi ricchi, tra Old Money e New Money, come si esprime Vincent Carnby; un quadro sociale poco veritiero dell'America in cui il film \u00e8 ambientato, e tale da inficiarne la credibilit\u00e0."}
{"id": "1450766", "revid": "767487", "url": "https://it.wikipedia.org/wiki?curid=1450766", "title": "Martin Dahlin", "text": "Biografia.\nNato da padre venezuelano, \u00e8 stato chiamato Martin in onore di Martin Luther King.\nCarriera.\nGiocatore.\nClub.\nNato da padre di nazionalit\u00e0 venezuelana (porta il cognome della madre perch\u00e9 non \u00e8 mai stato riconosciuto), ha iniziato la sua carriera professionistica nel , dove gioc\u00f2 al 1987 al 1991, quando si trasfer\u00ec al Borussia M\u00f6nchengladbach in cambio dell'equivalente di \u20ac 0,7 milioni, dove segn\u00f2 50 reti in 106 partite, dal 1991 al 1996.\nNel 1996 si trasfer\u00ec nella Serie A, alla (che lo strapp\u00f2 alla concorrenza della Juventus, pagandolo 5 miliardi di lire). Nella capitale gioc\u00f2 soltanto 3 partite, senza segnare, anche per via della concorrenza nel suo ruolo con un giovane Francesco Totti, Abel Balbo, Daniel Fonseca e Marco Delvecchio.\nTorn\u00f2 quindi al Borussia M\u00f6nchengladbach, prima di firmare per il e per l', dove chiuse la carriera. In particolare, la sua esperienza in terra britannica \u00e8 considerata negativa: arrivato a Blackburn con grandi aspettative e in cambio di una cifra equivalente a \u20ac 3,5 milioni, Dahlin gioca 29 incontri segnando 6 gol, anche a causa di un infortunio occorsogli durante un allenamento.\nNazionale.\nCon la Nazionale svedese ha disputato 60 incontri mettendo a segno 29 reti tra il 1991 e il 1999. Con queste 29 reti \u00e8 settimo (a pari merito con l'ex Bari, tra le tante, Marcus Allb\u00e4ck) tra i migliori marcatori della selezione scandinava.\nDopo aver preso parte alle Olimpiadi del 1988, con la Svezia Dahlin ha preso parte a Euro '92 e ai Mondiali di USA '94; se nella competizione continentale non ha trovato la via del goal, diversa \u00e8 stata la storia al torneo mondiale: ha segnato 4 goal in 5 partite rispettivamente nei gironi contro Camerun e Russia (doppietta che ha consentito alla sua squadra di superare il turno con una giornata d'anticipo) e agli ottavi contro l'Arabia Saudita. La Svezia al termine della competizione otter\u00e0 un sorprendente terzo posto.\nNon ha potuto disputare altri tornei oltre a questi in quanto la Svezia non si \u00e8 pi\u00f9 qualificata successivamente a un torneo fino a Euro 2000, quando tuttavia Dahlin aveva gi\u00e0 lasciato il calcio.\nProcuratore.\nAppesi gli scarpini al chiodo, ha intrapreso la carriera da procuratore per la MD Management. Attualmente rappresenta calciatori professionisti come Ola Toivonen e Andreas Granqvist."}
{"id": "1450767", "revid": "1714743", "url": "https://it.wikipedia.org/wiki?curid=1450767", "title": "Dolce di Barcellona", "text": "Origine.\nFiglia del conte di Barcellona, Raimondo Berengario IV e della regina di Aragona, Petronilla (figlia del re di Aragona, Ramiro II e In\u00e9s di Poitou o Agnese di Poitiers), e quindi sorella del sovrano della corona d'Aragona, Alfonso II. \nBiografia.\nNel 1175 (secondo le Cronache Lusitane, il matrimonio avvenne nel 1174), Dolce spos\u00f2 l'erede al trono del Portogallo, il figlio del re del Portogallo Alfonso I e della principessa Mafalda di Savoia (1125-1158, figlia secondogenita del conte di Savoia Amedeo III e di Mafalda d'Albon), Sancho, che, nel 1185, alla morte del padre, Alfonso il Conquistatore, divenne re del Portogallo e Dolce divenne regina consorte. \nA Dolce spett\u00f2 la signoria di Alenquer, con le relative rendite.\nDolce mor\u00ec a Coimbra il 1\u00ba settembre del 1198 e a Coimbra fu tumulata nel monastero della Santa Croce dove erano gi\u00e0 stati tumulati i suoi suoceri.\nDiscendenza.\nDolce diede undici figli a Sancho:"}
{"id": "1450772", "revid": "106993562", "url": "https://it.wikipedia.org/wiki?curid=1450772", "title": "Porta Napoli", "text": "Porta Napoli \u00e8 un toponimo diffuso in Italia. Ecco alcuni esempi:"}
{"id": "1450775", "revid": "762947", "url": "https://it.wikipedia.org/wiki?curid=1450775", "title": "Astrid Varnay", "text": "Biografia.\nEntrambi i genitori erano ungheresi: la madre Maria Javor era un soprano di coloratura di discreta fama, il padre Alexander un tenore spinto. L'opera lirica quindi era parte del mondo in cui crebbe. La famiglia si trasfer\u00ec in Argentina e poi a New York, dove il padre mor\u00ec nel 1924 a soli 35 anni. Due anni dopo la madre si rispos\u00f2 con il tenore Fortunato de Angelis, originario di Roma. La Varnay cominci\u00f2 studiando pianoforte, ma a 18 anni decise di diventare una cantante e inizi\u00f2 lezioni intensive con la madre.\nUn anno dopo il celebre soprano norvegese Kirsten Flagstad fece s\u00ec che potesse studiare con Hermann Weigert, maestro del Metropolitan Opera, che divenne suo marito nel 1944. A 22 anni la Varnay conosceva l'ungherese, il tedesco, l'inglese, il francese e l'italiano; il suo repertorio consisteva in 15 ruoli principali per soprano drammatico, undici dei quali wagneriani.\nDebutt\u00f2 al Metropolitan il 6 dicembre 1941, in sostituzione di Lotte Lehmann, interpretando Sieglinde in \"Die Walk\u00fcre\" senza quasi poter provare. Fu la prima apparizione in un ruolo di protagonista e fu un trionfo; sei giorni dopo sostitu\u00ec Helen Traubel nel ruolo di Br\u00fcnhilde nella stessa opera.\nNel 1948 cant\u00f2 per la prima volta alla Royal Opera House di Londra come Br\u00fcnnhilde in \"Sigfrido\". Nello stesso anno debutt\u00f2 al Festspielhaus di Bayreuth, dopo che la Flagstad, che aveva declinato l'invito, la raccomand\u00f2 al direttore del festival Wieland Wagner. Si esib\u00ec a Bayreuth per i successivi 17 anni e fu una presenza fissa al Metropolitan fino al 1956. Successivamente si allontan\u00f2 dal Met a causa di contrasti con il direttore del teatro Rudolf Bing, facendovi ritorno nel 1974. Complessivamente si esib\u00ec al Met in 200 rappresentazioni. Continu\u00f2 a frequentare tutti gli altri maggiori teatri d'opera del mondo, specialmente in Germania, soprattutto in ruoli wagneriani e straussiani, ma anche verdiani e altri.\nNel 1969 abbandon\u00f2 il repertorio di soprano drammatico e inizi\u00f2 una nuova carriera come mezzosoprano. Dopo essere stata applaudita per oltre 20 anni come protagonista di \"Elektra\", si guadagn\u00f2 nella stessa opera un'eccellente reputazione anche come Clitemnestra, mentre il ruolo di Erodiade in \"Salome\" divenne, con 236 rappresentazioni, il pi\u00f9 frequentato.\nA met\u00e0 degli anni ottanta pass\u00f2 a ruoli di caratterista; l'ultima apparizione sul palcoscenico fu nel 1995 a Monaco, citt\u00e0 in cui era amatissima, 55 anni dopo il debutto.\nNel 1998 pubblic\u00f2 l'autobiografia \"Fifty-Five Years in Five Acts: My Life in Opera\", scritta in collaborazione con Donald Arthur."}
{"id": "1450778", "revid": "1155", "url": "https://it.wikipedia.org/wiki?curid=1450778", "title": "Trichogaster microlepis", "text": ""}
{"id": "1450781", "revid": "339392", "url": "https://it.wikipedia.org/wiki?curid=1450781", "title": "Universit\u00e0 degli studi &quot;Ca' Foscari&quot; di Venezia", "text": ""}
{"id": "1450789", "revid": "363629", "url": "https://it.wikipedia.org/wiki?curid=1450789", "title": "Universit\u00e0 degli studi Suor Orsola Benincasa", "text": ""}
{"id": "1450792", "revid": "307923", "url": "https://it.wikipedia.org/wiki?curid=1450792", "title": "Bengo", "text": ""}
{"id": "1450793", "revid": "20090", "url": "https://it.wikipedia.org/wiki?curid=1450793", "title": "Universit\u00e0 degli studi Roma Tre", "text": ""}
{"id": "1450797", "revid": "14691", "url": "https://it.wikipedia.org/wiki?curid=1450797", "title": "Benguela (provincia)", "text": ""}
{"id": "1450798", "revid": "16758", "url": "https://it.wikipedia.org/wiki?curid=1450798", "title": "Nazionale di hockey su ghiaccio maschile della Mongolia", "text": "La nazionale di hockey su ghiaccio della Mongolia (\u041c\u043e\u043d\u0433\u043e\u043b\u044b\u043d \u0445\u043e\u043a\u043a\u0435\u0439\u043d \u04af\u043d\u0434\u044d\u0441\u043d\u0438\u0439 \u0448\u0438\u0433\u0448\u044d\u044d \u0431\u0430\u0433) \u00e8 controllato dalla Federazione di hockey su ghiaccio della Mongolia. Ha fatto il suo esordio internazionale ai mondiali 2007 di III divisione (il gradino pi\u00f9 basso della competizione), perdendo tutti e quattro gli incontri disputati. In precedenza aveva disputato due edizioni (1998 e 2003) dei Giochi Asiatici Invernali.\nNel world ranking della IIHF 2007 occupa il 46\u00ba ed ultimo posto, mentre nel 2008 \u00e8 arrivata 45\u00aa.\nNel 2009 avrebbe dovuto partecipare ai suoi terzi mondiali di III divisione. Regolarmente iscritta, la squadra tuttavia non ottenne in tempo il visto dalle autorit\u00e0 neozelandesi. La squadra non fu estromessa del tutto, perch\u00e9 parve che l'autorizzazione potesse arrivare a torneo in corso. Cos\u00ec non avvenne e alla squadra furono assegnate cinque sconfitte a tavolino per 5-0.\nNel 2010 partecip\u00f2 regolarmente al Campionato del mondo di hockey su ghiaccio di Terza Divisione nel Gruppo B, perdendo per\u00f2 contro tutte le avversarie e giungendo all'ultimo posto del girone."}
{"id": "1450799", "revid": "20090", "url": "https://it.wikipedia.org/wiki?curid=1450799", "title": "Universit\u00e0 degli studi del Sannio", "text": ""}
{"id": "1450801", "revid": "20090", "url": "https://it.wikipedia.org/wiki?curid=1450801", "title": "Universit\u00e0 degli studi di Siena", "text": ""}
{"id": "1450802", "revid": "196390", "url": "https://it.wikipedia.org/wiki?curid=1450802", "title": "J.-H. Rosny a\u00een\u00e9", "text": ""}
{"id": "1450805", "revid": "101856830", "url": "https://it.wikipedia.org/wiki?curid=1450805", "title": "Hermann Uhde", "text": "Studi\u00f2 nella sua citt\u00e0 natale, dove fece il suo debutto nel 1936. Durante gli anni della seconda guerra mondiale, cant\u00f2 a Monaco di Baviera e a L'Aia (allora occupata dai nazisti).Dal 1949 si esib\u00ec al Festival di Salisburgo, dal 1951 al Festival di Bayreuth, e dal 1955 al 1961 alla Metropolitan Opera.\nIl timbro fosco della sua voce fece s\u00ec che a Bayreuth venisse chiamato a interpretare personaggi \"neri\" come Telramund nel \"Lohengrin\" e Klingsor nel \"Parsifal\". Restano memorabili le incisioni discografiche che lo vedono protagonista di questi ruoli, precisamente l'edizione del 1951 diretta da Hans Knappertsbusch (dove staglia un Klingsor di straordinaria potenza vocale) e le edizioni del 1953-1954 sotto le direzioni di Joseph Keilberth ed Eugen Jochum (dove l'interpretazione di Telramund resta tuttora ineguagliata in quanto a forza e intensit\u00e0 emotiva. Sono queste, tra l'altro, le due incisioni del \"Lohengrin\" interpretate da Wolfgang Windgassen, esecuzioni non eccelse ma interessanti nell'osservare come la coppia \"nera\" Telramund-Ortrud emerga con pi\u00f9 carisma a confronto della coppia protagonista).\nUhde si \u00e8 anche cimentato nei ruoli di Wotan (\"L'oro del Reno\"), di Gunther (\"Il crepuscolo degli dei\") e dell'Olandese volante. A dispetto della sua fama, spesso cant\u00f2 anche in ruoli minori come Donner, Melot e Shchelkalov nel \"Boris Godunov\".\nHermann Uhde nella discografia wagneriana.\n(1951, dal vivo, Bayreuth) dir. Hans Knappertsbusch - (1953, dal vivo, Bayreuth) dir. Clemens Krauss\n(1953, dal vivo, Bayreuth) dir. Joseph Keilberth - (1954, dal vivo, Bayreuth) dir Eugen Jochum \n(1955, dal vivo, Bayreuth) dir. Hans Knappertsbusch - (1955, dal vivo, Bayreuth) dir. Joseph Keilberth\n(1952, dal vivo, Bayreuth) dir Joseph Keilberth - (1953, dal vivo, Bayreuth) dir. Clemens Krauss - (1956-1957, dal vivo, Bayreuth) dir. Hans Knappertsbusch\n(1952, dal vivo, Bayreuth) dir. Joseph Keilberth\n(1952, dal vivo, Bayreuth) dir. Herberth von Karajan"}
{"id": "1450807", "revid": "300067", "url": "https://it.wikipedia.org/wiki?curid=1450807", "title": "Serie A1 1986-1987 (pallavolo maschile)", "text": "La Serie A1 maschile FIPAV 1986-87 fu la 42\u00aa edizione della manifestazione organizzata dalla FIPAV. La \"regular season\" si svolse tra il 25 ottobre 1986 e il 17 marzo 1987.\nRegolamento.\nLe 12 squadre partecipanti disputarono un girone unico con partite di andata e ritorno, cui fecero seguito i play-off scudetto, ai quali presero parte dagli ottavi le squadre classificate al 7\u00b0 e all'8\u00ba posto assieme alle prime due classificate della Serie A2 e dai quarti le prime sei classificate al termine della \"regular season\". Le squadre classificate all'11\u00ba e al 12\u00ba posto furono direttamente retrocesse in A2, mentre la 9\u00aa e la 10\u00aa furono ammesse agli spareggi contro le seconde e le terze dell'A2.\nAvvenimenti.\nL'inizio del campionato italiano maschile di pallavolo fu fissato per il 25 ottobre, con la prima giornata. Il girone d'andata termin\u00f2 poi il 6 gennaio.\nIl girone di ritorno inizi\u00f2 il 10 gennaio. La \"regular season\" termin\u00f2 poi marted\u00ec 17 marzo.\nI play-off per l'assegnazione dello scudetto presero il via il 21 marzo e si conclusero il 12 maggio con l'affermazione della Panini Modena sulla Santal Parma. La Belunga Belluno e la Zip Jeans San Giuseppe retrocessero direttamente, mentre la Giomo Fontanafredda e l'Olio Zeta Cremona furono costrette agli spareggi.\nLe squadre partecipanti.\nLe squadre partecipanti furono 12: la Panini Modena era campione uscente, mentre l'Acqua Pozzillo Catania, la Giomo Fontanafredda, l'Olio Zeta Cremona e la Zip Jeans San Giuseppe Vesuviano erano le neopromosse dalla Serie A2. Alla rinuncia di Ugento sopper\u00ec il ripescaggio della Belunga Belluno."}
{"id": "1450811", "revid": "74801", "url": "https://it.wikipedia.org/wiki?curid=1450811", "title": "Amleto Barbieri", "text": "Il baritono Amleto Barbieri, figlio del baritono Emilio Barbieri, studi\u00f2 musica e canto presso la Scuola di Lelio Casini a Milano.\nIn seguito divenne un ottimo cantante. I grandi teatri italiani lo videro calcare i propri palcoscenici. Debutt\u00f2 al Teatro Politeama (Pisa) nel 1905 come Renato nel Ballo in Maschera di Verdi, nel 1915 sar\u00e0 nuovamente al Politeama in Aida e Il Trovatore (entrambi con Celestina Boninsegna).\nNel 1914, presso La Scala di Milano, interpret\u00f2 Rinuccio nell'opera di Franco Alfano \"L'Ombra di Don Giovanni\", in prima mondiale, con Tina Poli-Randaccio, diretto dal M\u00b0 Tullio Serafin (prima esecuzione 2 aprile 1914).\nSi esib\u00ec anche in Spagna e in Austria. Dopo la prima guerra mondiale, Barbieri emigr\u00f2 negli Stati Uniti e cant\u00f2 in piccole compagnie newyorkesi: le esibizione pi\u00f9 rappresentative sono state quella di Iago nell'Otello di Paoli e quella di Amonasro insieme ad Iva Pacetti come Aida presso la Brooklyn Academy of Music nel 1922. Nel 1923 prese parte ad un concerto presso il Teatro della Royal Arcadum di New York e nel 1925 al Carnegie Hall nella vesta insolita di pianista accompagnatore di un concerto.\nNel 1924 mor\u00ec a Milano la madre di Barbieri, il soprano Elvira Angeli, che comp\u00ec una discreta carriera dal 1870 al 1900.\nDa alcune lettere si apprende che egli conobbe molto bene Titta Ruffo, suo celebre concittadino, ed ebbe numerosi allievi negli Stati Uniti.\nIl suo ampio repertorio comprendeva ruoli del repertorio wagneriano da Alberico (G\u00f6tterd\u00e4mmerung), romantico, fino al personaggio pucciniano di Jack Rance (La Fanciulla del West).\nIncisioni.\nCilindri Edison\nNB: (Il cilindro n\u00ba44781 vede come interprete il soprano Lina Barbieri, nell'Andrea Chenier \"La mamma morta\", probabile parente del baritono)"}
{"id": "1450813", "revid": "287204", "url": "https://it.wikipedia.org/wiki?curid=1450813", "title": "Angelo Bendinelli", "text": "Angelo Bendinelli, tenore dalla voce \"carezzevole e gentile\", allievo di Cortesi a Pisa e di Giacchetti a Firenze, debutt\u00f2 al Teatro San Marco nello Stabat Mater di Rossini.\nIn seguito si esib\u00ec nei teatri di molte citt\u00e0 italiane, come Bologna, Mantova, Venezia, e in opere di rilievo come Rigoletto, La sonnambula, L'amico Fritz, Eidelberga Mia! di Pacchierotti, Iris, e Manon.\nAl Teatro Petruzzelli di Bari cant\u00f2 frequentemente dal 1907 al 1925 nei ruoli principali nella Boheme, Traviata, Tosca, Falstaff, Mefistofele e Werther in svariate edizioni.\nOttenne successo anche al Cairo, Montevideo, e Buenos Aires.\nNel 1904 ha cantato al Teatro G. Donizetti di Bergamo, nell'Oratorio \"L'Immacolata\" di G. Mattioli, accanto a Titta Ruffo, P. Sassi, A. Alemanni, E. Brancaleoni Dir. G. Mattioli e nell'anno seguente ha cantato al Palais du Trocad\u00e8ro di Parigi, un importante Concerto lirico, insieme al grande baritono pisano Titta Ruffo e al celebre soprano Gemma Bellincioni, eseguendo l'atto secondo della Traviata di G. Verdi, con la direzione d'orchestra del Maestro M. Mangin.\nIncisioni.\nLe registrazioni di Bendinelli furono effettuate per conto della Italian Columbia Company, della Italian Gramophone Company e della Edison Company negli anni 1912-13. Ha inciso una piccola selezione di Traviata.\nDISCHI A 78 GIRI E CILINDRI\nCOLUMBIA RECORD\n11237\nBUZZI/PECCIA: Lolita\n11238\nFANCIULLA DEL WEST: Ch'ella mi creda\n11239\nTOSTI: Ideale\n11240\nIRIS: Apri la tua finestra\n11241\nTRAVIATA: Dei miei bollenti spiriti\n11242\nBOHEME: Che gelida manina\n11243\nCARMEN: Il fior\n11244\nTRAVIATA: Scena della borsa\n11245\nAFRICANA: O paradiso\n11254\nLUCIA DI LAMMERMOOR: Tu che a dio\n11255\nHISTOIRE D'UN PIERROT: Serenata\n11256\nHISTOIRE D'UN PIERROT: Favola dei piccioni\n11266\nMIGNON: Addio Mignon\n11268\nELISIR D'AMORE: Una furtiva lagrima\n11271\nFAUST: Salve dimora casta e pura\n11273\nTRAVIATA: Brindisi (Alessandrovitch Maria)\n11329\nISABEAU: Canzone del falco\n11330\nZULMA: Canzone del vagabondo\n11440\nFAUST: O del ciel angeli immortali (Martino Giovanni / Cattorini Ida)\n11441\nFAUST: Io voglio il piacer (Martino Giovanni / Cattorini Ida)\n11442\nFAUST: Tardi si fa (Cattorini Ida)\n11443\nFAUST: Notte d'amor (Cattorini Ida)\n11444\nTRAVIATA: Un d\u00ec felice eterea (Cattorini Ida)\n11445\nTRAVIATA: Parigi o cara (Cattorini Ida)\n11448\nTRAVIATA: Amami Alfredo (Cattorini Ida)\n11452\nTRAVIATA: Prendi questa \u00e8 l'immagine (Formichi Cesare / Cattorini Ida)\n11453\nTRAVIATA: Concertato finale A.III P.I (Formichi Cesare / Martino Giovanni / Cattorini Ida)\n11454\nTRAVIATA: Concertato finale A.III P.II (Formichi Cesare / Martino Giovanni / Cattorini Ida)\n11490\nBOHEME: Quartetto (Formichi Cesare / Cattorini Ida / Mion Irma)\n11491\nBOHEME: Sono andati (Cattorini Ida)\n11492\nMANON: Sogno\n11493\nMANON: Ah! Dispar vision\n41793\nWERTHER: O natura\n41794\nWERTHER: Ah! Non mi ridestar\nEDISON RECORD / CYLINDER (1912)\n44564\nLEONCAVALLO: Mattinata (Cilindro/UNP)\n44567\nFANCIULLA DEL WEST: Ch'ella mi creda (Cilindro/UNP)\nGRAMOPHONE RECORD (1913)\n252125\nBOHEME: Che gelida manina\n054474\nMANON: Tu voi\u2026\u2026Tu qui (Llopart Mercedes)\nDisco Bongiovanni 33 giri"}
{"id": "1450816", "revid": "287204", "url": "https://it.wikipedia.org/wiki?curid=1450816", "title": "ACSA", "text": ""}
{"id": "1450820", "revid": "125804229", "url": "https://it.wikipedia.org/wiki?curid=1450820", "title": "Cimabue", "text": "Si hanno notizie di lui dal 1272, e Dante lo cit\u00f2 come il maggiore della generazione antecedente a quella di Giotto, parallelamente al poeta Guido Guinizelli e al miniatore Oderisi da Gubbio. Secondo il Ghiberti e il Libro di Antonio Billi fu al contempo maestro e scopritore di Giotto. Vasari lo indic\u00f2 come il primo pittore che si discost\u00f2 dalla \u00abscabrosa goffa e ordinaria [\u2026] maniera greca\u00bb, ritrovando il principio del disegno verosimile \u00aballa latina\u00bb.\nA Cimabue spetta per\u00f2 un passo fondamentale nella transizione da figure ieratiche e idealizzate (di tradizione bizantina) verso veri soggetti, dotati di umanit\u00e0 ed emozioni, che saranno alla base della pittura italiana e occidentale. Fu un pittore di spregiudicata capacit\u00e0 innovatrice (si pensi agli espedienti con cui rese drammatica come mai prima di allora la \"Crocifissione\" ad Assisi, oppure all'incredibile inclinazione del \"Crocifisso di Santa Croce\"), che pur senza staccarsi mai dai modi propriamente bizantini, li port\u00f2 alle estreme conseguenze, a un passo dal rinnovamento gi\u00e0 perseguito in scultura da Nicola Pisano e in pittura poi da Giotto.\nStudi recenti hanno dimostrato come in realt\u00e0 il rinnovamento operato da Cimabue non fosse poi assolutamente isolato nel contesto europeo, poich\u00e9 la stessa pittura bizantina mostrava dei segni di evoluzione verso una maggiore resa dei volumi ed un migliore dialogo con l'osservatore. Per esempio negli affreschi del monastero di Sopo\u0107ani, datati al 1265, si notano figure ormai senza contorno dove le sfumature finissime evidenziano la rotondit\u00e0 volumetrica. D'altronde lo stesso Vasari, cui tanto si deve nell'attribuzione a Cimabue dell'avvio della rinascenza della pittura italiana, afferma che egli ebbe \"maestri greci\".\nBiografia.\nLe notizie certe, ossia suffragate da documenti, sulla vita di Cimabue sono molto esigue: presente a Roma nel 1272; incaricato di realizzare un cartone per il mosaico del catino absidale del Duomo di Pisa il 1\u00ba novembre 1301; morto a Pisa il 24 gennaio 1302. Da queste pochissime informazioni i critici e gli storici dell'arte hanno ricostruito, non senza controversie e incertezze, il catalogo delle opere.\nLa data di nascita approssimativa si basa sulla menzione di Vasari e su un calcolo dell'et\u00e0 che doveva avere nel 1272, quando a Roma venne citato come testimone in un atto pubblico di notevole importanza, quindi verosimilmente sui trent'anni. In tale documento viene anche ricordato il luogo di nascita dell'artista, \"Florentia\", confermata anche nel documento pisano. Priva di riscontri la menzione di Giovanni Villani che l'artista si chiamasse \"Giovanni\" e Cimabue di cognome.\nIl documento di Roma, datato 8 giugno 1272, registra la testimonianza del pittore sul patronato che il cardinale Ottobono Fieschi assunse su incarico di papa Gregorio X di un monastero di monache di San Damiano che per l'occasione, fu ridedicato a Sant'Agostino e alla sua Regola. A Roma dovette conoscere l'arte classica e la scuola locale. La ricostruzione della cronologia delle opere basata su dati stilistici dalla recente e rigorosa analisi di Luciano Bellosi pone l'artista al lavoro a Firenze, Pisa e Bologna alla fine degli anni settanta e all'inizio della decade successiva. In questo periodo avrebbe realizzato, tra le altre opere, il crocifisso di Santa Croce, la Maest\u00e0 del Louvre e i mosaici del battistero di Firenze.\nGli anni ottanta dovettero essere il momento di massima popolarit\u00e0 dell'artista, con l'incarico di decorare transetto e abside della Basilica superiore di San Francesco, impresa realizzata tra il 1288 e il 1292 circa. Gi\u00e0 dagli anni novanta il suo astro dovette iniziare ad essere oscurato da quello dell'allievo Giotto, come registr\u00f2 la celebre menzione dantesca. Ci fu comunque spazio per un'opera celebre come la Maest\u00e0 di Santa Trinita.\nCome gi\u00e0 accennato, il 1 e il 5 novembre 1301 era a Pisa, dove firm\u00f2 per l'esecuzione di una grande Maest\u00e0 con storie sacre per la chiesa dell'ospedale di Santa Chiara, da eseguire in collaborazione col lucchese Giovanni di Apparecchiato, detto \"Nuchulus\": opera perduta o forse mai eseguita per la morte dell'artista. Il 19 marzo 1302 infatti, appena quattro mesi dopo, un documento fiorentino parla degli \"eredi\" di Cimabue riguardo a una casa nel popolo di San Maurizio a Fiesole. Il 4 luglio di quell'anno al camerlengo di Pisa vengono consegnati alcuni oggetti (i guanti di ferro, una tovaglia e altro) appartenuti al pittore, che quindi doveva essere morto mentre attendeva a un lavoro per il Duomo di Pisa, ovvero i cartoni per il mosaico nella calotta absidale.\nOpere principali.\nIl Crocifisso di Arezzo.\nProbabilmente la sua formazione si svolse a Firenze, tra maestri di cultura bizantina. Gi\u00e0 con la \"Crocifissione\" della chiesa di San Domenico di Arezzo, databile attorno al 1270, segn\u00f2 un distacco dalla maniera bizantina.\nIn questa opera Cimabue si orient\u00f2 verso le recenti rappresentazioni della Crocifissione con il \"Christus patiens\" dipinte verso il 1250 da Giunta Pisano, ma aggiorn\u00f2 l'iconografia arcuando ancora maggiormente il corpo del Cristo, che ormai debordava occupando tutta la fascia alla sinistra della croce. Inoltre esasper\u00f2 il pittoricismo basato sull'uso di sottilissimi filamenti distesi con la punta del pennello per la resa degli incarnati, realizzando un vigore muscolare e una volumetria mai visti prima. Sempre ai modelli di Giunta rimandano le due figure nei tabelloni ai lati dei braccio della croce (\"Maria e San Giovanni\" raffigurati a mezzo busto in posizione di compianto) e lo stile asciutto, quasi \"calligrafico\" della resa anatomica del corpo del Cristo.\nLa somiglianza con il modello giuntesco si spiega anche con un'esplicita richiesta dei domenicani aretini, essendo uno dei crocifissi di Giunta conservato nella chiesa principale dell'ordine, la basilica di San Domenico a Bologna. Un'altra novit\u00e0 rispetto al modello fu l'uso delle striature d'oro (agemina) nel panneggio che copre il corpo di Cristo o nelle vesti dei due dolenti, un motivo derivato dalle icone bizantine.\nIl Crocifisso di Santa Croce.\nPoco dopo il viaggio a Roma del 1272, alla fine degli anni settanta, esegu\u00ec il \"Crocifisso\" per la chiesa fiorentina di Santa Croce, oggi semidistrutto a causa dell'alluvione di Firenze del 1966. Quest'opera si presenta dall'apparenza simile al Crocifisso aretino, ma a un'analisi attenta lo stile pittorico \u00e8 molto cambiato. Alto 3,90 m \u00e8 un crocifisso grandioso, con la posa del Cristo ancora pi\u00f9 sinuosa, dove la figura intera \u00e8 ancora pi\u00f9 grave e sprofonda verso il basso trascinata dal suo stesso peso, con un'inarcatura ancora pi\u00f9 marcata che deborda oltre il margine della croce.\nMa \u00e8 soprattutto la resa pittorica delicatamente sfumata a rappresentare una rivoluzione, con un naturalismo commovente (forse ispirato anche alle opere di Nicola Pisano) e privo di quelle dure pennellate grafiche che si riscontrano nel crocifisso aretino. A differenza della precedente opera aretina il corpo non \u00e8 diviso in aree circoscritte e ben distinte come fossero i pezzi di un'armatura scomponibile: i passaggi tra le varie aree del corpo avviene sempre con passaggi graduali, modulazioni chiaroscurali sempre sfumate, mai nette. La luce adesso \u00e8 calcolata e modella con il chiaroscuro un volume realistico: i chiari colori dell'addome girato verso l'ipotetica fonte di luce, ad esempio, non sono gli stessi del costato e delle spalle, sapientemente rappresentati come illuminati con un angolo di luce diverso. Ci\u00f2 permette di imprimere volumetria all'intera figura e alle singole parti del corpo, dotando i muscoli di un vigore ed possanza, come del resto era gi\u00e0 avvenuto nel precedente crocifisso, ma a differenza di prima si ha un maggiore realismo.\nVengono anche superati molti dei retaggi dell'arte bizantina, come la separazione netta tra i muscoli di braccio e avambraccio, adesso fusi a livello dei gomiti. Un vero esempio di virtuosismo \u00e8 poi la resa del morbido panneggio, delicatamente trasparente. Dopo secoli di aspri colori pastosi Cimabue fu quindi il primo a stendere morbide sfumature.\nLa \"Maest\u00e0\" del Louvre.\nCimabue anche nell'iconografia tradizionale della \"Madonna col bambino\" stabil\u00ec un nuovo canone con il quale si dovettero confrontare i pittori successivi, soprattutto Giotto.\nVerso il 1280 esegu\u00ec la \"Madonna con il Bambino\" o \"Maest\u00e0\" del Louvre, proveniente dalla chiesa di San Francesco a Pisa. In questa opera \u00e8 amplificata la maestosit\u00e0, tramite un pi\u00f9 ampio campo attorno alla Madonna (si pensi alla \"Madonna del Bordone\" di Coppo di Marcovaldo), e migliore \u00e8 la resa naturalistica, pur senza concessioni al sentimentalismo (Madonna e bambino non si guardano e le loro mani non si toccano). Il trono \u00e8 disegnato con un'assonometria intuitiva e quindi collocato precisamente nello spazio, anche se rimane poco profondo e gli angeli sono disposti ritmicamente attorno alla divinit\u00e0 secondo precisi schemi di ritmo e simmetria, senza interesse ad una reale disposizione nello spazio, infatti levitano l'uno sopra l'altro (non l'uno \"dietro\" l'altro).\nViene riproposto il pittoricismo tipico dei crocifissi che permette di articolare il chiaroscuro in maniera morbida, sfumata e realistica. Molti tratti arcaicizzanti scompaiono in quest'opera, come quella spaccatura profonda, a forma di cuneo, nel punto in cui il sopracciglio incontra la radice del naso, che troviamo ancora nella Vergine dolente sia del Crocifisso di San Domenico ad Arezzo (1270 circa) che del Crocifisso di Santa Croce (di poco anteriore al 1280). O anche le linee bianche sovrapposte sopra il labbro superiore che producevano un \"effetto di sdoppiamento\" e che ancora troviamo nelle due precedenti opere. \u00c8 scomparso anche il caratteristico solco che partiva dall'angolo dell'occhio e che attraversava tutta la guancia, che Cimabue aveva ereditato dal crocifisso bolognese di San Domenico di Giunta Pisano.\nMolto fine \u00e8 il modo con cui i panneggi avvolgono il corpo delle figure, soprattutto della Madonna, che crea un realistico volume fisico. Non vi \u00e8 usata l'agemina (le striature dorate). Questa pala ebbe un'eco immediata, ripresa per esempio verso il 1285 dal senese Duccio di Buoninsegna, nella sua aristocratica \"Madonna Rucellai\" - opera per lungo tempo erroneamente attribuita allo stesso Cimabue -, gi\u00e0 in Santa Maria Novella e oggi agli Uffizi.\nAnni '80 del Duecento.\nIn questo periodo vengono collocate una serie di opere in varie collocazioni: oltre alla gi\u00e0 citata Maest\u00e0 del Louvre (1280 circa), la \"Flagellazione\" della Collezione Frick, la piccola Maest\u00e0 della National Gallery di Londra (entrambi intorno al 1280), i mosaici per il battistero fiorentino (le ultime due scene della vita del Battista e le prime scene della Genesi), la \"Maest\u00e0\" di Santa Maria dei Servi a Bologna (1281-1285 circa) e la Madonna della Pinacoteca di Castelfiorentino, forse in collaborazione con Giotto (1283-1284 circa).\nLe opere di Assisi.\nNon \u00e8 chiaro sotto quale papato Cimabue lavor\u00f2 ad Assisi, probabilmente entro quello di Niccol\u00f2 IV, nel 1288-1292. L'arrivo di Cimabue nel grande cantiere segn\u00f2 l'ingresso nella prestigiosa commissione papale di artisti fiorentini e la scelta del maestro fu dettata quasi certamente dalla fama che aveva acquistato a Roma nel 1272, anche se non sono conosciute opere di Cimabue del periodo romano.\nNel transetto destro della basilica inferiore affresc\u00f2 la \"Madonna col Bambino in trono, quattro angeli e san Francesco\", dipinto palesemente decurtato dal lato sinistro dove si suppone fosse presente un \"Sant'Antonio di Padova\" a \"pendant\" del Poverello d'Assisi. L'affresco, infatti fu incorniciato alcuni decenni dopo dai maestri giotteschi che affrescarono il resto del transetto. L'opera \u00e8 stata oggetto di pesanti ridipinture avvenute in epoca pi\u00f9 tarda. Il \"San Francesco\" che vi compare \u00e8 simile a quello ritratto in una tavola conservata nel Museo di Santa Maria degli Angeli. L'autenticit\u00e0 di quest'ultima tavola (riconosciuta dal Longhi) \u00e8 stata oggetto di accese controversie probabilmente anche a causa dalle sue peculiarit\u00e0 tecniche. In particolare essa \u00e8 priva del consueto strato preparatorio in gesso, n\u00e9 ha camottatura. Procedimenti preparatori, specie il primo, pressoch\u00e9 immancabili nella pittura medievale su tavola. Sulla base di queste circostanze vi \u00e8 chi ha ipotizzato possa addirittura trattarsi di un falso moderno. Da ultimo tuttavia ha conciliato l'autenticit\u00e0 della tavola con queste eccezioni tecniche Luciano Bellosi (2004), assumendo che il dipinto in questione sia stato originariamente creato per essere posto sul primo sepolcro di Francesco, destinazione che avrebbe reso incongrua la consueta preparazione della tavola.\nFu forse proprio per l'alta qualit\u00e0 pittorica dell'affresco della Basilica inferiore che Cimabue fu chiamato a realizzare le pitture nell'abside e nel transetto della basilica superiore di San Francesco, negli stessi anni in cui forse maestranze romane cominciavano ad affrescare la parte superiore della navata. \u00c8 difficile avere un'idea degli affreschi assisiati di Cimabue e della sua bottega, perch\u00e9 oggi sono i pi\u00f9 danneggiati della basilica Superiore, avendo sub\u00ecto un processo di ossidazione della biacca (bianco di piombo) che ha reso i toni chiari scuri (per cui sembra di essere di fronte a un negativo fotografico).\nLa scena pi\u00f9 interessante \u00e8 quella della \"Crocifissione\" nel transetto sinistro, dove le numerose figure in basso con i loro gesti straziati fanno convergere le linee di forza verso il crocifisso, attorno al quale si dispiega un seguito di angeli. La drammaticit\u00e0 quasi patetica della rappresentazione viene considerato il punto di arrivo della riflessione francescana sul tema della Croce in senso drammatico.\nLa \"Maest\u00e0\" di Santa Trinita.\nNella chiesa di Santa Trinita a Firenze era conservata un'altra \"Maest\u00e0\" di Cimabue, ora conservata agli Uffizi, della quale non si conosce la data, ma che viene attribuita a un momento pi\u00f9 tardo, tra il 1290 e il 1300. La principale novit\u00e0 di questa pala \u00e8 il maggior senso tridimensionale del trono di Maria, che crea un vero e proprio palcoscenico al di sotto del quale si apre un loggiato che per un effetto illusionistico appare al centro come un'esedra: qui trovano posto i busti di \"Geremia, Abramo, Davide e Isaia\" che sembrano affacciarsi in uno spazio realisticamente definito. Pi\u00f9 tendenti alla disposizione in profondit\u00e0 sono anche le figure degli angeli ai lati del trono.\nLe espressioni sono anche pi\u00f9 dolci, come nel mosaico del Duomo di Pisa, per cui si pensa che sia verosimile collocare l'opera in un periodo in cui Giotto era gi\u00e0 attivo e le sue novit\u00e0 influenzavano anche il maestro.\nGli ultimi anni a Pisa.\nDal 2 settembre 1301 al 19 febbraio 1302, anno della morte, fu a Pisa dove realizz\u00f2 il mosaico absidale del duomo: di questo rimane la figura di \"San Giovanni Evangelista\", servita alla critica moderna per ricostruire il suo catalogo: si tratta infatti dell'unica opera di Cimabue per la quale sia possibile un'attribuzione basata su fonti documentali certe.\nRecentemente \u00e8 stato attribuito al pittore un dittico, formato da due tavole con la \"Madonna in trono col Bambino e santi\" e la \"Flagellazione\", conservate rispettivamente alla National Gallery di Londra e alla Frick Collection di New York.\nOpere.\nL'attribuzione e cronologia delle opere elencate qui segue l'analisi recente e rigorosa di Luciano Bellosi\nCimabue nella letteratura.\n\u00abFu Cimabue [...] s\u00ec arrogante, e s\u00ec sdegnoso, che se per alcuno gli fosse a sua opera posto alcuno difetto, o egli da s\u00e9 l\u2019avesse veduto (ch\u00e9 come accade alcuna volta, l\u2019artefice pecca per difetto della materia in ch\u2019adopera, o per mancamento che \u00e8 nello strumento, con che lavora), immantamente quella cosa disertava, fosse far\u00e0 quanto si volesse.\u00bb\n\u00abIl primo fu Giovanni chiamato Cimabue che l\u2019antica pittura, e dal naturale gi\u00e0 quasi smarrita e vagante, con arte e con ingegno rivoc\u00f2; perocch\u00e9 innanzi a questo la greca e latina pittura per molti secoli avea errato, come apertamente dimostrano le figure nelle tavole e nelle mura anticamente dipinte.\u00bb\n\u00abCimabue, costui essendo la pittura in oscurit\u00e0, la ridusse in buona fama. Giotto diuenne maggiore, pi\u00f9 nobil maestro di Cimabue.\u00bb\n\u00abGiovanni Cimabue: costui trov\u00f2 e liniamenti naturali et la vera proportione, et le figure morte le fecie vive et di varii giesti, di modo che lasci\u00f2 di s\u00e9 grandissima fama. fu negli anni circha 1240: truovansi delle opere sue in Pisa nella chiesa di s.\u00ba Franc.\u00bain tavola, et in Firenze nel primo chiostro di s. to Spirito, cierte hystorie che \u00e0nno maniera grecha: et altre pitture in Pisa in s. to Franc.\u00ba Scalzo. Dipinse a Sciesi nella chiesa di s.to Franc.\u00ba;che la fin\u00ec Giotto: et in Empoli nella pieve, et in s. ta M.ria Novella una tavola grande, con una Nostra Donna con angioli intorno, oggi posta alto fra la Cap.la de\u2019 Bardj et de Ruciellai. Andolla a vedere in Borgo Allegri, mentre che la dipignieva, il Re Carlo d\u2019Angi\u00f2: et fu portata in chiesa a suono di trombe: stava ad casa nella via del Cocomero.\u00bb\n\u00abFu sotterrato Cimabue in S. Maria del Fiore, con questo epitaffio fattogli da uno de\u2019 Nini:\nCredidit ut Cimabos picturae castra tenere, sic tenuit vivens; nunc tenet astra poli.\nNon lascer\u00f2 di dire che, se alla gloria di Cimabue non avesse contrastato la grandezza di Giotto suo discepolo, sarebbe stata la fama di lui maggiore, come ne dimostra Dante nella sua Commedia, dove alludendo nell\u2019undecimo canto del Purgatorio alla stessa inscrizzione della sepoltura, disse:\nCredette Cimabue nella pintura tener lo campo, et ora ha Giotto il grido; s\u00ec che la fama di colui oscura.\nNella dichiarazione de\u2019 quali versi, un comentatore di Dante, il quale scrisse nel tempo che Giotto vivea, e dieci o dodici anni dopo la morte d\u2019esso Dante, cio\u00e8 intorno agli anni di Cristo milletrecentotrentaquattro, dice, parlando di Cimabue, queste proprie parole precisamente: \"Fu Cimabue di Firenze pintore nel tempo di l\u2019autore, molto nobile di pi\u00f9 che omo sapesse, e con questo fue s\u00ec arogante e s\u00ec disdegnoso, che si per alcuno li fusse a sua opera posto alcun fallo o difetto, o elli da s\u00e9 l\u2019avessi veduto, ch\u00e9, come accade molte volte, l\u2019artefice pecca per difetto della materia, in che adopra, o per mancamento ch\u2019\u00e8 nello strumento con ch\u2019e\u2019 lavora, immantenente quell\u2019opra disertava, fussi cara quanto volesse. Fu et \u00e8 Giotto in tra li dipintori il pi\u00f9 sommo della medesima citt\u00e0 di Firenze, e le sue opere il testimoniano a Roma, a Napoli, a Vignone, a Firenze, a Padova et in molte parti del mondo, etc.\". Il qual comento \u00e8 oggi appresso il molto reverendo don Vincenzio Borghini priore degl\u2019Innocenti, uomo non solo per nobilt\u00e0, bont\u00e0 e dottrina chiarissimo, ma anco cos\u00ec amatore et intendente di tutte l\u2019arti migliori, che ha meritato esser giudiziosamente eletto dal signor duca Cosimo in suo luogotenente nella nostra Accademia del Disegno. Ma per tornare a Cimabue, oscur\u00f2 Giotto veramente la fama di lui, non altrimenti che un lume grande faccia lo splendore d\u2019un molto minore; perci\u00f2 che sebbene fu Cimabue quasi prima cagione della rinovazione dell\u2019arte della pittura, Giotto nondimeno, suo creato, mosso da lodevole ambizione et aiutato dal cielo e dalla natura, fu quegli che andando pi\u00f9 alto col pensiero, aperse la porta della verit\u00e0 a coloro che l\u2019hanno poi ridotta a quella perfezzione e grandezza, in che la veggiamo al secolo nostro; il quale, avezzo ogni d\u00ec a vedere le maraviglie, i miracoli, e l\u2019impossibilit\u00e0 degli artefici in quest\u2019arte, \u00e8 condotto oggimai a tale, che di cosa che facciano gli uomini, bench\u00e9 pi\u00f9 divina che umana sia, punto non si maraviglia.\u00bb"}
{"id": "1450825", "revid": "115290060", "url": "https://it.wikipedia.org/wiki?curid=1450825", "title": "Heinrich Walpot von Bassenheim", "text": "Walpot deriva comunque dall'epiteto di Valpoto ovvero Valpotonis, ovvero del gau della sua dinastia .Derivava infatti dal Re Longobardo Desiderio o Pothos in greco ,da cui Poto il figlio di Re Adelchi. il Predicato BassenHeim , derivava Da Basileus-Bass o Vass in greco quindi Re-Heim sangue regale, di re , quindi stirpe regale di Re Desiderio(Pothos) (Dei Regni d'Italia Epitome di Thesauro)\nBiografoa.\nWalpot proveniva da una ricca ed antichissima famiglia regale di Magonza, venendo indirizzato ad una vita monastica-militare. Nel 1199 ricevette una copia delle regole monastiche di Gilbert H\u00e9rail, Gran Maestro dell'Ordine dei Templari e, con il patrocinio di papa Innocenzo III, fond\u00f2 il nuovo ordine dei Teutonici. Questo si basava sulle regole dei templari.\nWalpot mor\u00ec e venne sepolto ad Acri, in Terra Santa."}
{"id": "1450827", "revid": "36426", "url": "https://it.wikipedia.org/wiki?curid=1450827", "title": "San Michele Visdomini", "text": ""}
{"id": "1450828", "revid": "121452903", "url": "https://it.wikipedia.org/wiki?curid=1450828", "title": "Paul Is Live", "text": "Paul Is Live \u00e8 il ventisettesimo album solista di Paul McCartney, il quarto dal vivo. Venne pubblicato in Gran Bretagna l'8 novembre 1993 su etichetta Parlophone. \nIl disco.\nOrigine e storia.\nIl titolo dell'album e la copertina sono una parodia della famosa leggenda della morte di Paul McCartney, \"Paul Is Dead\", nata nel 1969 dopo l'uscita dell'album dei Beatles \"Abbey Road\". La celebre targa del maggiolino Volkswagen \"281F\" della copertina di \"Abbey Road\" (la quale ipoteticamente significava che Paul avrebbe avuto 28 anni se fosse rimasto in vita) fu cambiata in \"51 IS\" (l'effettiva et\u00e0 di McCartney nel 1993). Sulla copertina compare anche un discendente di Martha, il cane da pastore di Paul, indicato all'epoca come il soggetto della canzone \"Martha My Dear\" presente sul \"White Album\". La foto di copertina \u00e8 una rielaborazione di quella originale di \"Abbey Road\", scattata dal fotografo Iain Macmillan. Il ritocco fu fatto al computer dall'artista Erwin Keustermans, cancellando i Beatles e mettendo Paul e il cane, presi da una foto di Linda McCartney.\n\"Paul Is Live\" usc\u00ec a soli tre anni dal tour del 1989-1990 \"Tripping the Live Fantastic\", confondendo critica e pubblico sulla necessit\u00e0 di un ennesimo album live: come nota Luca Perasi nel suo libro \"Paul McCartney: Recording Sessions (1969-2011)\", \"la necessit\u00e0 di condensare tutto in un doppio ne fece un album un po' raccogliticcio\". Come risultato, \"Paul Is Live\" divenne l'album dal vivo meno venduto dell'intera carriera discografica di McCartney, piazzandosi alla posizione numero 34 in Gran Bretagna e solo alla numero 78 negli Stati Uniti. La band che accompagnava McCartney era la stessa del tour precedente, fatta eccezione per Blair Cunningham al posto di Chris Witten alla batteria.\nDopo la pubblicazione di quest'album, McCartney si prender\u00e0 una lunga pausa dalla sua carriera solista, iniziando nel 1994 l'enorme progetto della \u201cBeatles Anthology\u201d insieme a George Harrison, Ringo Starr e George Martin, che assorbir\u00e0 gran parte del suo tempo per i successivi due anni, prima di ritornare alla ribalta con l'album \"Flaming Pie\" nel 1997."}
{"id": "1450830", "revid": "92723", "url": "https://it.wikipedia.org/wiki?curid=1450830", "title": "Diocesi di Motherwell", "text": "La diocesi di Motherwell (in latino: \"Dioecesis Matrisfontis\") \u00e8 una sede della Chiesa cattolica in Scozia suffraganea dell'arcidiocesi di Glasgow. Nel 2019 contava 164.000 battezzati su 720.000 abitanti. \u00c8 retta dal vescovo Joseph Anthony Toal.\nTerritorio.\nLa diocesi comprende i suburbi di Glasgow di Easterhouse (solo 2 parrocchie), Baillieston, Craigend e Garthamlock; l'intero Lanarkshire Meridionale e parte del Lanarkshire Settentrionale.\nSede vescovile \u00e8 la citt\u00e0 di Motherwell, dove si trova la cattedrale di Nostra Signora del Buon Aiuto.\nIl territorio \u00e8 suddiviso in 64 parrocchie.\nStoria.\nLa diocesi \u00e8 stata eretta il 25 maggio 1947 con la bolla \"Maxime interest\" di papa Pio XII, ricavandone il territorio dall'arcidiocesi di Glasgow.\nL'8 novembre 1952 con la bolla \"Qui summi\" dello stesso papa Pio XII \u00e8 stato istituito il capitolo cattedrale.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa diocesi nel 2019 su una popolazione di 720.000 persone contava 164.000 battezzati, corrispondenti al 22,8% del totale."}
{"id": "1450831", "revid": "729019", "url": "https://it.wikipedia.org/wiki?curid=1450831", "title": "Acsa (azienda)", "text": "L'Acsa \u00e8 stata un'azienda italiana operante nel settore delle fibre acriliche.\nStoria.\nOrigini.\nVenne fondata nel 1957 dalla Edison sulla base di accordi con un'azienda statunitense, la Chemstrand (controllata dalla Monsanto e dall'American Viscose), per la produzione di una particolare fibra acrilica lanciata poi sul mercato con il marchio commerciale Leacril. L'unit\u00e0 produttiva venne realizzata nel polo chimico di Marghera.\nL'entrata nell'orbita Edison e quindi Montedison.\nI risultati sperati non vennero per\u00f2 raggiunti e i soci statunitensi si ritirarono dopo pochi anni, nel 1961. Con l'entrata nell'orbita della Edison dell'importante azienda tessile Ch\u00e2tillon, l'Acsa venne fatta confluire in quest'ultima. Nel 1966 la Edison e la Montecatini, operarono una fusione facendo nascere la Montedison. L'Acsa, ormai incorporata nella Ch\u00e2tillon, rientr\u00f2 nel 1972 nella fusione da cui nacque poi la Montefibre."}
{"id": "1450834", "revid": "1347902", "url": "https://it.wikipedia.org/wiki?curid=1450834", "title": "Volgogradskij Metallurgi\u010deskij Kombinat &quot;Krasnyj Oktjabr'&quot;", "text": "La Volgogradskij Metallurgi\u010deskij Kombinat \"Krasnyj Oktjabr'\", abbreviata in VMKKO (, \u0412\u041c\u041a\u041a\u041e; letteralmente: Centro siderurgico di Volgograd \"Ottobre Rosso\"), \u00e8 una societ\u00e0 per azioni russa, sita a Volgograd, che possiede la Fabbrica \"Ottobre Rosso\", una delle pi\u00f9 grandi acciaierie russe.\nStoria.\nLa fabbrica venne fondata il 30 aprile 1897; in seguito alla presa di potere dei Bolscevichi venne rinominata fabbrica \"Ottobre Rosso\" (, \"zabod \"Krasnyj Oktjabr'\"\").\nDurante la battaglia di Stalingrado l'impianto fu teatro di violentissimi combattimenti tra le forze dell'Armata Rossa e della Wehrmacht, e fu raso al suolo; al termine della seconda guerra mondiale venne subito ricostruito.\nLa fabbrica \"Ottobre Rosso\" venne insignita, dal governo sovietico, dell'Ordine di Lenin e dell'Ordine della Bandiera rossa del Lavoro."}
{"id": "1450836", "revid": "125959771", "url": "https://it.wikipedia.org/wiki?curid=1450836", "title": "Ivan Javor\u010di\u0107", "text": "Carriera.\nGiocatore.\nClub.\nInizia la sua carriera calcistica nell'Hajduk Spalato. Dopo essere stato visionato dall'allora allenatore del Brescia Edy Reja giunge in giovane et\u00e0, nel 1996, alla squadra lombarda, che dopo un periodo di stage lo rimanda in patria, in prestito in seconda serie croata al Mosor. Il suo trasferimento alle \"rondinelle\" crea alcuni problemi con la Federazione Croata, intenzionata a non privarsi dei giocatori delle nazionali giovanili. Dopo una serie di stagioni nella Serie A e B italiane inizia a militare in serie professionistiche minori. Nel Brescia gioca in tutto 49 gare con un gol a Udine in Udinese-Brescia (3-1) in Serie A.\nIl 23 maggio 2004 la sua carriera \u00e8 pesantemente messa a rischio a seguito di un incidente di gioco durante la partita Rimini-Arezzo. Dopo il trapianto di menisco esterno - primo calciatore professionista sottoposto ad un tale intervento - ritorna in campo dopo 29 mesi di stop, con il Pizzighettone in serie C1. Dopo cinque operazioni subite al ginocchio, l'ultima nell'aprile 2009, ed anche a causa di problemi cronici alla cartilagine, ha chiuso la sua carriera da calciatore a soli 30 anni.\nNazionale.\nCon la nazione giovanile ha fatto tutta la trafila dal U-15 al U-21, senza per\u00f2 mai passare alla nazionale maggiore. \nCon i \"mali vatreni\" disput\u00f2 una sola partita valida per le qualificazioni di categoria di Euro 2002 contro il Belgio U-21, tenutasi il 1\u00ba settembre 2000 e persa per 2 a 1.\nAllenatore.\nDa agosto 2009 lavora nel settore giovanile del Brescia, allenando la formazione \"Berretti\" dal 2009 al 2012, e quindi la \"Primavera\".\nIl 15 dicembre 2014 viene promosso ad allenatore della prima squadra a seguito dell'esonero di Ivo Iaconi; dal gennaio 2015 ne diventa vice, lasciando l'incarico a Salvatore Giunta in quanto sprovvisto del patentino necessario richiesto dalla Lega Calcio per poter allenare una squadra di Serie B. Il 31 gennaio, a seguito di due sconfitte, viene esonerato insieme a Giunta e sostituito da Alessandro Calori.\nIl 27 ottobre 2015 diventa il nuovo allenatore del Mantova subentrando all'esonerato Riccardo Maspero in Lega Pro; sceglie come suo vice Gabriele Graziani. L'esperienza sulla panchina dei biancorossi finisce il 14 marzo 2016, quando viene sostituito da Luca Prina.\nIl 17 aprile 2017 diventa il nuovo allenatore della Pro Patria, in Serie D. Il 6 maggio 2018 porta la squadra alla promozione in Serie C e il 2 giugno vince lo scudetto di serie D.\nSeguono tre stagioni in Serie C, con un ottavo, un undicesimo e un quinto posto nel girone A. L' 8 giugno 2021 la societ\u00e0 bustocca comunica il mancato rinnovo dell'allenatore croato, che lascia cos\u00ec il club dopo quattro anni.\nIl 14 giugno 2021 firma un contratto biennale con il , in Serie C.\nStatistiche.\nStatistiche da allenatore.\n\"Statistiche aggiornate al 2 novembre 2020.\""}
{"id": "1450838", "revid": "1573940", "url": "https://it.wikipedia.org/wiki?curid=1450838", "title": "Carettochelys insculpta", "text": "La tartaruga naso di porcello o tartaruga muso di porco o tartaruga muso di porcello (\"Carettochelys insculpta\" ) \u00e8 una tartaruga diffusa in Nuova Guinea e Australia. \u00c8 l'unica specie del genere \"Carettochelys\" e della famiglia \"Carettochelyidae\".\nDescrizione.\nQuesta insolita tartaruga, lunga da 70 a 75\u00a0cm, vive nell'acqua dolce ma condivide numerose caratteristiche con i chelonidi marini. I suoi arti sono larghi e pinniformi, con unghie relativamente poco pronunciate, e il suo carapace verde o grigiastro \u00e8 rivestito di morbida pelle. La superficie della corazza \u00e8 coperta di fossette o di solchi.\nBiologia.\nLe tartarughe naso di porcello sono predatori attivi, si cibano di chiocciole, pesciolini e frutti. Devono il loro nome al muso, che ricorda quello del maiale e che usano per respirare stando sott'acqua. Le femmine fanno il nido in buche poco profonde in riva ai fiumi e depongono fino a 22 uova dal guscio sottile."}
{"id": "1450839", "revid": "6923", "url": "https://it.wikipedia.org/wiki?curid=1450839", "title": "Victoria (Malaysia)", "text": "Victoria \u00e8 una citt\u00e0 della Malaysia, principale centro del Territorio Federale di Labuan, un'isola sulla costa nord del Borneo.\nIl nome \u00e8 usato per riferirsi al centro della cittadina. Il nome ufficiale \u00e8 Bandar Labuan (in lingua jawi: \u0628\u0646\u062f\u0631 \u0644\u0627\u0628\u0648\u0627\u0646).\nIl Parco Finanziario presso il Centro Jalan Merdeka \u00e8 sede di molte banche offshore, assicurazioni e \"trust companies\". C'\u00e8 anche un centro convention da 1.500 posti a sedere, e un grande centro commerciale; questo moderno complesso architettonico si reputa di essere l'unico del suo tipo in qualsiasi altro porto franco internazionale nel mondo.\nCome in tutti i suoi romanzi ambientati nel Borneo, lo scrittore Emilio Salgari cita pi\u00f9 volte Labuan e la stessa Victoria: inoltre, immagin\u00f2 che la bella Marianna Guillonk, detta la \"perla di Labuan\", vivesse con lo zio in una grande villa a pochi chilometri dalla citt\u00e0."}
{"id": "1450848", "revid": "300279", "url": "https://it.wikipedia.org/wiki?curid=1450848", "title": "Principi di Ottaiano", "text": ""}
{"id": "1450849", "revid": "300279", "url": "https://it.wikipedia.org/wiki?curid=1450849", "title": "Francesco de' Medici di Ottaviano", "text": ""}
{"id": "1450854", "revid": "729019", "url": "https://it.wikipedia.org/wiki?curid=1450854", "title": "La Merced (Argentina)", "text": "La Merced (ufficialmente Paclin) \u00e8 un comune di seconda categoria dell'Argentina, capoluogo del dipartimento di Pacl\u00edn nella provincia di Catamarca, situato a 48 km dal capoluogo provinciale."}
{"id": "1450855", "revid": "729019", "url": "https://it.wikipedia.org/wiki?curid=1450855", "title": "Victoria (Indiana)", "text": "Victoria \u00e8 una localit\u00e0 degli Stati Uniti d'America, nella Contea di Warrick, nello Stato Indiana. Ha lo status di \"unincorporated community\", dipende quindi direttamente dall'amministrazione della contea.\nIl primo insediamento fu un campo pionieri all'inizio del 1700. Negli anni cinquanta del ventesimo secolo, quando miniere di carbone iniziarono a essere scoperte nell'Indiana del Sud, i boschi in questa parte della contea lasciarono il posto ai minatori. Le miniere vennero abbandonate nel 1977, quando il prezzo del carbone cadde e le risorse furono esaurite. Molte case furono cos\u00ec costruite sopra le vecchie miniere, preventivamente allagate. Le case incrementarono il loro valore quando nel 1996 Tom Fazio costru\u00ec il Victoria National Golf Club.\nIl Victoria National Golf Club \u00e8 classificato al 21\u00ba posto della classifica dei migliori golf club negli Stati Uniti, e detiene la prima posizione in Indiana. \u00c8 presente l'acqua su 14 buche, in quanto una volta erano una miniera operativa."}
{"id": "1450856", "revid": "339392", "url": "https://it.wikipedia.org/wiki?curid=1450856", "title": "Universit\u00e0 degli studi di Roma &quot;Tor Vergata&quot;", "text": ""}
{"id": "1450858", "revid": "287204", "url": "https://it.wikipedia.org/wiki?curid=1450858", "title": "Alto del Perdon", "text": ""}
{"id": "1450863", "revid": "21880", "url": "https://it.wikipedia.org/wiki?curid=1450863", "title": "Ophrys fusca sabulosa", "text": ""}
{"id": "1450864", "revid": "767487", "url": "https://it.wikipedia.org/wiki?curid=1450864", "title": "Girolamo Terramagnino da Pisa", "text": "Biografia.\nGirolamo Terramagnino da Pisa \u00e8 stato un poeta contemporaneo di Guittone d'Arezzo e perci\u00f2 operante, come sostenne Giovanni Mario Crescimbeni nella \"Istoria della volgar poesia\", nel 1250.\nIn quest'ultima opera si trovava il sonetto doppio di Terramagnino da Pisa.\nIn lingua italiana scrisse poesie e liriche, in provenzale scrisse la famosa \"Doctrina de cort\", essenzialmente una forma riassunta dell'opera \"Razos de trobar\" di Raimon Vidal de Bezaudun. Poich\u00e9 la sua \"Doctrina\" era composta in versi, talvolta viene classificato come trovatore, nonostante non siano ad oggi pervenute sue opere della tradizione provenzale. \nIl suo nome provenzale era \"Teramayguis\" o \"Teramaygnis de Piza\", come lui stess\u00f2 raccont\u00f2 nella \"Doctrina\", e tale nome gli fu attribuito da Nino Visconti, giudice di Gallura. \"Terramagnino\" (della \"Terramagna\") non \u00e8 altro che l'equivalente medievale dell'odierno termine \"continentale\", con cui i sardi indicano gli italiani della penisola.\nSecondo alcuni studiosi Terramagnino potrebbe essere l'autore del sonetto \"Poi dal mastro Guitton latte tenete\", attribuito a Guittone d'Arezzo."}
{"id": "1450876", "revid": "92723", "url": "https://it.wikipedia.org/wiki?curid=1450876", "title": "Diocesi di Arundel and Brighton", "text": ""}
{"id": "1450878", "revid": "1305772", "url": "https://it.wikipedia.org/wiki?curid=1450878", "title": "Quefrenza", "text": "La quefrenza \u00e8 l'unit\u00e0 di misura usata per la variabile indipendente del cepstrum. Si esprime in secondi e si utilizza per riconoscere i periodi (e relativo \"pitch\") delle componenti armoniche di un segnale vocale. \nNella zona relativa a quefrenza zero \u00e8 contenuta l'energia del segnale voce."}
{"id": "1450881", "revid": "161374", "url": "https://it.wikipedia.org/wiki?curid=1450881", "title": "Pontificia Universit\u00e0 Salesiana", "text": ""}
{"id": "1450886", "revid": "7336", "url": "https://it.wikipedia.org/wiki?curid=1450886", "title": "Forficula auricolaria", "text": ""}
{"id": "1450888", "revid": "767487", "url": "https://it.wikipedia.org/wiki?curid=1450888", "title": "Breaza (Buz\u0103u)", "text": "Breaza \u00e8 un comune della Romania di 2.874 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 5 villaggi: B\u0103deni, Breaza, Greceanca, V\u0103leanca-Vil\u0103ne\u0219ti, Vispe\u0219ti."}
{"id": "1450892", "revid": "120528", "url": "https://it.wikipedia.org/wiki?curid=1450892", "title": "Soci\u00e9t\u00e9 des Gens de Lettres", "text": ""}
{"id": "1450894", "revid": "123214267", "url": "https://it.wikipedia.org/wiki?curid=1450894", "title": "Amy Irving", "text": "Biografia.\nFiglia d'arte, il padre Jules Irving era regista e produttore teatrale, mentre la madre \u00e8 l'attrice Priscilla Pointer, che spesso \u00e8 apparsa sullo schermo accanto alla figlia, proprio nel ruolo di sua madre; \u00e8 sorella del regista cinematografico David Irving e della cantante Katie Irving. Ha frequentato il liceo artistico a New York, il conservatorio a San Francisco e l'accademia di musica e arte drammatica di Londra.\nInizia a recitare in teatro all'inizio degli anni settanta, e fa il suo esordio al cinema nel 1976 in \"Carrie - Lo sguardo di Satana\" di Brian De Palma, pellicola con cui si fa conoscere dal grande pubblico. Nel 1978 continua la sua collaborazione con De Palma, recitando nel thriller-horror \"Fury\", con Kirk Douglas e John Cassavetes.\nNel 1980 riceve un Razzie Awards come peggior attrice non protagonista per la sua interpretazione nella pellicola \"Accordi sul palcoscenico\". Questo premio, essendo stato istituito proprio nel 1980, ne fa dunque la prima attrice ad averlo ricevuto nella sua categoria. Nel 1983 \u00e8 candidata all'Oscar alla miglior attrice non protagonista per il film \"Yentl\", diretto da Barbra Streisand. Nel 1984 interpreta il ruolo della principessa Anjuli nella serie televisiva inglese \"Padiglioni lontani\", tratta dall'omonimo libro di Mary Margaret Kaye.\nNel 1988 presta la sua voce all'affascinante Jessica Rabbit in \"Chi ha incastrato Roger Rabbit\" nella canzone che Jessica canta nel night club, \"Why don't you do right\", ottenendo un notevole apprezzamento da parte della critica. Nel 1989 \u00e8 candidata al Golden Globe per la sua interpretazione nella commedia-romantica \"Dall'altro lato della strada\". Nello stesso anno partecipa al video del singolo \"Liberian Girl\" di Michael Jackson. Tra le sue successive interpretazioni, \u00e8 da ricordare quella in \"Traffic\" (2000) di Steven Soderbergh.\nVita privata.\nAmy Irving \u00e8 stata la compagna del regista Steven Spielberg dal 1976 al 1979. Nel 1980 ha una breve relazione con il cantante e attore Willie Nelson, conosciuto durante le riprese del film \"Accordi sul palcoscenico\". La rottura del legame con Spielberg le costa il ruolo di Marion Ravenwood in \"I predatori dell'arca perduta\" (1981), che le era stato precedentemente offerto. Nel 1984 riprende la relazione con Spielberg e i due si sposano nel 1985; lo stesso anno nasce il loro figlio, Max Samuel. Nel 1989 Spielberg e la Irving divorziano e, in base a una sentenza in cui il giudice non riconosce come valido un accordo prematrimoniale scritto su un tovagliolo, la Irving riceve una buonuscita di ben 100 milioni di dollari.\nNel 1990 conosce il regista brasiliano Bruno Barreto, e tra i due nasce un sodalizio professionale e sentimentale. Sono stati sposati dal 1990 al 2005 e anche da questo matrimonio la Irving ha avuto un figlio, Gabriel Davis (1990).\nDal 2007 \u00e8 sposata con il regista di documentari Kenneth Bowser Jr. Ha un figliastro, nato dal primo matrimonio di Bowser.\nDoppiatrici italiane.\nNelle versioni in italiano dei suoi film, Amy Irving \u00e8 stata doppiata da: \nDa doppiatrice \u00e8 sostituita da:"}
{"id": "1450896", "revid": "767487", "url": "https://it.wikipedia.org/wiki?curid=1450896", "title": "Sanagasta", "text": "Sanagasta \u00e8 una citt\u00e0 dell'Argentina, appartenente alla provincia di La Rioja, situata a 20 km dal capoluogo provinciale."}
{"id": "1450897", "revid": "767487", "url": "https://it.wikipedia.org/wiki?curid=1450897", "title": "Buda (Buz\u0103u)", "text": "Buda \u00e8 un comune della Romania di 3.133 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 7 villaggi: Alexandru Odobescu, Buda, D\u0103nule\u0219ti, Muile\u0219ti-D\u0103nule\u0219ti, Spidele, Torop\u0103le\u0219ti, Valea Larg\u0103."}
{"id": "1450898", "revid": "123656252", "url": "https://it.wikipedia.org/wiki?curid=1450898", "title": "Marco Rossati", "text": "Biografia.\nHa studiato all'Istituto d'arte e all'Accademia di Belle Arti di Via Ripetta, a Roma, con Mino Maccari, Renato Guttuso, Franco Gentilini, Ferdinando Bologna . Ha poi insegnato nella stessa Accademia come docente non titolare.\nAttualmente \u00e8 direttore della Scuola di Pittura \"Scienza dell'Arte\" di Roma.\nDalla fine degli anni settanta \u00e8 tra i protagonisti dei movimenti (attivi soprattutto a Roma) improntati alla riflessione sulla Classicit\u00e0 italiana e sui suoi rapporti col pensiero esoterico (Postmoderno, Anacronismo...), movimenti che hanno avuto tra i principali esegeti Paolo Portoghesi, Maurizio Calvesi, Claudio Strinati.\nDagli anni novanta in poi, nel lavoro di Rossati acquistano maggiore presenza gli elementi e le atmosfere di surrealt\u00e0 visionaria, in lui pi\u00f9 che latenti gi\u00e0 dalle opere giovanili.\nFormatosi sullo studio degli antichi, tutta la sua pittura \u00e8 caratterizzata da una tensione formale, fondata sull'idea di \u201ctecnica\u201d come struttura inalienabile dell'arte.\nCollabora con riviste e quotidiani come saggista. \nHa pubblicato la raccolta di poesie \"Abacuc\" (Semar Editore, 1996 con la prefazione di Cesare Vivaldi).\n\u00c8 presidente dell\"'Unione Artisti\" (ONLUS) e di \"Scienza dell'Arte\".\nNel 2004 gli \u00e8 stato conferito il Premio Tarquinia Cardarelli.\nVive e lavora a Roma. "}
{"id": "1450899", "revid": "767487", "url": "https://it.wikipedia.org/wiki?curid=1450899", "title": "Otto von Kerpen", "text": "Biografia.\nOtto proveniva da una famiglia di cavalieri dell'area del Reno risiedente nel Castello di Kerpen presso Gillesheim. Da Gran Maestro, si batt\u00e9 per rendere sempre pi\u00f9 indipendente l'Ordine Teutonico dall'Ordine dei Templari e dai Cavalieri Ospitalieri.\nEgli mor\u00ec nel 1208 e venne sepolto ad Acri, in Terra Santa."}
{"id": "1450903", "revid": "33689", "url": "https://it.wikipedia.org/wiki?curid=1450903", "title": "Gaio Ceionio Rufio Volusiano (console 311)", "text": "Biografia.\nAll'inizio della carriera, Volusiano, che aveva il rango di \"vir clarissimus\", fu due volte \"corrector Italiae\", governatore dell'Italia, per un totale di otto anni dal 279/283 al 287/291; durante il secondo mandato eresse a Pozzuoli un monumento dedicato all'imperatore Carino, probabilmente a seguito del rinnovo della carica.\nNel 305-307 fu ricopr\u00ec la carica di proconsole d'Africa; la nomina venne dall'augusto d'Occidente Massimiano Erculio o dal suo cesare Costanzo I.\nVolusiano si trovava probabilmente a Cartagine quando, a seguito della morte di Costanzo Cloro, subentrato a Massimiano, a Roma si ribell\u00f2 Massenzio, figlio di Massimiano. Volusiano si schier\u00f2 dalla parte dell'usurpatore. Le ragioni per le quali un aristocratico come Volusiano scelse di schierarsi dalla parte di Massenzio sono molteplici: Massenzio era figlio di un imperatore e dunque probabilmente pi\u00f9 vicino dell'augusto d'Oriente Galerio alle posizioni dell'aristocrazia; inoltre intendeva risiedere a Roma, non in una lontana capitale; infine, Galerio progettava di estendere a Roma la pesante tassazione riservata al resto dell'Impero, provvedimento che avrebbe ovviamente colpito gli aristocratici.\nA sua volta Massenzio comp\u00ec un gesto significativo scegliendo come suo prefetto del pretorio l'aristocratico Rufio Volusiano (cos\u00ec \u00e8 ricordato dalle fonti - Aurelio Vittore, \"Cesari\", 40.17-19, 40.28, e Zosimo, \"Storia nuova\", II.14 - quando si parla della sua prefettura pretoriana): da una parte questa scelta rompeva la tradizione, che risaliva all'imperatore Augusto, di scegliere il prefetto del pretorio dai ranghi dell'ordine equestre; dall'altra poneva un personaggio esperto nell'amministrazione civile, e non militare, a capo delle coorti pretoriane, mentre dall'epoca di Gallieno (met\u00e0 del III secolo) questo era un posto ricoperto da esperti generali; infine, le coorti pretorie erano le truppe pi\u00f9 fedeli a disposizione di Massenzio, che l'avevano elevato alla porpora, e che lo difesero in ogni occasione, fino all'estremo sacrificio nella battaglia di Ponte Milvio (312) in cui Massenzio perse la vita e che segn\u00f2 la fine dei pretoriani.\nDopo la morte del proprio padre Massimiano, nel 310 Massenzio invi\u00f2 un contingente militare (verosimilmente composto anche da pretoriani) contro Lucio Domizio Alessandro, un usurpatore che gli si era ribellato contro in Africa nel 308. A capo del contingente fu messo Volusiano, che per\u00f2 fu affiancato dall'esperto generale Zenas. Volusiano assedi\u00f2 Alessandro a Cirta, lo cattur\u00f2 e mise a morte.\nMassenzio premi\u00f2 Volusiano per la felice impresa africana nominandolo \"praefectus urbi\" di Roma (rimase in carica dal 28 ottobre 310, giorno dei \"quinquennalia\" di Massinzio, al 28 ottobre 311) e poi console (settembre-dicembre 311).\nDopo la vittoria di Costantino I su Massenzio nella battaglia di Ponte Milvio (28 ottobre 312), terminata con la morte del figlio di Massimiano, la carriera di Volusiano non si interruppe: fu nominato \"comes\" di Costantino; ricopr\u00ec poi per la seconda volta la carica di \"praefectus urbi\" di Roma (8 dicembre 313-20 agosto 315), in occasione dei \"decennalia\" di Costantino e in congiunzione con la \"cognitio vice sacra\"; infine, fu nominato console per il 314.\nNel 314 eresse un monumento a Costantino all'interno del Foro di Traiano. L'iscrizione dedicatoria lo descrive come \"consul ordinarius\" e \" praefectus urbi vice sacra iudicandis\", senza indicare il fatto che si trattava del secondo incarico per entrambe le magistrature, tacendo dunque sulle cariche ricevute da Massenzio; una simile attenzione \u00e8 prestata dagli anonimi committenti di un monumento dedicato a Volusiano nello stesso foro.\nVolusiano spos\u00f2 Nummia Albina, figlia del console del 263 Marco Nummio Ceionio Albino; suo figlio fu Ceionio Rufio Albino, console nel 335."}
{"id": "1450910", "revid": "88740", "url": "https://it.wikipedia.org/wiki?curid=1450910", "title": "C. A. Rosetti", "text": ""}
{"id": "1450911", "revid": "254059", "url": "https://it.wikipedia.org/wiki?curid=1450911", "title": "Heinrich von Tunna", "text": "Biografia.\nIl suo breve periodo di governo, di un solo anno, non ci ha consentito di conservare molte notizie sulla sua vita; di noto, si sa che prosegu\u00ec l'opera del proprio predecessore per tentare di rendere sempre pi\u00f9 indipendente l'Ordine Teutonico da quello dei Templari e dei Cavalieri Ospitalieri."}
{"id": "1450913", "revid": "125495067", "url": "https://it.wikipedia.org/wiki?curid=1450913", "title": "Matia Bazar", "text": "I Matia Bazar sono un complesso musicale italiano, formatosi nel 1975 a Genova. La formazione storica comprendeva il quintetto composto da Antonella Ruggiero (voce), Carlo Marrale (chitarra, voce), Aldo Stellita (basso), Pierangelo Cassano (tastiere, voce) e Giancarlo Golzi (batteria). Il nucleo della band, che nella sua storia ha affrontato numerosi cambi di formazione (soprattutto fra le cantanti), ha vinto per due volte il Festival di Sanremo (1978 e 2002) ed altrettante il premio della critica, riscuotendo anche un notevole successo internazionale.\nStoria.\nL'era Antonella Ruggiero.\nOrigini.\nI Matia Bazar nascono dall'unione di Carlo Marrale (chitarra e voce), Piero Cassano (tastiere e voce) e Aldo Stellita (basso e cori), tutti ex-componenti del complesso dei Jet, con Antonella Ruggiero (voce). Il nome d'arte della cantante era \"Matia\" (soprannome artistico scelto da Antonella che voleva un nome senza una precisa identit\u00e0 sessuale, in quanto \"Matia\" \u00e8 utilizzato sia come nome femminile che maschile... Anche se erroneamente molti associano matia al significato di \"matta\" in dialetto genovese, attribuzione errata e smentita da Antonella in diverse interviste...), da cui, successivamente (e per i motivi citati in premessa) si disse essere scaturito il nome del complesso. In realt\u00e0, in un'intervista del 2019, la Ruggiero conferma che Matia era il suo nome d'arte da cantante solista, ma che l'origine non deriva da \"matan\", ma piuttosto da un suo desiderio di uno pseudonimo che potesse avere una valenza sia femminile che maschile.\nDopo l'incisione del primo 45 giri entrer\u00e0 nella formazione Giancarlo Golzi (batteria e cori), uscente dai Museo Rosenbach.\nIl quintetto debutta nel 1975 con il singolo \"Stasera... che sera!\" (con Paolo Siani, \"session man\" dell'Ariston Records, alla batteria), partecipando alla manifestazione Un disco per l'estate, senza qualificarsi per le serate finali di Saint-Vincent. In seguito pubblica il singolo \"Per un'ora d'amore\" con il quale ottiene un buon successo, che si ripete l'anno seguente con il brano \"Che male fa\" ed il primo album \"Matia Bazar 1\".\nNel 1976 \u00e8 il singolo \"Cavallo Bianco\", ispirato al genere rock progressivo, ad ottenere un grande successo. L'anno successivo il complesso esordisce al Festival di Sanremo con la canzone \"Ma perch\u00e9\", che, sebbene ignorata alla kermesse, ha un notevole successo tra i giovani; cui fa seguito il secondo album \"Gran Bazar\", che riscuote invece un successo straordinario. Nello stesso anno il quintetto partecipa cantando agli \"sketch\" della rubrica pubblicitaria televisiva \"Carosello\" realizzati per pubblicizzare le valvole Fermostop della Giacomini.\nSempre nel 1977 viene pubblicata la raccolta \"L'oro dei Matia Bazar\", contenente l'inedito \"Solo tu\", che raggiunge la vetta delle classifiche di vendita dei dischi singoli (45 rpm) con circa un milione di copie. Del brano viene incisa anche una versione in lingua spagnola che riceve un ottimo consenso sul mercato latino. Il brano viene utilizzato per una pubblicit\u00e0 televisiva per la Tanara (nota marca di gelati) con la presenza dei componenti dei MB. Nel 1978 la band partecipa per la seconda volta consecutiva al Festival di Sanremo con \"...E dirsi ciao\" brano che ottiene il primo posto. Pochi mesi dopo la Ariston licenzia l'album \"Semplicit\u00e0\".\nIl 1979 vede la partecipazione dei MB all'Eurovision Song Contest con la canzone \"Raggio di Luna\", incisa poi in spagnolo con titolo \"Rayo de Luna\" e in inglese come \"Moonshine\". Durante l'autunno viene pubblicato il singolo \"C'\u00e8 tutto un mondo intorno\", che anticipa l'album \"Tourn\u00e9e\". Nel 1980 la Ariston licenzia l'album \"Il tempo del sole\" che viene promosso con il singolo \"Italian Sinfonia\" presentato nell'estate al Festivalbar, dove ottiene un ottimo successo.\nNel marzo del 1981 Piero Cassano lascia la formazione e viene sostituito da Mauro Sabbione, che, grazie alle sue tastiere e composizioni, caratterizzer\u00e0 il periodo \"elettronico\" della band. Nello stesso anno la Ariston pubblica il singolo \"Fantasia\", come anteprima e lancio dell'album \"Berlino, Parigi, Londra\". Il 21 agosto 1982 il complesso registra un concerto al Circuito Internazionale Santamonica di Misano Adriatico, trasmesso da Canale 5, dove presenta \"Fantasia\" e \"Io ti voglio adesso\", duettando con Loredana Bert\u00e8 (\"...E la luna buss\u00f2\", \"C'\u00e8 tutto un mondo intorno\") e con Miguel Bos\u00e9 (che partecipa in \"Solo tu\").\nGli anni d'oro fra popolarit\u00e0 e sperimentazione.\nNel 1983, i Matia Bazar partecipano al Festival di Sanremo con il brano \"Vacanze romane\", che vince il Premio della Critica. Questo brano ottiene una straordinaria popolarit\u00e0 e anticipa l'album \"Tango\" con le sue nuove sonorit\u00e0 elettroniche. Per il brano \"Il video sono io\" viene realizzato un videoclip con la regia di Piccio Raffanini, che vincer\u00e0 la manifestazione \"Rimini Myfest\" e diventer\u00e0 sigla finale di Domenica in.\nNell'estate, i Matia Bazar vincono il primo Telegatto di TV Sorrisi e Canzoni come \"miglior complesso italiano\". Alla fine del 1983 viene pubblicato \"Il treno blu\", un singolo per il mercato giapponese mai distribuito in Italia; realizzano la colonna sonora di \"Magic Moments\", un film di Luciano Odorisio, e compongono il brano \"Casa mia\" per l'album di artisti vari \"Architettura sussurrante\". Nell'aprile del 1984, alla vigilia dell'uscita dell'album \"Aristocratica\", Mauro Sabbione lascia la formazione per dedicarsi a progetti sperimentali; a ottobre il suo posto viene rilevato dal tastierista Sergio Cossu. \nNello stesso anno il complesso dei MB partecipa al Festival di Tokyo con il brano \"Cercami ancora\". Nel 1985 partecipa al Festival di Sanremo con \"Souvenir\", canzone che vince il Premio della Critica e anticipa l'uscita dell'album \"Melanch\u00f3lia\" (titolo che lo scrittore, filosofo e caposcuola dell'esistenzialismo Jean Paul Sartre voleva originariamente dare al suo capolavoro \"La Nausea\").\nCome singolo estivo viene scelto invece \"Ti sento\", con il quale la band, gi\u00e0 famosa in vari paesi del mondo, si affermer\u00e0 definitivamente a livello internazionale. Il brano viene inciso in diverse lingue e, con titolo \"I Feel You\", avr\u00e0 un rinnovato successo anche in Italia, grazie a sonorit\u00e0 d'avanguardia che miscela le tastiere elettroniche ai sintetizzatori. \"Ti sento\" diventa un classico del repertorio dei MB e una delle canzoni pi\u00f9 conosciute degli anni ottanta del novecento.\nDurante il 1987 la CGD distribuisce su vinile tre raccolte antologiche: \"Stasera che sera\", \"Solo tu\" e \"C'\u00e8 tutto un mondo intorno\", che l'anno successivo verranno ristampati su CD. Nel 1987 viene pubblicato anche l'album \"Mel\u00f2\", apprezzato dalla critica e caratterizzato da una grande raffinatezza musicale e vocale. Dal disco viene tratto il singolo \"Noi\", che ottiene uno straordinario successo e incontrer\u00e0 consensi al Festivalbar; al brano segue la realizzazione di un videoclip negli studi di Cinecitt\u00e0, scegliendo come scenografia quella degli esterni del film \"Momo\". Durante quell'estate la band vince ancora una volta il Telegatto come \"miglior complesso italiano\".\nNel 1988 i MB partecipano al Festival di Sanremo con il brano \"La prima stella della sera\" incluso come inedito nella raccolta \"10 grandi successi\". Nel 1989, all'apice del successo con il singolo \"Stringimi\", presentato in estate al Festivalbar, e il seguente album \"Red Corner\", Antonella Ruggiero, vuoi per scelte di carattere personale (la maternit\u00e0), vuoi per aver raggiunto una certa maturit\u00e0 artistica, lascia la formazione. \nLa svolta rock con Laura Valente.\nNel 1990, il ruolo appartenuto per quattordici anni ad Antonella Ruggiero viene rilevato da Laura Valente, che debutta nel giugno 1991 con un concerto ad Amsterdam, in occasione del quale, davanti a una platea di oltre 20.000 spettatori, i Matia Bazar presentano la \"nuova\" formazione. Nello stesso anno esce il primo album del rinnovato gruppo, intitolato \"Anime pigre\", in cui gi\u00e0 si traccia la svolta verso un genere pi\u00f9 graffiante e moderno. Tra i brani dell'album spicca \"Si pu\u00f2 ricominciare.\"\nSempre nel 1991 i Matia partecipano ad alcune tappe del Cantagiro, dove presentano il singolo \"Volo anch'io\", altri successi del gruppo e un duetto con Vincenzo Spampinato in \"Antico suono degli dei\". Nel 1992 partecipano per la sesta volta al Festival di Sanremo con \"Piccoli giganti\", brano che si rivela di ottimo successo e viene inserito come inedito nella raccolta \"Tutto il mondo dei Matia Bazar\".\nA febbraio 1992 la Ariston licenzia il brano \"Piccoli giganti\" con il quale la band partecipa al Festivalbar e ad alcune tappe del Cantagiro, dove ripresenta alcuni successi come \"Ti sento\". Proprio questi brani permettono alla formazione di vincere la prima tappa e di gareggiare nella sezione \"big\". Il 1\u00ba novembre 1992, il complesso tiene un lungo concerto al Rolling Stone di Milano, dove interpreta vecchi brani di successo e canzoni estratte da \"Anime pigre\".\nL'anno successivo la band partecipa di nuovo al Festival di Sanremo con il brano \"Dedicato a te\", che si rivela uno straordinario successo. La DDD licenzia l'album \"Dove le canzoni si avverano\", che, oltre il brano sanremese, contiene \"Svegli nella notte\", presentato con successo al Festivalbar e al \"Canzoniere dell'estate\". Lo stesso anno vede anche la presenza ad alcune tappe del Cantagiro.\nIn autunno il complesso prende parte al Festival Italiano, condotto da Mike Bongiorno, con \"L'amore non finisce mai\", che rivela in pieno la raggiunta maturit\u00e0 interpretativa della Valente. Questa sar\u00e0 l'ultima apparizione di Carlo Marrale; il chitarrista, dopo diciotto anni di piena attivit\u00e0 in seno al nucleo, lascia definitivamente la formazione per dedicarsi alla carriera solista. Per la prima volta in assoluto, il complesso dei Matia Bazar rimodula il nucleo sotto forma di quartetto e partecipa a \"Innocenti evasioni\", un disco tributo a Lucio Battisti, interpretando il brano \"Con il nastro rosa\".\nIl 22 novembre 1995, dopo una pausa durata due anni, dovuta alla maternit\u00e0 di Laura, al \"Propaganda di Milano\", i Matia Bazar festeggiano i vent'anni di carriera, presentando l'album raccolta \"Radiomatia\", licenziato ad ottobre dalla Polydor; l'inedito estratto \u00e8 \"La scuola dei serpenti\", cover del brano \"You're the voice\", successo del 1986 del cantante australiano John Farnham, e altri loro successi riarrangiati. L'album viene presentato di nuovo in un lungo concerto al \"Rolling Stone di Milano\" con un ottimo successo di pubblico.\nNel settembre 1996 i Matia Bazar, accompagnati da Paolo Gianolio, sono presenti alla rassegna \"Festival Feedback\", a Bellinzona, ove interpretano alcuni successi tra cui molti brani da \"Radiomatia\". Il 9 maggio 1997 la Polydor licenzia l'ottimo album \"Benvenuti a Sausalito\", dedicato alla cittadina californiana simbolo della stagione hippy, dove i Matia Bazar tornano a sperimentare sonorit\u00e0 ricercate e rockeggianti dopo anni di pop tradizionale. L'album viene presentato il 2 giugno 1997 al \"Propaganda\" di Milano\", per la trasmissione \"105 Night Express\", in onda su Italia 1.\nIl nuovo progetto discografico, non pu\u00f2 essere promosso in maniera adeguata a causa della grave malattia di Aldo Stellita. Dopo le partecipazioni televisive a Tappeto volante (dove presentano il singolo \"Quando non ci sei\" e il brano \"Parola magica\") e al Premio Rino Gaetano, Stellita \u00e8 costretto a diradare le proprie presenze, e nel \"Sausalito Tour\" il gruppo viene accompagnato da Carlo De Bei (coautore di alcuni brani del disco) alle chitarre e da Nello Giudice al basso, oltre a Silvia Valente, sorella di Laura, ai cori.\nIl 9 luglio 1998 muore Aldo Stellita: fondatore, bassista e autore della maggior parte dei testi delle canzoni del gruppo. Pochi mesi dopo anche Laura Valente e Sergio Cossu lasciano definitivamente il gruppo; queste uscite determinano la temporanea \"fine\" dei Matia Bazar dopo la scomparsa di Aldo.\nIl ritorno sulle scene con Silvia Mezzanotte.\nDopo un periodo di stasi, il gruppo riprende a lavorare, spinto dall'unico superstite della formazione originale, il batterista Giancarlo Golzi, che nel 1999 richiama l'amico, ora produttore discografico, Piero Cassano, gi\u00e0 tastierista e motore componente del gruppo storico. Insieme decidono di ridare ai Matia Bazar una veste pi\u00f9 popolare che porter\u00e0 il gruppo alla realizzazione di prodotti meno sofisticati e pi\u00f9 commerciali.\nGolzi propone la cantante Silvia Mezzanotte a Cassano e quest'ultimo, entusiasta della nuova voce, recluta anche l'arrangiatore e polistrumentista Fabio Perversi.\nI quattro riportano alla ribalta i redivivi Matia Bazar e partecipano nel 2000 al Festival di Sanremo con il brano \"Brivido caldo\", seguito dall'uscita dell'album omonimo.\nNell'estate dello stesso anno, ancora con \"Brivido caldo\", prendono parte a Vota la voce e vincono il Telegatto come \"miglior gruppo italiano dell'anno\". L'anno successivo sono nuovamente in gara al Festival di Sanremo con la canzone \"Questa nostra grande storia d'amore\", che giunger\u00e0 terza e sar\u00e0 inclusa nell'album \"Dolce canto\".\nNel 2002 partecipano per la terza volta consecutiva al Festival di Sanremo con \"Messaggio d'amore\", vincendo la manifestazione e completando il ciclo di ritorno al successo del \"nuovo\" gruppo. Il brano viene inserito, come inedito da studio insieme a \"Ritmo della luna\", nella raccolta live \"Messaggi dal vivo\".\nNel 2004 la cantante Silvia Mezzanotte, dopo quasi cinque anni, lascia il gruppo per dedicarsi alla carriera da solista.\nIl rilancio con Roberta Faccani.\nA sostituire Silvia Mezzanotte viene chiamata Roberta Faccani, che entrer\u00e0 ufficialmente come cantante verso la fine del 2004, e la sua collaborazione con i Matia Bazar sar\u00e0 regolata da un contratto, a tempo determinato, della durata di cinque anni.\nNel 2005 la nuova formazione si presenta al Festival di Sanremo con il brano \"Grido d'amore\", che ottiene il tredicesimo posto nella classifica finale. La canzone \"Echi d'infinito\" interpretata da Antonella Ruggiero, che partecipa alla stessa manifestazione come solista, si piazza al terzo posto. Subito dopo esce l'album \"Profili svelati\" con il brano sanremese e altri inediti.\nIl 5 ottobre 2007 \u00e8 la volta di \"One1 Two2 Three3 Four4\", una antologia che rivisita successi delle principali band italiane. Il 9 maggio 2008 si ripete in modo del tutto analogo il progetto con \"One1 Two2 Three3 Four4 - Volume due\". In entrambi i volumi di \"One1 Two2 Three3 Four4\" il quartetto si \u00e8 avvalso della collaborazione del coro gospel nazionale Nicolini Gospel Choir di Piacenza.\nIl 29 aprile 2010 un comunicato stampa annuncia la separazione di Roberta Faccani dalla band per la scadenza del contratto.\nIl ritorno di Silvia Mezzanotte.\nCon la fuoriuscita dal nucleo di Roberta Faccani inizia la ricerca di una nuova voce femminile. Ma a sorpresa, il 20 settembre 2010, sul sito ufficiale del complesso viene ufficializzato il ritorno di Silvia Mezzanotte come solista. Gli stessi componenti dichiarano: \u00ab\u00c8 bastato incontrarsi per caso, tra un'ospitata televisiva e un concerto, per ritrovarsi in studio ad ascoltare le nuove canzoni\u00bb. Il ritorno nasce dalla rinnovata intesa artistica tra la cantante e il resto della band, con un album gi\u00e0 in lavorazione e una lunga tourn\u00e9e prevista per il 2011, con iniziative e partecipazioni ad eventi.\nIl 22 ottobre 2010 viene distribuito alle radio il singolo \"Gli occhi caldi di Sylvie\" (musica di Piero Cassano e Fabio Perversi, testo di Adelio Cogliati e Giancarlo Golzi arrangiamento di Fabio Perversi), subito diffuso e richiesto con grande frequenza. Dal 1\u00ba novembre, la canzone viene resa disponibile per il download sui principali negozi digitali. Il 31 ottobre il quartetto partecipa alla trasmissione televisiva \"Domenica in\" su Rai Uno, ufficializzando la \"reunion\" con Silvia Mezzanotte e promuovendo il singolo.\nDopo tre anni di silenzio discografico, il 29 marzo 2011 esce l'album \"Conseguenza logica\", lavoro anticipato dal singolo \"Gli occhi caldi di Sylvie\", che attraverso i suoi brani, racconta l'amore a 360\u00b0 gradi.\nIl 16 aprile 2011, da Castelraimondo (MC) inizia il \"Conseguenza logica Tour\", che toccher\u00e0 tutta Italia e le grandi citt\u00e0 europee.\nNel febbraio 2012 il complesso partecipa al 62\u00ba Festival di Sanremo con il brano \"Sei tu\", che non riesce ad accedere alla fase finale. Nella serata dedicata alla canzone italiana nel mondo i Matia Bazar si esibiscono con Al Jarreau in \"Speak Softly Love\" (in italiano: \"Parla pi\u00f9 piano\", colonna sonora del film \"Il padrino\") e in \"We're in This Love Together\", noto brano dello stesso Al Jarreau. Il 12 agosto 2015 muore improvvisamente, a seguito di un infarto, lo storico batterista Giancarlo Golzi.\nIl 2 febbraio 2016 la casa discografica del complesso comunica il termine della collaborazione con Silvia Mezzanotte, che era ripresa nel 2010. Al contempo si annunciano la prossima realizzazione di un progetto discografico e concerti live.\nNel maggio 2017 anche Piero Cassano abbandona la formazione (aveva gi\u00e0 lasciato nel 1981 per rientrarvi nel 2000), dando inizio a un periodo d'incertezza sul futuro della band.\nLa prosecuzione capitanata da Fabio Perversi.\nDopo un periodo di silenzio, al Festival di Bellaria 2017 esordisce la nuova formazione dei Matia Bazar, capeggiata ora dal polistrumentista Fabio Perversi, che \u2014 dopo aver provato invano a riunire i membri storici rimasti \u2014 ne riceve comunque l'incoraggiamento (al pari delle famiglie degli scomparsi Golzi e Stellita) a portare avanti il percorso sotto l'egida dell'etichetta elvetica Farn Music. Perversi racconter\u00e0 di una promessa fatta a Cassano e Golzi, i quali avrebbero desiderato che il progetto Matia Bazar un giorno potesse sopravvivere ai suoi fondatori. Il rilancio avviene con il singolo \"Verso il punto pi\u00f9 alto\", pubblicato il 15 gennaio 2018, brano attraverso il quale viene resa pubblica la rinnovata formazione composta dal veterano Perversi, dalla nuova cantante Silvia Dragonieri, dalla batterista Fiamma Cardani, dalla bassista Paola Zadra e dal chitarrista Piero Marras. L'ensemble conta adesso due uomini e tre donne, cambiando radicalmente la tradizione della band. A suo dire, Perversi afferma che la decisione di avvalersi di figure femminili al basso e alla batteria \u00e8 stata presa al fine di non oscurare con inutili paragoni la memoria dei due fondatori (Stellita e Golzi) prematuramente scomparsi ed insostituibili; mentre la scelta di Silvia \"Luna\" Dragonieri, che lo stesso Perversi e Cassano erano sul punto di produrre come solista prima della morte di Golzi, \u00e8 coerente con la grande tradizione di cantanti del complesso. Il 14 giugno 2018 il complesso dei Matia Bazar ha licenziato un secondo singolo dal titolo \"Questo \u00e8 il tempo\".. Del 2019 \u00e8 il terzo singolo, \"\u00c8 Primaveramore\". Il 18 ottobre 2020 il quintetto \u00e8 ospite da Barbara d'Urso a \"Domenica Live\" per festeggiare i 45 anni di carriera.\nNei primi mesi del 2021, Fiamma Cardani, Paola Zadra e Piero Marras lasciano la band e vengono sostituiti, rispettivamente, da Piercarlo \"Lallo\" Tanzi alla batteria, Silvio Melloni al basso e il chitarrista Gino Zandon\u00e0."}
{"id": "1450916", "revid": "1318658", "url": "https://it.wikipedia.org/wiki?curid=1450916", "title": "Victoria City", "text": "Victoria City \u00e8 uno dei primi insediamenti a Hong Kong, dopo che divenne Colonia britannica nel 1842. Inizialmente fu chiamato Queenstown, ma rapidamente fu conosciuta come Victoria (nome della Regina Inglese in quel periodo). Il nome \"Victoria\" \u00e8 raramente usato oggi, eccetto per riferirsi al Parco (Victoria Park), al Picco (Victoria Peak) e al porto (Victoria Harbour). \u00c8 stata nominata spesso come \"capitale\" di Hong Kong durante il governo britannico, in quanto tutti i dipartimenti governativi avevano sede qui.\nStoria.\nNel 1857, il governo inglese espanse l'influenza di Victoria City e la divise in quattro \"wans\" (\u74b0) (letteralmente \"anelli\"). I quattro \"wans\" sono \"Sai Wan\" (\"Anello Ovest\" in cinese, oggi Sai Wan include Kennedy Town, Shek Tong Tsui, e Sai Ying Pun), \"Sheung Wan\" (\"Anello Alto\" in cinese), \"Choong Wan\" o \"Chung Wan\" (\"Anello Centrale\" in cinese, oggi centro della citt\u00e0) e \"Ha Wan\" (\"Anello Basso\" in cinese, oggigiorno Wan Chai, unico ad aver cambiato nome).\nI quattro \"wans\" furono ulteriormente divisi in nove \"yeuks\" (\u7d04) (simili a \"distretti\" o \"rioni\". L'area della citt\u00e0 include parte di East Point e Happy Valley\nNel 1903, pietre di confine furono insediate per marcare i confini della City e sei di quelle sono ancora oggi preservate al loro posto. Le pietre si trovano tra Causeway Bay e Kennedy Town.\nNel 1890 la citt\u00e0 si estendeva per pi\u00f9 di 6\u00a0km. Le costruzioni erano di granito e mattoni. I Bus e le nuove tramvie sarebbero poi diventate la principale forza di trasporto dell'area."}
{"id": "1450921", "revid": "767487", "url": "https://it.wikipedia.org/wiki?curid=1450921", "title": "C. A. Rosetti (Buz\u0103u)", "text": "C. A. Rosetti \u00e8 un comune della Romania di 3.962 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 6 villaggi: B\u00eelhacu, B\u0103lteni, C.A. Rosetti, Cotu Ciorii, Lunca, Vizireni.\nIl toponimo trae origine dal nome dello scrittore Constantin Alexandru Rosetti."}
{"id": "1450922", "revid": "1750468", "url": "https://it.wikipedia.org/wiki?curid=1450922", "title": "Patrick Moore (ambientalista)", "text": "Possiede un Ph.D. in ecologia ottenuto all'Universit\u00e0 della Columbia Britannica e lavora come consulente in problemi ambientali.\nBiografia.\nFu uno dei membri dell'equipaggio della \"Phyllis Cormack\", diretta ad Amchitka per la protesta non violenta contro gli esperimenti nucleari. Fu per nove anni presidente di Greenpeace Canada e per sette anni direttore di Greenpeace International, nel periodo in cui Greenpeace divenne la maggior associazione ambientalista a livello mondiale. Nel 1975 partecip\u00f2 a una nuova missione con la \"Phyllis Cormack\", nell'occasione del passaggio vicino alla California delle baleniere sovietiche: i sovietici vennero colti a cacciare balene giovani violando la normativa. Le scene di caccia, nonostante i gommoni interposti tra fiocina e balene, vennero filmate e diventarono tristemente famose. Quando la \"Phyllis Cormack\" fece ritorno in California, i membri dell'equipaggio vennero accolti come eroi. Nel 1982, la Commissione internazionale per la caccia alle balene (\"International Whaling Commission\" = IWC) vot\u00f2 l'adozione di una moratoria sulla caccia commerciale alle balene, operativa dal 1985, che \u00e8 tuttora in vigore. Dal 1977 succedette a Robert Hunter come presidente della \"Greenpeace Foundation\".\nCon la collaborazione di David Tussman apr\u00ec un ufficio a San Francisco assieme a Robert Hunter, ma col tempo i problemi di faziosit\u00e0 tra gli uffici statunitensi e l'ufficio di Vancouver divennero insostenibili, con l'apertura di cause giudiziarie sull'uso del nome \"Greenpeace\". La soluzione arriv\u00f2 il 10 ottobre del 1979 quando tutti gli uffici si accordarono sulla nascita di Greenpeace International con David McTaggart come direttore e l'affiliazione del resto degli uffici. Moore divenne presidente di Greenpeace Canada (la precedente Greenpeace Foundation) e poi direttore di Greenpeace International, fino alla sua uscita di scena nel 1986. Quando usc\u00ec da Greenpeace fond\u00f2 l'associazione Greenspirit. Assunse incarichi politici nella Columbia Britannica dal 1990 al 1994. Nel 1990 fond\u00f2 e diresse BC Carbon Project, un gruppo che lavor\u00f2 sul tema dei cambiamenti climatici.\nFu anche vice presidente della Waterfurnance International, un'azienda di sfruttamento dell'energia geotermica attraverso pompe. Fu anche direttore del \"Sustainable Forestry Committee of the Forrest Alliance of BC\" (Comitato per la forestazione sostenibile dell'Alleanza per le foreste della Columbia Britannica), gruppo creato dall'industria del legno, che fu sottoscritto dalla maggior parte delle aziende del settore. Nel 2006 \u00e8 diventato co-direttore (assieme a Christine Todd Whitman) di una nuova iniziativa industriale, la Clean and Safe Energy Coalition, che promuove l'uso dell'energia nucleare.\nCritiche e controversie.\nMoore ha scritto un libro, edito anche in Italia da Dalai, dal titolo \"L'ambientalista ragionevole\", nel quale sostiene di aver lasciato Greenpeace perch\u00e9: \u00ab...i suoi militanti sono diventati anti umani, anti scienza, anti tecnologia, anti commercio, anti globalizzazione, anti industria; senza per altro avere un modello alternativo da proporre\u00bb \nPer questo \u00e8 stato accusato di essere diventato un portavoce degli interessi che Greenpeace \u00e8 nata per contrastare. I suoi critici sottolineano le sue relazioni con aziende inquinatrici nel corso del suo lavoro come consulente. Fin dall'inizio degli anni novanta Moore si \u00e8 guadagnato da vivere come lobbista di un'organizzazione come il Nuclear Energy Institute.\nL'attivista e scrittore George Monbiot ha criticato Moore per il suo lavoro con la compagnia di disboscamento Asia Pulp &amp; Paper (APP). Moore \u00e8 stato assunto come consulente per scrivere un \"report\" di ispezione sulle operazioni di APP. Secondo Monbiot, l'azienda di Moore non \u00e8 un'azienda di monitoraggio e i consulenti utilizzati erano esperti in pubbliche relazioni, non esperti in ecologia tropicale o sulle leggi indonesiane. Monbiot ha affermato che intere sezioni del \"report\" erano copiate direttamente dalla brochure di PR della APP aggiungendo che assumere Moore \u00e8 ci\u00f2 che le compagnie fanno quando il loro marchio \u00e8 divenuto tossico.\nAttualmente Moore promuove l'utilizzo dell'energia nucleare, ritrattando le precedenti dichiarazioni degli anni settanta, ed \u00e8 sostenuto dal Nuclear Energy Institute statunitense. In passato ha anche criticato gli allarmismi lanciati a causa del riscaldamento globale, definendoli frutto di un movimento anti-umano e contro l'industrializzazione. Si \u00e8 espresso in favore degli organismi geneticamente modificati, e ha dichiarato che il riscaldamento globale e lo sciogliersi dei ghiacciai non \u00e8 necessariamente un evento negativo perch\u00e9 crea pi\u00f9 aree coltivabili e zone da riforestare per la produzione di legname.\nTra Moore e Paul Watson non corre buon sangue in conseguenza della riunione richiesta da Moore a met\u00e0 anni settanta per espellere Paul Watson dai soci di Greenpeace a causa della sua condotta e del suo modo di intendere le azioni della campagna oceani.\nIl 26 marzo 2015 durante un'intervista all'emittente televisiva francese Canal+, Moore ha dichiarato che il diserbante glifosato (brevettato dalla Monsanto col nome RoundUp), non era responsabile dei picchi di cancro in Argentina. Ha inoltre affermato che era possibile berne un quarto di bicchiere senza alcun danno, ma alla domanda se volesse berne uno in diretta ha rifiutato, \"non sono stupido\", ha subito aggiunto. Patrick Moore \u00e8 inoltre noto per le sue posizioni pro OGM. Tutto ci\u00f2 \u00e8 chiaramente in antitesi con Greenpeace e una larga fetta di altre associazioni ambientaliste che fanno campagna contro gli OGM e l'erbicida glifosato."}
{"id": "1450926", "revid": "767487", "url": "https://it.wikipedia.org/wiki?curid=1450926", "title": "Ulapes", "text": "Ulapes \u00e8 una citt\u00e0 dell'Argentina, appartenente alla provincia di La Rioja, situata nell'estremo sud della provincia."}
{"id": "1450927", "revid": "767487", "url": "https://it.wikipedia.org/wiki?curid=1450927", "title": "Calvini", "text": "Calvini \u00e8 un comune della Romania di 4.444 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 5 villaggi: B\u00eescenii de Jos, B\u00eescenii de Sus, Calvini, Fr\u0103sinet, Olari."}
{"id": "1450932", "revid": "767487", "url": "https://it.wikipedia.org/wiki?curid=1450932", "title": "C\u0103ne\u0219ti", "text": "C\u0103ne\u0219ti \u00e8 un comune della Romania di 975 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 6 villaggi: C\u0103ne\u0219ti, Gon\u021be\u0219ti, Nego\u0219ina, P\u0103curi, \u0218uchea, Valea Verzei."}
{"id": "1450934", "revid": "287204", "url": "https://it.wikipedia.org/wiki?curid=1450934", "title": "Canesti", "text": ""}
{"id": "1450935", "revid": "287204", "url": "https://it.wikipedia.org/wiki?curid=1450935", "title": "Pallacanestro Lago Maggiore", "text": "La Pallacanestro Lago Maggiore \u00e8 la principale societ\u00e0 di pallacanestro maschile di Castelletto sopra Ticino, comune della provincia di Novara.\nStoria.\nLa Pallacanestro Lago Maggiore \u00e8 nata nel 2007, dopo che la precedente societ\u00e0 cestistica di Castelletto, i Basket Draghi, si era trasferita a Novara. Contemporaneamente la societ\u00e0 cestistica novarese (Aironi Basket) di propriet\u00e0 di Renzo Cimberio decise di cedere gratuitamente il titolo sportivo di Serie B d'Eccellenza: a beneficiare della cessione \u00e8 stato il nuovo soggetto sportivo nato dalla fusione di Arona Basket e Don Bosco Borgomanero.\nNel corso suo primo campionato la Pallacanestro Lago Maggiore, sponsorizzata Nobili SBS, si \u00e8 ben distinta ottenendo la qualificazione ai play-off (venendo sconfitta da Lumezzane in gara tre).\nLa nuova Serie A Dilettanti FIP 2008-2009 ha visto la PLM chiudere al settimo posto in stagione regolare, venendo poi eliminata ancora una volta al primo turno dei play-off (da Treviglio). Identico risultato nella stagione successiva, con la squadra eliminata al primo turno play-off dalla Fortitudo Bologna.\nNella stagione sportiva 2010-11 della Serie A Dilettanti FIP 2010-2011, la Pallacanestro Lago Maggiore ha come nuovo sponsor principale l'azienda SBS. La stagione si conclude con la salvezza ai playout battendo in due partite Potenza.\nNel 2013 la PLM vince la Coppa Italia Lega Nazionale Pallacanestro 2012-2013. Al termine della stagione, rinuncia all'iscrizione al successivo campionato di DNA Silver.\nSede.\nLa sede legale della societ\u00e0 si trova a Castelletto sopra Ticino (NO) in via Caduti\ndella Libert\u00e0, 30.\nImpianto di gioco.\nL'impianto di gioco \u00e8 il PalAmico in via del Lago, 2 Castelletto sopra Ticino (NO)."}
{"id": "1450936", "revid": "19933", "url": "https://it.wikipedia.org/wiki?curid=1450936", "title": "Ironbridge Gorge", "text": ""}
{"id": "1450938", "revid": "767487", "url": "https://it.wikipedia.org/wiki?curid=1450938", "title": "C\u0103tina (Buz\u0103u)", "text": "C\u0103tina \u00e8 un comune della Romania di 2.582 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 5 villaggi: C\u0103tina, Corbu, Slobozia, Valea C\u0103tinei, Zeletin."}
{"id": "1450940", "revid": "882198", "url": "https://it.wikipedia.org/wiki?curid=1450940", "title": "Antropologia del cyberspazio", "text": "L'antropologia del cyberspazio \u00e8 un'area di studi facente parte delle scienze etnoantropologiche, sviluppatasi a partire dagli anni 1990, che studia le interrelazioni sociali mediate da strumenti informatici e gli aspetti culturali che in tale contesto si sviluppano. L'approccio \u00e8 spesso fortemente improntato alla multidisciplinarit\u00e0, con una commistione dei classici strumenti concettuali della ricerca etnografica e delle teorie cibernetica, dei cultural studies, delle scienze della comunicazione, ed in generale delle discipline che affrontano il tema della Comunicazione mediata dal computer (CMC).\nDefinizioni del campo di studi.\nTali incontri tra diverse tradizioni teoriche hanno portato alla proliferazione delle etichette con cui tale campo di studi \u00e8 indicato, come ad esempio \"Cybercultures Studies\", \"Computer Mediated Communication Studies\", \"Internet Studies\", \"CyberAnthropology\", \"Ethnography of cyberspace\", ognuna delle quali comporta differenti sfumature teoriche nell'intendere l'obiettivo conoscitivo della disciplina. Una disciplina che pu\u00f2 essere considerata caratterizzata da una strategia conoscitiva a s\u00e9 \u00e8 l'etnografia virtuale (\"virtual ethnography\", o \"digital ethnography\", o \"net-ethnography\"), ad esempio le ricerche e le teorizzazioni metodologiche di Christina Hine, caratterizzata da una maggior attenzione alle dinamiche strettamente on-line.\nCaratteristiche e storia dell'antropologia del cyberspazio.\nL'antropologia del cyberspazio deve il suo nome al libro scritto da Arturo Escobar \"Bienvenidos a Cyberia\" (Benvenuti a Cyberia) ed affronta la relazione tra gli esseri umani e le tecnologie, ampliando l'ambito del discorso al di fuori del contesto online, a differenza della metodologia talvolta detta \"etnografia virtuale\", che si limita a uno studio delle dinamiche che si verificano su internet. Inoltre vengono indagati fenomeni come possono esserlo lo studio di dispositivi tecnologici di uso di massa, come ad esempio i-Pod, Palmari e ogni tipo di hardware, ed in generale ogni commistione tra uomo e macchina. L'etichetta \"antropologia del cyberspazio\" \u00e8 stata inoltre resa ulteriormente nota dal filosofo francese Pierre L\u00e9vy, autore del libro \"L'intelligenza collettiva. Per un'antropologia del cyberspazio\" (Feltrinelli, 1996), che prospetta l'affermazione dell'\"intelligenza collettiva\" e di un modello di cooperazione sociale basato su relazioni \"orizzontali\".\nVincenzo Bitti individua tre fasi nell'evoluzione del campo di studi negli anni 1990.\nLa prima fase, la \"Popular Cyberculture\" dei primi anni 1990, fu improntata alla curiosit\u00e0 per le nuove tecnologie (in modo simile all'approccio dei media tradizionali alle novit\u00e0, concentrato soprattutto sugli aspetti delle nuove tecnologie che pi\u00f9 colpivano l'immaginario collettivo) e present\u00f2 spesso una netta contrapposizione tra chi le considerava un pericolo o una degenerazione e chi le considerava una grande possibilit\u00e0 per il rinnovamento culturale e la libert\u00e0.\nRispettivamente nel 1993 e nel 1995 escono due testi chiave dell'antropologia della rete: \"The Virtual Community\" di Howard Rheingold e \"Life on the Screen: Identity in the Age of the Internet\" di Sherry Turkle. Inizia una fase, definita da Bitti dei \"Cyberculture Studies\", in cui vengono approfonditi i meccanismi e le culture delle comunit\u00e0 on-line, tramite il metodo dell'etnografia virtuale. Una delle classiche tematiche affrontate dagli studiosi sono le identit\u00e0 create nello spazio virtuale.\nNella terza fase, definita \"Critical Cyberculture Studies\" e individuata negli ultimi anni 1990, viene allargato lo sguardo alla vita off-line e viene riconosciuta l'importanza della contestualizzazione sociologica dei soggetti interagenti nello spazio virtuale. Grande importanza assume inoltre l'approfondimento delle commistioni tra comunicazione mediata dalla tecnologia e rapporti umani di altro tipo, e viene ripensata la teorizzazione delle identit\u00e0 costruite virtuali, considerando il fatto che esse generalmente devono rapportarsi con le identit\u00e0 tradizionali."}
{"id": "1450945", "revid": "767487", "url": "https://it.wikipedia.org/wiki?curid=1450945", "title": "Patqu\u00eda", "text": "Patqu\u00eda \u00e8 una citt\u00e0 dell'Argentina, appartenente alla provincia di La Rioja, situata al centro della provincia."}
{"id": "1450947", "revid": "135224", "url": "https://it.wikipedia.org/wiki?curid=1450947", "title": "Agostiniane scalze", "text": "Le agostiniane scalze sono le monache dell'Ordine fondato da san Giovanni de Ribera nel 1596.\nStoria.\nIl primo monastero di agostiniane dell'osservanza \"scalza\" venne fondato dall'arcivescovo di Valencia Juan de Ribera (1533-1611): desideroso di avere una presenza carmelitana nella sua diocesi, nel 1571 prese contatti con madre Teresa di Ges\u00f9, che nel suo monastero stava introducendo la riforma che avrebbe portato alla nascita delle Carmelitane Scalze, ma non ottenne nessun risultato.\nIl Ribera si rivolse allora alle canonichesse agostiniane del monastero di San Crist\u00f3bal: tre di loro, tra cui Dorotea Torrella Escrivana (considerata la cofondatrice delle Agostiniane Scalze), ed una novizia vennero inviate al monastero di San Jos\u00e9 di Avila dove ricevettero l'abito delle carmelitane scalze.\nIl 25 gennaio del 1596, ad Alcoy, venne posta la prima pietra di quello che divenne il primo monastero di agostiniane scalze ed il 18 dicembre del 1597 le quattro religiose presero possesso del luogo.\nCarisma e diffusione.\nL'Ordine si \u00e8 diffuso esclusivamente in Spagna.\nLe agostiniane scalze hanno l'obbligo di osservare la Regola di Sant'Agostino e le costituzioni delle carmelitane scalze: dal loro fondatore hanno invece ereditato la particolare devozione eucaristica. Diversamente da quello che suggerisce il loro nome, non hanno alcuna relazione con l'ordine maschile degli agostiniani scalzi.\nAl 31 dicembre 2005, dell'ordine facevano parte 31 tra monache e novizie e 4 monasteri (Alcoy, L'Olleria, Benig\u00e1nim e Murcia)."}
{"id": "1450948", "revid": "767487", "url": "https://it.wikipedia.org/wiki?curid=1450948", "title": "Cern\u0103te\u0219ti (Buz\u0103u)", "text": "Cern\u0103te\u015fti \u00e8 un comune della Romania di 3.903 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 8 villaggi: Aldeni, B\u0103e\u0219ti, C\u0103ld\u0103ru\u0219anca, Cern\u0103te\u0219ti, Fulga, Manasia, Vl\u0103deni, Z\u0103rne\u0219ti."}
{"id": "1450949", "revid": "287204", "url": "https://it.wikipedia.org/wiki?curid=1450949", "title": "Wincanton Classic", "text": "La Wincanton Classic, conosciuta anche come Leeds International Classic o Rochester International Classic, era una corsa in linea maschile di ciclismo su strada, che si svolse in Gran Bretagna dal 1989 al 1997 nel mese di agosto. Faceva parte del calendario della Coppa del mondo di ciclismo su strada.\nStoria.\nLa prima edizione, nel 1989, si svolse a Newcastle upon Tyne, la seconda e la terza ebbero luogo a Brighton. Dal 1992 al 1996 si corse a Leeds e nel 1997, l'ultima edizione, a Rochester. Era una gara molto gradita ai corridori italiani, che si sono aggiudicati ben sei edizioni su nove. Dal 1998 \u00e8 stata rimpiazzata nella Coppa del mondo dalla HEW Cyclassics.\nAlbo d'oro.\n\"Aggiornato all'edizione 1997.\""}
{"id": "1450950", "revid": "1784938", "url": "https://it.wikipedia.org/wiki?curid=1450950", "title": "Fleur Jaeggy", "text": "Biografia.\nDopo aver trascorso l'infanzia e l'adolescenza in vari collegi svizzeri, e dopo una breve carriera di fotomodella, negli anni sessanta si trasferisce a Roma, dove diventa intima amica della scrittrice austriaca Ingeborg Bachmann e conosce alcuni tra i maggiori scrittori dell'epoca, come Thomas Bernhard. Dal 1968 vive a Milano, dove, inizia la sua collaborazione con la casa editrice Adelphi. Con \"I beati anni del castigo\", vince il premio Bagutta 1990. All'attivit\u00e0 di narratrice affianca quella di traduttrice e saggista. Traduce Marcel Schwob, Thomas de Quincey, Robert Schumann e scrive su John Keats e Robert Walser. I suoi libri sono tradotti in diciotto lingue.\nHa scritto inoltre per il teatro \"Un tram che si chiama Tallulah,\" presentato nel 1975 al Festival dei Due Mondi di Spoleto (per la regia di Giorgio Marini) e nel 1984 a Lugano al Teatro La Maschera, per la regia di Alberto Canetta. \"Proleterka\" \u00e8 stato scelto libro dell'anno nel 2003 dal \"Times Literary Supplement\". Nel 2014 pubblica la raccolta di racconti \"Sono il fratello di XX\", con la quale vince nel 2015 il Premio letterario internazionale Giuseppe Tomasi di Lampedusa.\nHa collaborato pi\u00f9 volte con Franco Battiato alla stesura di alcuni testi, usando spesso lo pseudonimo di \"Carlotta Wieck\". Un frammento tratto dal suo libro \"Le statue d'acqua\" \u00e8 alla base del brano \"Hiver\", inserito nell'album \"JukeBox\" del 1977 e dallo stesso libro provengono alcuni versi del testo di \"Le Aquile\", in \"Patriots\" del 1980. In seguito collaborer\u00e0 principalmente alla stesura dei versi in lingua tedesca per alcuni brani, tra i quali \"L'oceano di silenzio\" del 1988, \"Splendide Previsioni\" del 1996, \"Shackleton\" del 1998, e alla coda in italiano del brano di Battiato e Manlio Sgalambro \"La porta dello spavento supremo\", intitolata \"Il sogno\" (2004).\nVita personale.\nFleur Jaeggy \u00e8 stata sposata dal 1968, con cerimonia effettuata a Londra, al 2021 con lo scrittore ed editore Roberto Calasso, proprietario di Adelphi, casa editrice che da sempre pubblica in Italia le sue opere, e suo compagno di vita da moltissimi anni, a parte un periodo in cui lui convisse con la scrittrice tedesca Anna Katharina Fr\u00f6hlich da cui ebbe i figli Josephine (2000) e Tancredi (2009). Il matrimonio \u00e8 durato fino alla morte dell'editore.\nBibliografia.\nBrani scritti in collaborazione con Franco Battiato.\nIl suo nome risulta, secondo i bollettini SIAE anche per la collaborazione ai testi di \"Oppio\", per la voce di Sibilla, e \"La piramide di Cheope\" per Milva.\nAll'interno del progetto \"Joe Patti's Experimental Group\" di Franco Battiato e Pino Pischetola sono presenti all'interno dei brani \"Le voci si faranno presenze\" e \"L'isola Elefante\", rielaborazioni e frammenti di testi gi\u00e0 editi (\"L'isola Elefante\" \u00e8 una rielaborazione del brano \"Shackleton\" del 1998)."}
{"id": "1450954", "revid": "63760", "url": "https://it.wikipedia.org/wiki?curid=1450954", "title": "Prima stagione de I Simpson", "text": ""}
{"id": "1450956", "revid": "287204", "url": "https://it.wikipedia.org/wiki?curid=1450956", "title": "Biadene", "text": "Biadene \u00e8 una frazione del comune di Montebelluna, in provincia di Treviso.\nGeografia fisica.\nBiadene si trova ai piedi del versante sudoccidentale del Montello, sviluppandosi prevalentemente a est della strada Feltrina. L'unico corso d'acqua di rilievo \u00e8 il canale del Bosco che lambisce le pendici del colle.\nStoria.\nSecondo Giovan Battista Pellegrini, il toponimo potrebbe essere in relazione con Piave, forse perch\u00e9 un tempo la localit\u00e0 era lambita da un suo ramo, o perch\u00e9 rappresentava una via d'accesso al fiume che scorre poco pi\u00f9 a nord.\nIn epoca preromana nel territorio sorgevano due castellieri, entrambi localizzati alle pendici del Montello, ovvero il castelliere di Santa Lucia, presso l'omonima chiesa e quello di Biadene, poco oltre l'inizio della presa 19. Pare fossero in relazione ad altri due siti simili, posti sulla collina di Mercato Vecchio, per l'individuazione di alcuni momenti astronomici, in particolare il solstizio d'Inverno.\nCon l'avvento del Cristianesimo, sul sito del castelliere di Santa Lucia venne fondata la chiesa di San Michele. Bisogner\u00e0 tuttavia aspettare il medioevo per avere notizie pi\u00f9 precise di Biadene, la quale gi\u00e0 nel XIV secolo aveva un parroco stabile.\nAlla fine del Cinquecento, la Repubblica di Venezia requis\u00ec il bosco del Montello, il cui legname venne impiegato esclusivamente alla costruzione di navi nell'Arsenale. Gli abitanti della collina videro distrutte le loro case e dovettero trasferirsi in pianura. Solo la chiesa, con la casa del custode, venne risparmiata ma, trovandosi ormai troppo distante dal centro del villaggio, venne progressivamente abbandonata in favore della cappella di San Vittore, dove fu poi costruita la vecchia parrocchiale di Santa Lucia.\nMonumenti e luoghi d'interesse.\nNuova parrocchiale.\nIniziata nel 1934 su progetto di Luigi Monterumici, fu consacrata nel 1947 dal vescovo di Treviso Antonio Mantiero.\nGli interni, ornati dagli affreschi di Giuseppe Cherubini e Giovanni Barbisan, conservano gli arredi della vecchia parrocchiale.\nVecchia parrocchiale.\nFu terminata nel 1719, al posto della chiesa di San Vittore che, dopo la requisizione del Montello, era divenuto principale luogo di culto del paese a causa della lontananza dell'antica parrocchiale di San Michele. A finanziarne la costruzione fu la famiglia Pisani, proprietari di una vicina villa.\nL'opera di maggior pregio \u00e8 senza dubbio l\"Assunzione\", affresco realizzato nel 1716 da un giovane Giambattista Tiepolo su commissione di Alvise Pisani, futuro doge. Degna di nota \u00e8 anche l\"Incoronazione della Vergine e la gloria dei Santi Lucia e Vittore\", affrescata da Giambattista Canal nel 1804.\nChiesa dei Santi Lucia e Rocco.\nNel 1891 la legge Bertolini divise il bosco del Montello in lotti da assegnare alle famiglie indigenti. Su uno di questi (quello dove un tempo sorgeva la prima parrocchiale del paese, San Michele) fu costruita la chiesa dei Santi Lucia e Rocco.\nProgettata da Luigi Monterumici, fu edificata a partire dal 1895. Accanto all'edificio, nel 1925, venne eretto un monumento-ossario che raccoglie le spoglie dei biadenesi morti durante la grande guerra.\nChiesa della Madonna delle Crozzole.\nSi affacciava sul crocevia tra la Feltrina, via San Vigilio e via Crozzole. In tempi recenti, la costruzione della Nuova Feltrina e di una rotonda ne ha reso difficoltoso l'accesso, ma in origine poteva contare su un vasto spazio antistante dove sino agli anni 1970 si svolgeva una sagra.\nGi\u00e0 nella pianta dello Spinelli, risalente al 1681, \u00e8 rappresentata sullo stesso luogo una cappellina, forse una semplice edicola con affresco raffigurante la Maternit\u00e0 di Maria, sua intitolazione ufficiale. Il nome popolare si riferisce alle stampelle (in dialetto \"cr\u00f2ssoe\") che i devoti appendevano alle pareti quali ex voto per la loro guarigione. Altra denominazione era \"Madonna dei Tre Lumi\", in riferimento alla tre lampade mantenute perennemente accese dai fedeli.\nNel 1824, su iniziativa del parroco Zini, venne costruito l'odierno oratorio, trasferendovi l'altare maggiore dalla demolita parrocchiale di San Michele. Nel 1862, a causa dell'aumento demografico, si decise un ampliamento che vide, tra l'altro, l'aggiunta del pronao con le colonne della distrutta villa Pola di Barcon."}
{"id": "1450958", "revid": "63760", "url": "https://it.wikipedia.org/wiki?curid=1450958", "title": "Seconda stagione de I Simpson", "text": ""}
{"id": "1450959", "revid": "63760", "url": "https://it.wikipedia.org/wiki?curid=1450959", "title": "Terza stagione de I Simpson", "text": ""}
{"id": "1450962", "revid": "123195006", "url": "https://it.wikipedia.org/wiki?curid=1450962", "title": "Zhang Chunqiao", "text": "Biografia.\nEducazione e prime attivit\u00e0.\nOriginario di Hezhe, nella provincia settentrionale dello Shandong, Zhang Chunqiao complet\u00f2 gli studi a Jinan, dove cominci\u00f2 a interessarsi di letteratura. Negli anni 30 fece parte per qualche tempo di un gruppo letterario locale, la Societ\u00e0 Huati (\u534e\u8482\u793e, dall\u2019inglese \"what\"), sotto l\u2019ombrello della Societ\u00e0 delle Camicie Azzurre, anche se successivamente afferm\u00f2 di essere stato coinvolto nelle attivit\u00e0 di questa organizzazione a propria insaputa. Alla fine degli anni 70 sarebbe stato accusato di avere attivamente partecipato agli scopi del gruppo e tacciato di essere un agente del Kuomintang, al quale la Societ\u00e0 apparteneva.\nZhang si trasfer\u00ec a Shanghai nel 1935 e qui cominci\u00f2 a partecipare ai dibattiti di critica letteraria in corso, allineandosi con gli scrittori di sinistra e sostenendo in particolare la letteratura di difesa nazionale proposta da Zhou Yang. Sempre nei tardi anni 70 gli sarebbe stato recriminato un \u00abattacco frenetico\u00bb contro Lu Xun, in quanto questi difese lo scrittore Xiao Jun da una critica rivoltagli da un allora diciannovenne Zhang Chunquao sulla rivista \"Huoju\" il 15 marzo 1936, secondo la quale l\u2019autore non aveva rappresentato la vita dello Shanbei in modo sufficientemente realistico.\nL\u2019ingresso nel PCC.\nNel 1936 Zhang si iscrisse al Partito Comunista Cinese. Tuttavia, allora i comunisti di Shanghai avevano perso i contatti con il resto del partito ed era stata aperta una commissione diretta da Song Zhending e Lin Fusheng per l\u2019ammissione di nuovi richiedenti; in seguito, la commissione fu sciolta e Zhang dovette nuovamente richiedere l\u2019ammissione nel 1938, dopo essere giunto a Yan\u2019an nel gennaio di quell\u2019anno. Raggiunse la base comunista dopo avere lasciato Shanghai a seguito dell\u2019invasione giapponese e avere brevemente soggiornato a Jinan presso Zhao Fucheng, camicia azzurra amico di suo padre (dopo l\u2019arresto questo fatto rinforz\u00f2 l\u2019accusa che Zhang fosse una spia nazionalista).\nAll\u2019interno della Zona di confine Shanxi-Chahar-Hebei continu\u00f2 a lavorare come giornalista, occupando incarichi importanti nei principali giornali della regione finch\u00e9 non torn\u00f2 a Shanghai nel 1949 a seguito dell\u2019Esercito popolare di liberazione. Con la fondazione della Repubblica popolare cinese ricopr\u00ec posizioni simili, lavorando in particolare al \"Jiefang Ribao\", di cui fu anche direttore negli anni 50. Fu notato da Mao Zedong, allora impegnato a promuovere le comuni popolari, per l\u2019articolo \u00abSbarazzarsi dell\u2019ideologia del diritto borghese\u00bb (\u7834\u9664\u8d44\u4ea7\u9636\u7ea7\u6cd5\u6743\u601d\u60f3), inizialmente apparso sul \"Jiefang Ribao\" e poi ripubblicato il 13 maggio 1958 sul \"Renmin Ribao\" per volont\u00e0 dello stesso Mao.\nZhang entr\u00f2 nel Comitato permanente del Comitato municipale di Shanghai del PCC nel gennaio 1959 dopo il II Congresso municipale del partito (dicembre 1958-gennaio 1959), dove fu anche direttore dell\u2019Ufficio studi politici (1962-1965) e del Dipartimento di propaganda (1963-1965). A partire dal 1963 fu anche membro della Segreteria del Comitato municipale con responsabilit\u00e0 sulle attivit\u00e0 culturali e di propaganda.\nLa Rivoluzione culturale.\nIn virt\u00f9 di questa posizione, Zhang avvi\u00f2 un sodalizio con Jiang Qing e Yao Wenyuan nel 1965, in quanto favor\u00ec la pubblicazione dell\u2019articolo di Yao, \u00abSul nuovo dramma storico \"La destituzione di Hai Rui\"\u00bb, sulla rivista culturale shanghaiese \"Wen Hui Bao\" nel novembre di quell\u2019anno. L\u2019articolo era un attacco a Peng Zhen e fu la miccia della Rivoluzione culturale. Ci\u00f2 port\u00f2 al suo trasferimento a Pechino nel maggio 1966 come vicepresidente del neonato Gruppo centrale per la Rivoluzione culturale, entrando quindi nel nucleo di radicali alla testa del movimento.\nA partire dal novembre 1966, Zhang protesse Wang Hongwen, giovane leader delle guardie rosse e delle fazioni ribelli rivoluzionarie di Shanghai, quando blocc\u00f2 i collegamenti ferroviari fra Shanghai e Nanchino in protesta contro il Comitato municipale del PCC. Pur contravvenendo alle precise indicazioni di Zhou Enlai, la decisione di Zhang di non disperdere i manifestanti incontr\u00f2 il consenso di Mao. Ci\u00f2 port\u00f2 in breve tempo alla tempesta di gennaio, quando le fazioni ribelli di Shanghai rovesciarono il segretario del PCC Chen Pixian e il sindaco Cao Diqiu. Bench\u00e9 inizialmente favorevole alla costituzione di una Comune di Shanghai, Zhang si adegu\u00f2 alla formula del Comitato rivoluzionario, preferita da Mao, di cui divenne presidente, con Yao Wenyuan primo vicepresidente e Wang Hongwen secondo vicepresidente.\nA seguito della propria elezione nell\u2019Ufficio politico del PCC al IX Congresso nazionale nell\u2019aprile 1969, Zhang fu, insieme a Yao, il principale teorico del PCC e la penna di importanti documenti quali i rapporti politici al IX Congresso e al X Congresso del PCC e la Costituzione della RPC del 1975. Il gruppo di Jiang Qing, Zhang e Yao fu oggetto di un attacco da parte della fazione di Chen Boda e Lin Biao nell\u2019agosto-settembre 1970, ma ne usc\u00ec vittorioso grazie all\u2019appoggio di Mao; Zhang stesso fu tra i nove massimi dirigenti eletti nel Comitato permanente dell\u2019Ufficio politico dopo il X Congresso nel 1973. Dal 1970 fu anche membro del Gruppo dirigente per l\u2019organizzazione e la propaganda diretto da Kang Sheng, dal quale prese in mano la gestione organizzativa del partito. Nel gennaio 1975 ricevette anche la carica di vice primo ministro, bench\u00e9 secondo di rango rispetto a Deng Xiaoping, e di direttore del Dipartimento politico generale dell'Esercito popolare di liberazione (Deng fu parallelamente nominato capo di Stato maggiore).\nSi schier\u00f2 con i radicali contro le politiche di Deng Xiaoping, che aveva sostituito di fatto il malato Zhou Enlai a capo del governo. Su istruzione di Mao, nell\u2019ambito della \u00abcampagna di studio della dittatura del proletariato\u00bb, il 1\u00ba aprile 1975 pubblic\u00f2 sulla rivista teorica \"Hongqi\" l\u2019articolo \u00abSull\u2019esercizio della dittatura totale sulla borghesia\u00bb (\u8bba\u5bf9\u8d44\u4ea7\u9636\u7ea7\u7684\u5168\u9762\u4e13\u653f)\uff0cil suo pi\u00f9 largamente stimato articolo. In esso, riprendendo anche le sue precedenti argomentazioni contro il diritto borghese, spiegava le basi e l'entit\u00e0 della borghesia in Cina e sosteneva come la dittatura del proletariato dovesse essere esercitata in ogni campo, compresa la sovrastruttura culturale, per prevenire il revisionismo.\nL\u2019arresto e il processo.\nDopo la morte di Mao, avvenuta il 9 settembre 1976, Zhang fu arrestato, il 6 ottobre, insieme al resto della Banda dei Quattro. Espulso dal PCC per decisione del Comitato centrale nel luglio 1977, accanto all\u2019accusa generale ai Quattro di avere tramato per prendere il potere, Zhang fu anche tacciato di essere un \u00abagente segreto del Kuomintang\u00bb.\nAl processo contro la \u00abcricca controrivoluzionaria Lin Biao-Jiang Qing\u00bb, celebrato dal tribunale speciale della Suprema corte del popolo dal novembre 1980 al gennaio 1981, egli fu condannato a morte, insieme con Jiang Qing, ma la sentenza fu commutata con la carcerazione a vita. Venne rilasciato per motivi di salute nel 1998 e costretto a vivere nell\u2019oscurit\u00e0 lontano da Shanghai.\nNel maggio 2005 un breve comunicato dell'agenzia Xinhua annunci\u00f2 che era morto di cancro il mese precedente."}
{"id": "1450963", "revid": "125934718", "url": "https://it.wikipedia.org/wiki?curid=1450963", "title": "Marko Marin", "text": "Biografia.\nNato a Bosanska Gradi\u0161ka in Bosnia, da genitori serbi, emigr\u00f2 fin da giovanissimo in Germania a Francoforte, dove i genitori si trasferirono quando non aveva nemmeno tre anni.\nCaratteristiche tecniche.\nAgli inizi di carriera era considerato uno degli astri nascenti del calcio tedesco. \u00c8 un centrocampista offensivo che pu\u00f2 giocare trequartista o esterno offensivo, ma predilige partire dalla sinistra per poi accentrarsi e andare al tiro col suo piede preferito. Rapido e capace di colpi imprevedibili e assist precisi per i compagni \u00e8 in grado di saltare con facilit\u00e0 l'avversario grazie all'abilit\u00e0 nel dribbling. Destro naturale, \u00e8 in possesso di un buon mancino, dotato di una tecnica superiore alla media.\nCarriera.\nClub.\nBorussia M\u00f6nchengladbach.\nMarin gioca nelle giovanili del \"SG 01 H\u00f6chst\" per poi passare in quelle dell'Eintracht Francoforte. Nel 2005 si trasferisce al Borussia M\u00f6nchengladbach che inizialmente lo impiega nella selezione Under 23 in Regionalliga, ma gi\u00e0 dal gennaio 2007 lo aggrega alla rosa della prima squadra. Il 31 marzo 2007 in occasione della partita contro l'Eintracht Francoforte, sua ex squadra, l'allenatore Jos Luhukay lo convoca per la prima volta per un incontro di Bundesliga e quello stesso giorno lo fa esordire inserendolo al 63' al posto di Marvin Compper. Il debutto \u00e8 coronato dall'assist su calcio di punizione che permette a Federico Ins\u00faa di siglare il gol dell'1-1. Il 13 giugno 2007 firma il suo primo contratto professionistico che lo lega al Borussia, retrocesso in Zweite Bundesliga, fino a giugno 2010. Nella seconda parte di stagione fornisce otto assist e realizza quattro marcature, facendosi notare dai tifosi, che lo eleggono calciatore dell'anno del Borussia. Il Borussia domina la stagione successiva e conquista prontamente il ritorno nella massima divisione.\nWerder Brema.\nIl 24 giugno 2009 viene acquistato dal Werder Brema. Nella prima stagione colleziona presenze importanti con la maglia verde-arancio: 32 presenze e 4 reti in campionato, 12 presenze e 2 reti in Europa, 6 presenze ed una rete in Coppa per un totale di 55 presenze e 7 reti. Nella stagione 2010-2011 si fa notare nel ritorno della sfida di Champions contro la Sampdoria: grazie alle sue giocate il Werder riusc\u00ec a passare il turno rimontando da 3-0 a 3-2. Gioca tutte le partite nella fase a gironi in cui incontra i detentori dell'Inter, il Twente e il Tottenham. Il 14 settembre 2010 realizza una rete in Werder Brema-Tottenham 2-2.\nChelsea.\nIl 28 aprile 2012 il Chelsea, tramite il suo sito ufficiale, annuncia che Marko Marin a partire dalla stagione seguente sar\u00e0 un giocatore dei \"Blues\". Firma un contratto di cinque anni. In cambio al Werder Brema vanno circa 12 milioni di euro. Il 9 febbraio 2013 segna il suo primo gol in Premier League nel 4-1 contro il Wigan Athletic. Il 15 maggio 2013 vince l'Europa League 2012-2013 contro il Benfica.\nSiviglia.\nIl 28 giugno 2013 passa in prestito al Siviglia, dove dopo un ottimo inizio di campionato si perde tra gli infortuni e viene relegato in panchina dall'allenatore Emery. Il 14 maggio 2014 vince l'Europa League ancora contro il Benfica. Al termine della stagione fa ritorno al Chelsea.\nFiorentina.\nIl 18 agosto 2014 viene ceduto alla Fiorentina con la formula del prestito con diritto di riscatto fissato a 8 milioni di euro. Esordisce in maglia viola il 23 ottobre nella partita di Europa League -Fiorentina (0-1), subentrando al 77' al posto di Josip Ili\u010di\u010d. Segna il suo primo gol con i viola il 27 novembre nella gara di Europa League Guingamp-Fiorentina (1-2). Si ripete l'11 dicembre sempre in Europa League segnando il gol del 2-1 contro la Dinamo Minsk allo stadio Franchi. Chiude la parentesi italiana nel gennaio 2015, senza esordire in Serie A.\nAnderlecht.\nIl 20 gennaio 2015 dopo aver terminato in anticipo il prestito alla Fiorentina passa, sempre in prestito, all'Anderlecht.\nTrabzonspor.\nIl 25 agosto 2015 dopo essere tornato per fine prestito al Chelsea viene ceduto in prestito ai turchi del Trabzonspor. Il 18 novembre 2015 prende parte ad una rissa con il compagno di squadra Aykut Demir durante un allenamento.\nNazionale.\nDopo aver giocato nelle varie selezioni giovanili della nazionale tedesca, Marin approda all'Under-21 a 18 anni, esordendo il 21 agosto 2007 nella partita contro l'Irlanda. Al termine della stagione viene convocato per il ritiro della Nazionale maggiore in vista dei Campionati europei. Esordisce a 19 anni nell'amichevole contro la Bielorussia il 27 maggio 2008, ma non viene incluso nella rosa definitiva che prende parte al torneo. Il 20 agosto 2008 colleziona la seconda presenza contro il Belgio, sempre in amichevole, e realizza il suo primo gol con la maglia della Germania mettendo a segno la rete del definitivo 2-0 dopo uno slalom tra i difensori avversari.\nStatistiche.\nPresenze e reti nei club.\n\"Statistiche aggiornate al 15 maggio 2021.\"\nRiconoscimenti.\nIl 16 agosto 2006 viene premiato con la Medaglia Fritz-Walter d'argento come secondo miglior giocatore tedesco under 17, mentre il 12 settembre 2007 riceve lo stesso riconoscimento, ma questa volta d'oro, come miglior giocatore tedesco under 18.\nNel febbraio 2007 viene convocato dalla UEFA nella selezione che disputa la Meridian Cup. Marin gioca in entrambe le gare della competizione in cui la squadra europea si impone su quella africana per 6-1 e 4-0.\nNel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n."}
{"id": "1450966", "revid": "63760", "url": "https://it.wikipedia.org/wiki?curid=1450966", "title": "Quarta stagione de I Simpson", "text": ""}
{"id": "1450968", "revid": "63760", "url": "https://it.wikipedia.org/wiki?curid=1450968", "title": "Quinta stagione de I Simpson", "text": ""}
{"id": "1450977", "revid": "63760", "url": "https://it.wikipedia.org/wiki?curid=1450977", "title": "Sesta stagione de I Simpson", "text": ""}
{"id": "1450978", "revid": "63760", "url": "https://it.wikipedia.org/wiki?curid=1450978", "title": "Settima stagione de I Simpson", "text": ""}
{"id": "1450980", "revid": "767487", "url": "https://it.wikipedia.org/wiki?curid=1450980", "title": "Tama (La Rioja)", "text": "Tama \u00e8 una citt\u00e0 dell'Argentina, appartenente alla provincia di La Rioja, situata nel centro-sud della provincia."}
{"id": "1450981", "revid": "63760", "url": "https://it.wikipedia.org/wiki?curid=1450981", "title": "Ottava stagione de I Simpson", "text": ""}
{"id": "1450982", "revid": "63760", "url": "https://it.wikipedia.org/wiki?curid=1450982", "title": "Nona stagione de I Simpson", "text": ""}
{"id": "1450983", "revid": "767487", "url": "https://it.wikipedia.org/wiki?curid=1450983", "title": "Villa Castelli (Argentina)", "text": "Villa Castelli \u00e8 una citt\u00e0 dell'Argentina, appartenente alla provincia di La Rioja, situata nella parte nord-occidentale della provincia."}
{"id": "1450984", "revid": "63760", "url": "https://it.wikipedia.org/wiki?curid=1450984", "title": "Decima stagione de I Simpson", "text": ""}
{"id": "1450985", "revid": "63760", "url": "https://it.wikipedia.org/wiki?curid=1450985", "title": "Undicesima stagione de I Simpson", "text": ""}
{"id": "1450986", "revid": "88740", "url": "https://it.wikipedia.org/wiki?curid=1450986", "title": "San Blas", "text": "San Blas \u00e8 una citt\u00e0 dell'Argentina, appartenente alla provincia di La Rioja, situata nella parte settentrionale della provincia, al confine con la provincia di Catamarca."}
{"id": "1450987", "revid": "63760", "url": "https://it.wikipedia.org/wiki?curid=1450987", "title": "Dodicesima stagione de I Simpson", "text": ""}
{"id": "1450988", "revid": "729019", "url": "https://it.wikipedia.org/wiki?curid=1450988", "title": "Villa Santa Rita de Catuna", "text": "Villa Santa Rita de Catuna \u00e8 una citt\u00e0 dell'Argentina, appartenente alla provincia di La Rioja, situata nella parte meridionale della provincia."}
{"id": "1450989", "revid": "63760", "url": "https://it.wikipedia.org/wiki?curid=1450989", "title": "Tredicesima stagione de I Simpson", "text": ""}
{"id": "1450990", "revid": "63760", "url": "https://it.wikipedia.org/wiki?curid=1450990", "title": "Quattordicesima stagione de I Simpson", "text": ""}
{"id": "1450991", "revid": "63760", "url": "https://it.wikipedia.org/wiki?curid=1450991", "title": "Quindicesima stagione de I Simpson", "text": ""}
{"id": "1450992", "revid": "63760", "url": "https://it.wikipedia.org/wiki?curid=1450992", "title": "Sedicesima stagione de I Simpson", "text": ""}
{"id": "1450995", "revid": "63760", "url": "https://it.wikipedia.org/wiki?curid=1450995", "title": "Diciassettesima stagione de I Simpson", "text": ""}
{"id": "1450998", "revid": "63760", "url": "https://it.wikipedia.org/wiki?curid=1450998", "title": "Diciottesima stagione de I Simpson", "text": ""}
{"id": "1450999", "revid": "63760", "url": "https://it.wikipedia.org/wiki?curid=1450999", "title": "Diciannovesima stagione de I Simpson", "text": ""}
{"id": "1451000", "revid": "2061979", "url": "https://it.wikipedia.org/wiki?curid=1451000", "title": "Turnpike Lane", "text": "Turnpike Lane \u00e8 una via del borgo di Haringey a Londra.\nSi trova sulla linea blue della metropolitana londinese \"Piccadilly Line\" all'omonima fermata Turnpike Lane. La strada \u00e8 inserita in una zona residenziale abitata da molti immigrati tra cui turchi, balcanici e polacchi, di classe sociale medio-bassa.\nLa vicinanza della metropolitana permette inoltre di raggiungere i luoghi pi\u00f9 importanti di Londra in breve tempo.\nViale di media tranquillit\u00e0, \u00e8 caratterizzato dalla presenza di negozi alimentari, bar e fast food di piccole dimensioni, in genere di propriet\u00e0 degli immigrati turchi. Alcuni locali sono aperti 24 ore su 24 \"Licence off\". La strada \u00e8 inoltre luogo di fermata di numerosi bus. Un piccolo parco si trova quasi di fronte alla fermata della metropolitana."}
{"id": "1451003", "revid": "486946", "url": "https://it.wikipedia.org/wiki?curid=1451003", "title": "Galleria Adrien Maeght", "text": ""}
{"id": "1451007", "revid": "121766398", "url": "https://it.wikipedia.org/wiki?curid=1451007", "title": "X (Kylie Minogue)", "text": "X \u00e8 il decimo album in studio della cantante australiana Kylie Minogue.\nDescrizione.\nUscito nel 2007, a quattro anni di distanza dal precedente \"Body Language\", \"X\" \u00e8 l'album del ritorno di Kylie Minogue dopo la pausa forzata dovuta alla scoperta, cura e guarigione di un tumore al seno. Proprio come reazione al rischio sventato, il disco ha un mood decisamente frizzante, positivo ed ottimistico, non tralasciando per\u00f2 riferimenti al brutto periodo trascorso: alla sua lavorazione hanno collaborato importanti nomi dell'elettronica che hanno creato un sound brillante da \"dancefloor\". L'album \u00e8 composto per lo pi\u00f9 da pezzi pop miscelati ad elettronica, spazia dai ritmi \"Upbeat\" americani (\"Nu-di-ty / Heart Beat Rock / All I See\") passando per la \"pure-pop\" in stile Minogue (\"The One / In My Arms / Wow\") fino ad arrivare ad esperimenti di \"Glam Rock\" come il singolo \"2 Hearts\". La cantante ha dichiarato di essersi ispirata per questo album agli ambienti estatici dei primi club londinesi come il \"Boombox\" e il teatro kabuki, per coglierne la raffinatezza e i suoni alquanto r\u00e9tro. Anche il primo singolo \"2 Hearts\" riprende lo stile del primo-pop britannico con chiari riferimenti agli anni della grande Marilyn Monroe.\nIl 3 dicembre 2008 l'album ha ricevuto una nomination per i 51simi Grammy Awards americani come \"Best Electronic Album\".\nL'album \"X\" \u00e8 stato sorretto da un tour mondiale X2008, ha ottenuto diversi status come disco di platino e disco d'oro nel mondo ed ha venduto pi\u00f9 di 1.200.000 copie nel mondo.\nProduzione.\nPer la produzione di questo album la Minogue ha impiegato almeno un anno intero e si \u00e8 avvalsa di grandi produttori, producendo pi\u00f9 di 50 demo-tracce tra Londra, Ibiza e Stoccolma.\nSin da quando era ricoverata a Melbourne, Kylie ha iniziato a scrivere i testi per il suo prossimo album, non appena le terapie per la cura del tumore al seno si conclusero a met\u00e0 2006. Ispirata dalla ormai guarigione avvenuta, Kylie scrive i testi per \"No More Rain\" e \"Cosmic\". La preoccupazione pi\u00f9 grande della cantante era dovuta al fatto che non cantava da molto tempo e le cure per la terapia l'avevano indebolita tantissimo tanto da non essere in grado di decidere se pensare ad un tour o meno. Cominciano cos\u00ec i primi preparativi per la rivisitazione in scena dell'incompiuto \"Showgirl Tour\", per portarlo a termine soprattutto nella natia Australia, che l'ha supportata tantissimo nel periodo di crisi. A fine anno avrebbe ricominciato a produrre e scrivere musica per il suo prossimo album.\nInizia una nuova sessione in New York dove collabora con Jake Shears de Scissor Sisters per le canzoni \"White Diamond\" e \"Singing In My Sleep\" (mai uscita tra i fans), prima di tornare a Londra per incontrare i produttori BiffCo. La produzione con questi ultimi fu davvero proficua: crea \"Stars\", \"The One\", \"Fall For You\" (likkata in rete), \"Ruffle My Feathers\" (eseguita dal vivo al Xtour2008), \"Taprobane\" (mai uscita) e \"I Don't Know What It Is\" uscita come B-side del singolo \"2 Hearts\". All'interno della produzione BiffCo lavora con il novello Dj Calvin Harris con cui produce \"In My Arms\". Successivamente Minogue incontra parecchi artisti e Dj tra cui \"Mylo\", con cui ha prodotto 2 tracce (likkate in rete) \"In The Mood For Love\" e \"Spell Of Desire\". Ritorna in studio con Calvin Harris con cui crea \"Heart Beat Rock\" e la cover dei Roxy Music \"Love is The Drug\", mentre i \"Kish Mauve\" cominciano a produrre qualcosa per \"2 Hearts\" e \"Lose Control\" (likkata in rete). Incide \"I'm Ready\" con Boy George. Il team della \"Parlophone\" A&amp;R EMI, composto da musicisti, produttori, compositori noti e non, comincia a lavorare qualcosa per Kylie, fin ad incidere alcune tracce All I See, \"Speakerphone\", \"Cherry Bomb\" e \"Nu-di-ty\". Le viene proposto un demo per \"Like a Drug\", che accetta solo in secondo momento, trattandosi di una traccia gi\u00e0 preparata a cui lei non mette mano.\nFinalmente conclusa una parte della sessione per l'album, la cantante vola ad Ibiza e lavora con il Dj Greg Krustin con il quale produce \"Wow\", \"King Or Queen\", \"Carried Away\", \"Do It Again\" e \"Magnetic Electric\". Dopo un veloce ritorno a Londra, Minogue si ritrova al lavoro con Guy Chambres che le propone un campionamento della canzone di Serge Gainsbourg \"Bonnie et Clyde\", poi affidata a Cathy Dennis, su cui Kylie propone il testo per \"Sensitized\". Infine lavora con \"Steve Anderson\" uno degli ex componenti dei \"Brothers In Rhythm\" da cui escono \"Flower\" e \"That's Why They Write Love Songs\" (entrambe eseguite dal vivo al Xtour2008).\nTitolo.\nIl titolo X \u00e8 un chiaro riferimento al fatto che \u00e8 il decimo album di studio per la cantante, essendo la X il simbolo con cui si indica il numero 10 secondo la numerazione romana antica. X \u00e8 anche il nomignolo con cui i fan chiamavano l'album prima dell'uscita ufficiale, essendo ancora sconosciuto e quindi un'incognita (\"X\"). Molti hanno anche riportato X al fatto che con la X si censurano le produzioni troppo spinte a livello sensuale, essendo l'album uno dei pi\u00f9 sexy dell'artista.\nSuccesso commerciale.\nA causa della poca chiarezza del progetto commerciale, l'album non ha ottenuto grandissimo successo, ma ha avuto buoni riscontri in classifica soprattutto in Europa. Ha debuttato nella Top10 di alcuni paesi europei, numero uno in Australia e Taiwan. Ha ricevuto diverse certificazioni, tra cui 4 Platinum e diversi dischi d'oro. L'album ha venduto nel mondo pi\u00f9 di 1.100.000 copie, sorpassando le 450.000 copie in Inghilterra, ma ottenendo pochissimo successo in America."}
{"id": "1451009", "revid": "767487", "url": "https://it.wikipedia.org/wiki?curid=1451009", "title": "Pride &amp; Glory (gruppo musicale)", "text": "I Pride &amp; Glory furono un progetto hard/southern rock fondato nel 1994 dal chitarrista di Ozzy Osbourne, Zakk Wylde.\nStoria.\nLa band, composta da Wylde, gli ex membri dei White Lion James LoMenzo (ex Terrified) al basso e Greg D'Angelo alla batteria (presto sostituito da Brian Tichy) pubblic\u00f2 un solo album omonimo, e dopo l'insuccesso si sciolse nello stesso anno. L'album \u00e8 caratterizzato da suoni molto potenti e da una forte matrice southern sullo stile dei Lynyrd Skynyrd.\nQuesto lavoro inoltre presenta diversi tipi di sonorit\u00e0: alcune tracce come \"\"Troubled Wine\" o \"Toe'n the Line\" presentano sonorit\u00e0 pi\u00f9 forti, mentre altre come \"Cry me a River\" sono maggiormente indirizzate sulla musica country e pop, infine troviamo uno Zakk Wylde insolitamente impegnato al pianoforte nella malinconica \"Fadin' Away\" con tanto di archi di accompagnamento. In questo album poi Zakk sfodera tutte le sue doti di polistrumentista e si cimenta nel banjo in \"Losin' your Mind\"\".\nLe quattordici tracce per\u00f2 non furono molto notate dalle masse a causa dell'invasione dell'ondata grunge. Dopo aver supportato gli Whitesnake nel loro tour britannico del '94, la Geffen decise di chiudere definitivamente il capitolo Pride and Glory provocando lo scioglimento di questo esperimento.\nTichy e LoMenzo rimasero assieme nella band Slash's Snakepit, fondata dall'ex chitarrista dei Guns N'Roses Slash.\nNel 1998 Wylde fonder\u00e0 il nuovo progetto Black Label Society in cui subentrer\u00e0 anche LoMenzo. Wylde rientrer\u00e0 anche nella band di Ozzy Osbourne. Tichy successivamente parteciper\u00e0 a molti altri progetto con i Foreigner, Sass Jordan, Tuff e Stevie Rachelle, Billy Idol, e lo stesso Ozzy Osbourne. Anche LoMenzo avr\u00e0 un promettente futuro con diversi artisti; dapprima nel progetto solista dello stesso Wylde e nei BLS, poi con la band solista dell'ex White Lion Mike Tramp, poi ancora con l'ex Van Halen David Lee Roth ed infine nel 2004 entrer\u00e0 nei Megadeth."}
{"id": "1451011", "revid": "84529", "url": "https://it.wikipedia.org/wiki?curid=1451011", "title": "Tampa Bay Devil Rays", "text": ""}
{"id": "1451018", "revid": "244680", "url": "https://it.wikipedia.org/wiki?curid=1451018", "title": "Thomas Luckmann", "text": "\u00c8 stato Professore di Sociologia all'Universit\u00e0 di Costanza in Germania, rimanendovi poi come professore emerito fino al pensionamento nel 1994. I suoi libri pi\u00f9 conosciuti sono \"La realt\u00e0 come costruzione sociale\" (1966, insieme con Peter L. Berger) e \"Strutture del mondo ambiente\" (1982, insieme con Alfred Sch\u00fctz).\nLe aree di ricerca di Luckmann includono la Sociologia della conoscenza, la Sociologia della religione, la Sociologia della comunicazione e la Filosofia della scienza.\nLe sue opere includono:"}
{"id": "1451023", "revid": "174925", "url": "https://it.wikipedia.org/wiki?curid=1451023", "title": "Compagnie di ventura San Giorgio", "text": ""}
{"id": "1451027", "revid": "1629429", "url": "https://it.wikipedia.org/wiki?curid=1451027", "title": "Punx Crew", "text": "Punx Crew \u00e8 un gruppo creato nel 2002 da Andre, cantante dei Madbones, e Olly, cantante dei The Fire ed ex cantante dei The Shandon. Il progetto coinvolge la maggior parte dei gruppi della scena musicale punk italiana, e ha pubblicato un solo album: \"1977/2003\".\nPartecipanti al progetto.\n+ \"Alecs\" - Madbones "}
{"id": "1451033", "revid": "767487", "url": "https://it.wikipedia.org/wiki?curid=1451033", "title": "Omopolisaccaride", "text": "Un omopolisaccaride \u00e8 un polisaccaride che per idrolisi d\u00e0 origine ad un solo tipo di monosaccaride.\nFanno parte degli omopolisaccaridi tutti i polisaccaridi la cui struttura chimica \u00e8 costituita dalla ripetizione di un solo tipo di monosaccaride. Rientrano nell'insieme degli omopolimeri, poich\u00e9 \"polimeri\" costituiti dalla ripetizione di un solo tipo di monomero.\nAd esempio l'amido per idrolisi d\u00e0 solo molecole di glucosio, essendo formato solamente dalla ripetizione di tale monosaccaride.\nGli omopolisaccaridi si differenziano quindi dagli eteropolisaccaridi, che sono invece i polisaccaridi che per idrolisi danno origine a due o pi\u00f9 tipi di monosaccaridi, essendo dei copolimeri perch\u00e9 formati dalla ripetizione di due o pi\u00f9 monomeri differenti."}
{"id": "1451036", "revid": "1573940", "url": "https://it.wikipedia.org/wiki?curid=1451036", "title": "Comunit\u00e0 montana Alto Sinni", "text": "La Comunit\u00e0 montana Alto Sinni si trova in Provincia di Potenza (Basilicata) e ha sede nel comune di Senise in via Don Sturzo.\nLa comunit\u00e0 \u00e8 costituita dai seguenti comuni:"}
{"id": "1451037", "revid": "172866", "url": "https://it.wikipedia.org/wiki?curid=1451037", "title": "Perservativo", "text": ""}
{"id": "1451038", "revid": "287204", "url": "https://it.wikipedia.org/wiki?curid=1451038", "title": "Alfred Sch\u00fctz", "text": "Filosofo delle scienze sociali di approccio fenomenologico e sociologo, \u00e8 considerato come il fondatore dell'idea di una sociologia fenomenologica. \u00c8 stato influenzato dalla sociologia comprensiva di Max Weber, dalle tesi sulla scelta e sulla temporalit\u00e0 di Henri Bergson e, soprattutto, dalla fenomenologia di Edmund Husserl e Max Scheler. \nDopo la sua immigrazione negli Stati Uniti, l'influenza del pragmatismo americano e del positivismo logico contribuisce a consolidare in lui l'interesse verso un empirismo, che prende la forma di un'attenzione al mondo concreto e al mondo vissuto. \nBiografia.\nNato a Vienna da una famiglia ebraica, Alfred Sch\u00fctz conduce degli studi di diritto, economia e sociologia all'Universit\u00e0 di Vienna, ottenendo nel 1921 la laurea in filosofia del diritto dopo avere scritto la sua dissertazione sotto la direzione di Hans Kelsen. Lavora in seguito come avvocato e ottiene nel 1927 un posto di segretario esecutivo alla Reitler and Company di Vienna, una ditta bancaria privata con attivit\u00e0 internazionali. Parallelamente a questo attivit\u00e0, lavora come ricercatore indipendente e partecipa al \"Privatseminar\" fondato da Ludwig von Mises dove lega amicizie, in particolare con Felix Kaufmann, Fritz Machlup e Erich V\u00f6gelin. Il matrimonio con Ilse Heime, che spos\u00f2 nel 1926, gli apport\u00f2 un sostegno considerevole alla realizzazione della sua opera fondamentale intitolata \"Der sinnhafte Aufbau der sozialen Welt. Eine Einleitung in die verstehende Soziologie\", pubblicata nel 1932, nella quale Alfred Sch\u00fctz attraverso la fenomenologia di Edmund Husserl pone per la prima volta le basi filosofiche alle scienze sociali ed in particolare alla sociologia.\nPensiero.\nIl suo pensiero \u00e8 nato dalla fusione del pensiero weberiano con la filosofia di Edmund Husserl. La sfera alla quale si interessa maggiormente \u00e8 quella quotidiana, fatta da routine, cio\u00e8 da corsi di azione abitualizzati sui quali non ci fermiamo a riflettere; ogni sfera di vita sociale \u00e8 composta da costruzioni di tipologie, dette anche sottouniversi. Il pensiero in cui siamo immersi \u00e8 del senso comune, ossia il pensiero dell'ovvio, di conseguenza pensare senza porsi troppe domande. \nSch\u00fctz si affianca alla fenomenologia: cio\u00e8 allo studio di ci\u00f2 che appare; il soggetto non \u00e8 semplicemente nel mondo, ma costituisce il mondo, dunque ci\u00f2 che accade nel mondo \u00e8 compreso attraverso categorie, questo comporta un risparmio a livello cognitivo.\nSch\u00fctz analizza l'azione come progetto e a tal proposito porta avanti una critica nei confronti della teoria weberiana dell'azione accusandolo di aver puntato l'attenzione esclusivamente sull'agire razionale secondo lo scopo che rappresenta la tappa di arrivo di tutto l'iter processuale che porta all'affermazione dell'azione nella sua totalit\u00e0, impedendo quindi di comprendere il rapporto tra senso del produrre e senso del prodotto, tra auto comprensione ed eterocomprensione. La prima fase del processo che porta all'azione compiuta \u00e8 la fase della volontarizzazione in cui il soggetto mostra la volont\u00e0 di raggiungere un determinato scopo. La seconda fase \u00e8 quella in cui l'azione si configura come azione in atto, la terza fase \u00e8 quella in cui l'azione si manifesta come atto compiuto portando al raggiungimento dello scopo.\nOgni individuo nello stabilire rapporti con l'altro deve tener conto che esiste un universo di intenzionalit\u00e0 che appartiene agli stati pi\u00f9 profondi di coscienza e che tutto ci\u00f2 che si osserva rappresenta il punto di arrivo di un lungo iter che parte dalla coscienza individuale e trova il suo punto di arrivo nell'esplicazione del proprio atto compiuto che viene espresso esternamente attraverso delle razionalizzazioni, risultato di elaborazioni, visibili all'osservatore esterno, ma che in quanto prodotto elaborato, non rappresentano altro che un elemento superficiale di un complesso stato interno di coscienza. \nFondamentale nella comprensione reciproca dei comportamenti \u00e8 la gestualit\u00e0 che rappresenta il mezzo con il quale il soggetto manifesta le proprie intenzionalit\u00e0 nei confronti dell'interlocutore; ecco che allora si crea un dialogo a tre: il soggetto agente che svolge l'azione, l'interlocutore che partecipa all'azione dell'agente, l'osservatore esterno che non partecipa al rapporto tra agente e interlocutore pur essendo interessato ad esso.\nSch\u00fctz pur riconoscendo l'esistenza di un lungo processo di affermazione dell'azione, sottolinea al tempo stesso l'impossibilit\u00e0 per il soggetto di conoscere interamente ci\u00f2 che si trova nello stato profondo di coscienza dell'interlocutore e che rappresenta la fonte della sua azione. Ecco che allora le tipizzazioni risultano essere l'unico mezzo possibile per analizzare il comportamento di alter per l'impossibilit\u00e0 di ego di raggiungere un universo di cui solo alter \u00e8 a conoscenza."}
{"id": "1451044", "revid": "971969", "url": "https://it.wikipedia.org/wiki?curid=1451044", "title": "Guerre del sale (1680-1699)", "text": "Le guerre del sale o guerra del sale furono una serie di insurrezioni popolari che ebbero luogo in Piemonte e in particolare nei territori delle valli Monregalesi tra il 1680 e il 1699 contro il Ducato di Savoia.\nAntefatti.\nNel 1396 il comune di Mondov\u00ec, che comprendeva tutti territori delle valli Monregalesi, pass\u00f2 per diritti di successione sotto il dominio dei Duchi di Savoia.\nNei patti di questa annessione era previsto il mantenimento dell'autonomia locale del territorio; questa includeva anche l'esenzione della tassa sul sale.\nVerso la fine del XVII secolo il duca Vittorio Amedeo II, con l'obiettivo di creare uno stato pi\u00f9 centralizzato ed integrare maggiormente le varie comunit\u00e0 su cui governava, venne meno ai patti e cancell\u00f2 i privilegi di cui avevano goduto le valli Monregalesi fino a quel momento; estese dunque anche al territorio Monregalese la tassa sul sale.\nCi\u00f2 provoc\u00f2 un'immediata sollevazione popolare nel momento in cui la riscossione della tassa venne messa in atto.\nSvolgimento dei fatti.\nNel 1680 gli stessi nobili Ferrero si misero a capo delle insurrezioni, che rapidamente raggiunsero una dimensione tale da costringere il duca a ricevere una delegazione e stipulare un trattato di rappacificazione.\nSi tratt\u00f2 per\u00f2 solo di una tregua: l'esercito sabaudo torn\u00f2 e impose l'assolutismo sabaudo.\nMa se la rivolta venne sedata a Mondov\u00ec nel 1682, questa rinacque nei villaggi e nelle citt\u00e0 vicine; la repressione dell'esercito e la resistenza delle valli furono entrambe molto forti e causarono molte vittime nei due schieramenti. Nel 1699, al termine dei combattimenti, alcuni paesi, (Monastero Vasco e Montaldo di Mondov\u00ec, in particolare) vennero praticamente distrutti dalle truppe sabaude, guidate dal generale Des Hayes. In seguito molte famiglie di questi luoghi vennero deportate nella baraggia vercellese.\nNel 1698, nell'ambito della riforma dello Stato sabaudo, l'autonomia delle valli monregalesi venne definitivamente distrutta: al posto dell'unica entit\u00e0 autonoma, erede del comune storico e ora provincia del ducato, vennero create diverse comunit\u00e0 che corrispondono grosso modo agli attuali comuni della zona.\nQuesta decisione provoc\u00f2 violente rivolte, che terminarono nel 1699 con altri spargimenti di sangue (a Pra di Roburent esiste tuttora il toponimo \"Rocca dei morti\" a ricordo dei fatti) e con deportazioni di parte della popolazione nel vercellese.\nConseguenze.\nLe valli Monregalesi persero definitivamente i privilegi di cui godevano; l'autonomia locale venne smembrata e le nuove comunit\u00e0 divennero parte integrante dello stato centralizzato sabaudo.\nRievocazioni.\nLe guerre del sale nel monregalese sono state oggetto di una rievocazione spettacolare organizzata dall'Accademia Aleramica di Alba, rappresentata alla fine di aprile del 2008 in varie piazze: Savona, Vicoforte, Montaldo di Mondov\u00ec, Mombasiglio e Torre Mondov\u00ec. Nel 2015 c'\u00e8 stata un'altra rievocazione a Torre Mondov\u00ec Lo spettacolo, intitolato \"La Guerra del Sale, un massacro dimenticato\", \u00e8 stato messo in scena dal Laboratorio Danza e Teatro di Torino sotto la direzione artistica di Anita Cedroni, che per la documentazione storica si \u00e8 servita di uno studio inedito di Andrea Maia: \"La Guerra del Sale, una tragedia dimenticata\", oltre al classico di Carlo Botta, \"Storia d'Italia continuata da quella del Guicciardini fino al 1789\", Capolago, Tipografia Elvetica, 1832, Libro vigesimonono."}
{"id": "1451045", "revid": "121625952", "url": "https://it.wikipedia.org/wiki?curid=1451045", "title": "Monumento al Marinaio d'Italia", "text": "Il monumento al Marinaio d'Italia \u00e8 una struttura a forma di timone alta circa 53 metri che spicca sul porto di Brindisi; la struttura \u00e8 in cemento armato interamente rivestita in carparo (pietra calcarenitica compatta di colore dorato). \u00c8 colloquialmente noto fra i residenti brindisini come \"la jatta \u2018ssittata\".\nStoria.\nIl monumento \u00e8 stato realizzato per commemorare i circa marinai caduti in occasione della prima guerra mondiale (1915\u20131918) per volere di Benito Mussolini allora Presidente del Consiglio dei Ministri del Regno d'Italia, e la scelta di Brindisi (preferita alla Spezia e Trieste) fu dovuta al ruolo centrale che ebbe la citt\u00e0 durante la Grande Guerra.\nPer la realizzazione fu indetto un concorso nazionale per architetti e scultori e vi parteciparono ben 92 bozzetti. Il vincitore fu proprio quello di un grande timone con cappella-sacrario presentato dall'architetto Luigi Brunati e dallo scultore Amerigo Bartoli dal titolo \"Sta come torre\".\nI lavori per la realizzazione durarono un anno, dal 28 ottobre 1932 all'ottobre del 1933, con un costo finale di lire dell'epoca. L'inaugurazione avvenne il 4 novembre 1933, alla presenza del re Vittorio Emanuele III, oltre che di Achille Starace.\nNell'immediato dopoguerra furono tolti i fasci littori in travertino che adornavano i fianchi laterali del Timone.\nNel 1954, nella nicchia sottostante la sommit\u00e0 del monumento, fu posta una statua della Vergine Maria, in ricordo dell'Anno Mariano.\nNel 1965 sul lato del porto, di fronte alla cripta, venne installata un'ara votiva, con una fiamma perenne, e vennero scoperte lapidi dedicate ai caduti della Marina Militare nella seconda guerra mondiale.\nNel 1968, durante i lavori di dragaggio dell'avamporto, fu recuperata la campana di bordo della corazzata Benedetto Brin, affondata per lo scoppio della santabarbara nel porto medio di Brindisi nel 1915; essa fu posta nella cripta del Monumento.\nNel 2014 il Ministero della Difesa ha ceduto la propriet\u00e0 del monumento al comune di Brindisi.\nDal 27 settembre 2017, in occasione del 102\u00ba anniversario del suo affondamento, all'interno della cripta, sono stati posizionati un modellino in scala 1/100 della Regia Nave Benedetto Brin realizzato da Marco Matulli e una statua di Santa Barbara realizzata dal professor Cosimo Marin\u00f2.\nStruttura.\nPresenta alla base una cripta (sacrario) a forma di scafo rovesciato, ed archi a forma di ogiva, e sull'altare la statua della Vergine \"Stella del Mare\". Su marmi di colore nero negli archi ai lati dell'ingresso sono riportati i nomi dei circa marinai della Regia Marina Militare e della Regia Marina Mercantile caduti dall'Unit\u00e0 d'Italia sino alla data di inaugurazione del Monumento; su 4 marmi bianchi posti sulle ultime 4 colonne del corridoio principale (2 per lato) prima dell'Altare sono riportati i nominativi delle Medaglie d'Oro alla Memoria della Prima e della Seconda Guerra Mondiale e su dei marmi messi negli archi intorno all'altare sono incisi per tipo di Unit\u00e0 i numeri dei marinai, suddivisi per grado, caduti nella seconda guerra mondiale. Sul piazzale superiore del monumento sono situate due ancore che appartenevano all'incrociatore leggero austro-ungarico SAIDA (rinominato Venezia avuto in riparazione dei danni di guerra insieme ad altre unit\u00e0), nonch\u00e9 due cannoni appartenenti a sommergibili austro-ungarici. Sul lato del porto, a destra e a sinistra del timone, sono presenti alti muraglioni che riproducono le murate di una nave, accessibili da due ampie scale simmetriche, ai lati della cripta. I due grandi fasci littori presenti in origine sui due lati esterni del Monumento sono stati tolti alla caduta del regime fascista.\nVicino all'Altare \u00e8 posizionata una piccola lapide in ricord\u00f2 del Fuciliere di Marina Filippo Montesi morto a Roma il 22 marzo 1983 a seguito delle ferite riportate nell'attentato avvenuto nella Missione di Pace in Libano il precedente 15 marzo durante la missione ITALCON \"Libano 2\".\nIl monumento, gestito oggi dal comune di Brindisi, \u00e8 visitabile accedendovi dal piazzale retrostante il porto, nel quartiere Casale: dall'interno \u00e8 possibile ascendere al punto pi\u00f9 alto sia tramite una scala elicoidale sia attraverso un ascensore. Dalla sommit\u00e0 del monumento si pu\u00f2 godere di un'ottima visuale panoramica sulla citt\u00e0, sul porto, sul Mare Adriatico e sull'aeroporto di Brindisi.\nInoltre \u00e8 possibile scendere sul piazzale e accedere alla cripta.\nFaro.\nNel 2013, in occasione nell'80\u00ba anniversario dell'inaugurazione, sul monumento \u00e8 stato attivato un faro di segnalamento ad ottica fissa (codici PU-008 - EM68 - ITA107) del porto di Brindisi.\nMonumenti simili.\nIl Memoriale navale di Laboe, eretto a Laboe in Germania negli anni 1927\u20131936 come memoriale per i marinai germanici caduti nella prima guerra mondiale ed oggi dedicato a tutti i marinai di ogni nazionalit\u00e0 morti in mare, ha una forma molto simile al monumento brindisino."}
{"id": "1451046", "revid": "26415", "url": "https://it.wikipedia.org/wiki?curid=1451046", "title": "Monumento al marinaio d'italia", "text": ""}
{"id": "1451047", "revid": "120061799", "url": "https://it.wikipedia.org/wiki?curid=1451047", "title": "Breviario", "text": "Il breviario \u00e8 un libro liturgico usato in varie confessioni cristiane per pregare nei diversi momenti della giornata secondo la suddivisione delle ore canoniche.\nStoricamente sono stati utilizzati diversi breviari nelle varie parti della cristianit\u00e0, come il Breviario di Aberdeen, il Breviario di Belleville, il Breviario di Stowe e il Breviario di Isabella, sebbene alla fine il Breviario romano sia diventato lo standard all'interno della Chiesa cattolica.\nI vari breviari.\nNella Chiesa cattolica, papa Niccol\u00f2 III approv\u00f2 un breviario francescano, per l'uso in quell'ordine religioso, e questo fu il primo testo che portava il titolo di \"breviario\". Tuttavia, i \"contenuti del breviario, nelle loro parti essenziali, sono derivati dalle prime epoche del cristianesimo\", consistenti in salmi, lezioni di Scritture, scritti dei Padri della Chiesa, cos\u00ec come inni e preghiere.\nL'antico breviario delle Brigidine era in uso da pi\u00f9 di 125 anni prima del Concilio di Trento e quindi era esente dalla Costituzione di papa Pio V che aboliva l'uso dei breviari diversi da quello romano.\nNel 2015, \"The Syon Breviary\" delle Brigidine \u00e8 stato pubblicato per la prima volta in inglese (dal latino). Ci\u00f2 \u00e8 stato fatto per celebrare il 600\u00ba anniversario dell'Abbazia di Syon, fondata nel 1415 dal re Enrico V. A seguito del Movimento di Oxford nella Comunione anglicana, nel 1916, il Breviario anglicano \u00e8 stato pubblicato dalla Frank Gavin Liturgical Foundation.\nNel luteranesimo, l'istituto religioso Diakonie Neuendettelsau utilizza un breviario unico per l'ordine; \"For All the Saints: A Prayer Book for and by the Church\", tra molti altri breviari come \"The Daily Office: Matins and Vespers, Based on Traditional Liturgical Patterns, with Scripture Readings, Hymns, Canticles, Litanies, Collects, and the Psalter, Designed for Private Devotion or Group Worship,\" sono popolari anche nell'uso luterano.\nNel cristianesimo ortodosso orientale, le ore canoniche della Chiesa ortodossa siriaca del Malankara (Chiesa ortodossa indiana) sono contenute all'interno dello \"Shehimo\", chiamato \"Sh'imo\" nella Chiesa ortodossa siriaca; la Chiesa copta ortodossa di Alessandria ha l\"Agpeya\" e la Chiesa Apostolica Armena hanno gli \"Sharagnots\" o \"Zhamagirk\".\nNella Chiesa ortodossa orientale, l'Ufficio divino si trova nell\"Horologion\"."}
{"id": "1451053", "revid": "1974914", "url": "https://it.wikipedia.org/wiki?curid=1451053", "title": "Alberto Cavaliere", "text": "Biografia.\nDotato di una straordinaria capacit\u00e0 nel creare versi in rima, appena dodicenne venne espulso dal collegio per una poesia che satireggiava i suoi professori: un componimento caustico ma dalla metrica ineccepibile.\nAlberto Cavaliere viene spesso ricordato per la sua\" Chimica in versi\", originale libro scaturito da un esame non superato all'Universit\u00e0. Non scoraggiato dal fallimento, decise di rendere in versi l'intero corso di Chimica generale; si ripresent\u00f2 davanti al docente e cominci\u00f2, ad ogni domanda, a sciorinare le sue rime, superando l'esame, davanti al professore dapprima spiazzato poi meravigliato dall'abilit\u00e0 poetica del suo alunno.\nLaureatosi in Chimica alla Sapienza - Universit\u00e0 di Roma, si trasfer\u00ec a Milano dove esercit\u00f2 per un breve periodo la professione di chimico, poi abbandonata per dedicarsi alla satira in versi ed al giornalismo.\nDurante il fascismo, Cavaliere partecip\u00f2 all'opposizione contro il regime; iscrittosi per qualche anno al P.C.I. clandestino, dopo l'8 settembre si iscrisse al P.S.I..\nSposato con un'ebrea russa di nome Penny Kaufmann, detta Fanny, con due figli (Alik, poi scultore e docente, e Renata, poi pediatra e imprenditrice degli yogurt Yomo, da vedova del fondatore Leo Vesely) considerati ebrei dalle leggi razziali allora vigenti, Cavaliere \u00e8 costretto a 17 lunghi mesi di fuga e clandestinit\u00e0 fino alla Liberazione. La suocera e la cognata Sofia Schafranov sono deportate ad Auschwitz. Nel 1945 Cavaliere raccoglier\u00e0 la testimonianza della cognata, una dei pochi sopravvissuti dalla deportazione, nel libro: \"I campi della morte in Germania nel racconto di una sopravvissuta\", in quello che \u00e8 il primo memoriale di un reduce di Auschwitz ad essere pubblicato in Italia. Nel Pioniere tra settembre 1950 e aprile 1951 vennero pubblicate 32 puntate settimanali illustrate della storia Leggenda di Roma con suoi testi e con le illustrazioni di Raoul Verdini.\nLa popolarit\u00e0 acquisita da Cavaliere nell'immediato dopoguerra convinse il partito a candidarlo nel 1951 al Consiglio Comunale di Milano e due anni dopo alle politiche. Entrambe le candidature si rivelarono vincenti, ottenendo voti di preferenza maggiori di tanti politici di professione. Deputato per il P.S.I. nella legislatura 1953-1958, non perse la sua vena poetica, presentando argute e pungenti interrogazioni parlamentari in versi che, secondo molti, gli costarono la ricandidatura.\nIl 30 ottobre 1967, una motocicletta lo travolse a Sanremo. Ricoverato nell'ospedale locale e poi trasferito a Milano, mor\u00ec la mattina del 7 novembre, dopo una notte passata in rianimazione. Dopo la cremazione, le sue ceneri vennero poste al Cinerario di Levante del Cimitero Monumentale di Milano, nella tomba 79, che in seguito ospiter\u00e0 anche le ceneri del figlio Alik, noto artista e docente.\nIl Comune di Milano gli intitol\u00f2 una via, mentre il suo paese natale, Cittanova, gli intitol\u00f2 una piazza e nel 1973 commission\u00f2, in sua memoria, una scultura al figlio Alik."}
{"id": "1451057", "revid": "2196166", "url": "https://it.wikipedia.org/wiki?curid=1451057", "title": "Cassero (Chiusi della Verna)", "text": "Il Cassero, o rocca del Conte Orlando Cattani, \u00e8 una rocca in rovina sullo sperone terminale del Monte della Verna, all'estremit\u00e0 meridionale del monte, sopra la parte pi\u00f9 antica del paese; non restano che le mura principali, il che ne fa, insieme con il cassero di Caprese Michelangelo, un esempio caratteristico di rudere medioevale. Prende il nome dal nobiluomo che avrebbe, secondo la tradizione, donato a San Francesco il territorio del Monte della Verna perch\u00e9 vi insediasse un convento.\nStoria.\nLe prime notizie di un fortilizio risalirebbero a un diploma dell'imperatore del Sacro romano Ottone III (X secolo). Si sa che l'edificio venne ampliato sotto il dominio dei Tarlati di Pietramala, data a cui risale la prospiciente chiesetta di San Michele Arcangelo (XIV secolo). Caduto in rovina, esso guarda anche la podesteria presso cui esercit\u00f2 il mandato il padre di Michelangelo Buonarroti che era podest\u00e0 di Caprese e Chiusi per conto di Firenze."}
{"id": "1451065", "revid": "599013", "url": "https://it.wikipedia.org/wiki?curid=1451065", "title": "Paulo Roberto Marqu\u00e9s Roris", "text": "Carriera.\nUtilizzato nel ruolo di pivot, ha esordito nella lega spagnola con la maglia del Marsanz Torrej\u00f3n in cui ha poi militato per quattro anni dal 1988 al 1992, vincendo una Coppa di Spagna, per poi passare al Redislogar Madrid ed infine nel ElPozo Murcia dove \u00e8 rimasto per un lunghissimo lasso di tempo sino al ritiro ed all'impiego come direttore Sportivo della societ\u00e0 spagnola. Con il Murcia ha vinto il campionato nel 1997-98, due coppe nazionali nel 1995 e 2003, una supercoppa nel 1995 ed una Coppa delle Coppe di calcio a 5 nel 2004. In questi anni ha vinto per ben cinque volte il titolo di cannoniere scelto della LNFS nel 1990, 1993, 1997, 2001 e 2003. Nel 2019 \u00e8 stato inserito nel quintetto ideale stilato dalla Liga Nacional de F\u00fatbol Sala per celebrare i trent'anni della propria istituzione."}
{"id": "1451067", "revid": "298229", "url": "https://it.wikipedia.org/wiki?curid=1451067", "title": "Playas de Castellon", "text": ""}
{"id": "1451068", "revid": "339392", "url": "https://it.wikipedia.org/wiki?curid=1451068", "title": "Carnicer Fiat Torrejon", "text": ""}
{"id": "1451071", "revid": "115473603", "url": "https://it.wikipedia.org/wiki?curid=1451071", "title": "Kodomo no jikan", "text": " \u00e8 un manga e anime giapponese scritto e disegnato dalla mangaka Kaworu Watashiya.\nLa storia si svolge attorno ad un insegnante ventitreenne delle scuole elementari di nome Aoki Daisuke che si trover\u00e0 immediatamente faccia a faccia con una sua alunna di nove anni, Rin Kokonoe, che a prima vista \u00e8 davvero innamorata di lui.\nIl manga \u00e8 inizialmente stato pubblicato in serie sulla rivista giapponese di manga seinen \"Comic High!\" il 22 maggio 2005 ed in seguito pubblicato in \"tank\u014dbon\" da Futabasha. La Seven Seas Entertainment ha avuto l'autorizzazione a pubblicare il manga in lingua inglese con il titolo \"Nymphet\", ma \u00e8 stato in seguito deciso di non pubblicare pi\u00f9 i volumi a causa di varie controversie riguardanti i contenuti del manga per via di alcuni suoi contenuti a sfondo \"Lolicon\". Vi sono tuttavia pochissime scene di ecchi che sono comunque state censurate e, come dichiarato dall'autrice stessa, il manga non appartiene assolutamente al genere \"hentai\" anche se \u00e8 un po' osceno. Non vi \u00e8 inoltre presente nessun abuso sui minori in quanto \u00e8 la bambina protagonista che stuzzica il suo insegnante (invano) e non viceversa.\nL'anime tratto da Kodomo no jikan \u00e8 iniziato ad andare in onda in Giappone l'11 ottobre 2007 con una forte censura di parte dei suoi contenuti ed \u00e8 infine stata eliminata dai palinsesti di varie reti televisive.\nTrama.\nLa storia di Kodomo no jikan ruota attorno ad un maestro di nome Aoki Daisuke di ventitr\u00e9 anni appena assunto alla . Daisuke \u00e8 l'insegnante della classe 3\u00aa sezione 1, ed una dei suoi alunni, una pericolosa ragazzina di nome Rin Kokonoe, prende una cotta per lui tanto da dichiararsi la sua fidanzata. Cos\u00ec Rin fa di tutto per restare insieme al suo \u201csensei\u201d nonostante il fatto che lui potrebbe perdere il lavoro.\nMedia.\nManga.\nIl manga di \"Kodomo no jikan\", scritto e disegnato da Kaworu Watashiya, \u00e8 stato prima pubblicato sulla rivista giapponese \"Comic High!\" a partire dal 22 maggio 2005, poi \u00e8 stato pubblicato da Futabasha. Fino ad ora, in Giappone sono stati pubblicati undici volumi unici.\nAnime.\nEra stato programmato che la serie anime tratta dal manga, diretta da Eiji Suganuma e prodotta dallo studio d'animazione Studio Barcelona, fosse mandata in onda in Giappone l'11 ottobre 2007, ma TV Saitama lo ha cancellato dalla programmazione. In seguito a questo due altre stazioni TV giapponesi, Mie TV and Tokai TV, hanno cancellato l'anime dal proprio programma. Tokai TV, gi\u00e0 implicata nelle controversie riguardo alla serie \"Higurashi no naku koro ni kai\" ed i recenti avvenimenti che hanno visto ragazzi coinvolti in reati molto simili a quelli perpetuati nell'anime suddetto. Chiba TV ed il KBS Kyoto avevano anche programmato di mandare in onda \"Kodomo no jikan\", e l'anime \u00e8 andato in onda in Giappone per la prima volta il 12 ottobre 2007. Tuttavia alcune parti degli episodi sono stati severamente censurati da riquadri che ricoprivano larghe parti dello schermo, fino a censurare intere sequenze audio e video. Anche un OAV, Original Video Animation, \u00e8 stato pubblicato il 12 settembre 2007 ed \u00e8 stato disponibile sul sito ufficiale dell'anime assieme ad una versione limitata del quarto volume del manga."}
{"id": "1451074", "revid": "15756", "url": "https://it.wikipedia.org/wiki?curid=1451074", "title": "Savoia-Marchetti S.M.74", "text": "Il Savoia-Marchetti S.74, soprannominato dagli equipaggi \"Millepiedi\", fu un quadrimotore di linea ad ala alta prodotto in piccola serie dall'azienda italiana Savoia-Marchetti negli anni trenta.\nSviluppato dal precedente S.72, era caratterizzato da struttura mista in legno e duralluminio. Venne utilizzato dalla compagnia aerea di bandiera Ala Littoria a partire dal 1935, successivamente, durante la seconda guerra mondiale, venne utilizzato dalla Regia Aeronautica nel ruolo di aereo da trasporto militare.\nStoria.\nSviluppo.\nI primi disegni relativi ad un ambizioso progetto dell'ingegner Alessandro Marchetti di un grande velivolo da trasporto passeggeri risalgono alla primavera del 1934. Esso riutilizzava elementi comuni ad un altro velivolo progettato precedentemente, l'S.M. 72, da cui prendeva l'ala, alta ed a sbalzo, strutturata in legno rivestita da compensato e tela verniciata. La grande fusoliera, costituita da due tronconi poi uniti tra loro, era progettata per offrire ampi spazi interni e grande comfort per gli standard dell'epoca. Aveva una sezione ovoidale con struttura in tubi di acciaio saldati, rivestita in duralluminio tranne per la parte posteriore in tela verniciata, alla quale era collegato un massiccio carrello fisso dotato di ammortizzatori elastici.\nLa cabina di pilotaggio era posizionata sulla parte superiore della fusoliera, in posizione avanzata, dove trovavano posto i due piloti in posizione affiancata, un marconista e un motorista. Quest'ultimo poteva accedere ai motori direttamente dalla cabina, in caso di necessit\u00e0 anche durante il volo, grazie ad un passaggio ricavato nella struttura delle ali.\nLa lussuosa cabina dei passeggeri aveva da 20 a 27 posti a sedere disposti su 3 file, era dotata di bar e toilette, di una serie, nel piano sottostante, di vani bagagli accessibili dall'esterno e consentiva un'ottima panoramica esterna grazie ad una fila ininterrotta di finestrini.\nLa propulsione era affidata a 4 motori, inizialmente dei Piaggio P.X R da 700\u00a0hp con eliche metalliche tripala SAI a passo variabile in volo, poi sostituiti, nel 1937, dai pi\u00f9 potenti Alfa Romeo 126 RC.34 da 780\u00a0hp.\nIn tutto vennero realizzati solamente 3 esemplari:\nImpiego operativo.\nCivile.\nQuesto imponente velivolo, quasi l'equivalente di un Jumbo per l'epoca, entr\u00f2 a far parte della flotta della neonata Ala Littoria la quale, in collaborazione con l'Air France, il 18 luglio 1936 inaugur\u00f2 un servizio giornaliero di collegamento tra Roma e Parigi via Marsiglia. Tuttavia l'avvento di velivoli pi\u00f9 veloci dall'autonomia pi\u00f9 elevata li resero superati per i collegamenti internazionali e li relegarono, nel 1938, a compiti di collegamento tra l'Italia e la Libia, comprendendo varie citt\u00e0 sia lungo la costa che all'interno. Durante questo periodo gli aerei portarono contemporaneamente la doppia immatricolazione civile e militare e \"I-ROMA\" acquis\u00ec la sigla \"T2-6\" indicante il campo T2 di Tobruk dove avevano sede.\nMilitare.\nCon l'entrata in guerra da parte dell'Italia i tre \"S.74\" vennero militarizzati passando nei ranghi del Comando Servizi Aerei Speciali. Il 16 giugno 1940, ridipinti con la livrea mimetica e modificati con l'adozione di panche laterali nella fusoliera, furono reimmatricolati in MM.60364, MM.60365 (I-ROMA) e MM.60366, quindi presi in carico dalla 616\u00aa Squadriglia Trasporti. Successivamente vennero trasferiti presso il Comando Aeronautica Libia settore Est che faceva capo alla base aerea di Berka a Bengasi e presi in carico dalla 604\u00aa Squadriglia ricevendo le immatricolazioni 604-8 (I-URBE), 604-9 (I-ROMA) e 604-11 (I-ALPE) .\nDa questo momento si ritrovarono nel pieno delle operazioni belliche, impegnati a rifornire le oasi a ridosso del confine libico-egiziano, in particolare Giarabub e Cufra, quindi nelle operazioni di sfollamento dei civili dalla Cirenaica.\nLe avverse sorti del conflitto costrinsero la 604\u00aa Squadriglia a ripiegare senza perdite e nel febbraio 1941 il 604-9 lasci\u00f2 la base di Berka per Castel Benito, vicino a Tripoli. da quel momento si susseguirono missioni di trasporto di profughi e feriti a quelle di rifornimento di carburante e viveri, soprattutto per la 132\u00aa Divisione corazzata \"Ariete\". Dall'agosto del 1941, a causa di un attacco del \"604-8\" da parte di un Bristol Blenheim della RAF a nord di Pantelleria, i collegamenti furono effettuati solo di notte per evitare ulteriori spiacevoli incontri con i caccia nemici.\nLa distruzione degli esemplari.\nNessuno dei tre \"S.74\" riusc\u00ec a sopravvivere alle sorti del conflitto.\nIl primo dei tre \"S.74\" a rimanere distrutto fu il \"604-11\". Partito da Castel Benito il 23 ottobre 1941 per la base aerea di Gerbini con ai comandi il mar. pil. Franco Ferrari e con 26 tra civili e militari a bordo, a causa della scarsa visibilit\u00e0 dovuta a nuvole basse fin\u00ec per urtare una montagna nei pressi di Licodia Eubea, senza aver superstiti.\nIl secondo \"S.74\", il \"604-8\", and\u00f2 distrutto assieme ad altri numerosi velivoli durante il pesante bombardamento e mitragliamento dell'aeroporto di Castel Benito il 2 novembre 1941.\nIl \"609-9\" sopravvissuto resistette prima ad un incidente con un CANT Z.1007bis della 59\u00aa Squadriglia sulla base di Castelvetrano, poi ad un mitragliamento (oltre 60 colpi a segno) da un Bristol Blenheim. Nell'estate del '42 svolse un'intensa attivit\u00e0 tra Derna e Bu-Amud verso Fuka (nei pressi di El Alamein), dove in 9 voli trasport\u00f2 373 paracadutisti della Folgore con relativo armamento. Dopo un'ulteriore danneggiamento da parte della contraerea nemica venne riportato a Castel Benito e nel gennaio del 1943 termin\u00f2 i suoi compiti di rifornimento alle truppe per rientrare in patria all'aeroporto di Roma-Centocelle. Giunto in Italia pass\u00f2 al Gruppo Complementare del C.S.A.S., e fu su questo aeroporto che in data 19 luglio 1943 venne gravemente danneggiato dal bombardamento americano su Roma.\nPrimati.\nIl 22 dicembre 1937 l\"'S.74\" I-ROMA, opportunamente alleggerito per l'impresa, stabil\u00ec il record mondiale di velocit\u00e0 in circuito chiuso di 1\u00a0000\u00a0km e con carico di 10 t alla velocit\u00e0 di 322,089\u00a0km/h.\nIl 26 gennaio 1938 venne restituito alla Savoia-Marchetti per il ripristino alle condizioni di volo normali."}
{"id": "1451076", "revid": "42081", "url": "https://it.wikipedia.org/wiki?curid=1451076", "title": "IdV", "text": ""}
{"id": "1451084", "revid": "1543377", "url": "https://it.wikipedia.org/wiki?curid=1451084", "title": "Franco Brezzi", "text": "Biografia.\nAllievo di Enrico Magenes, si \u00e8 laureato in matematica all'Universit\u00e0 di Pavia nel 1967. Dal 1975 \u00e8 professore ordinario di \"Analisi matematica\", prima presso il Politecnico di Torino (fino al 1977), poi presso l'Universit\u00e0 degli Studi di Pavia, e infine presso l'Istituto Universitario di Studi Superiori (IUSS) di Pavia, dove \u00e8 stato professore di Analisi numerica fino al 2015, anno in cui \u00e8 andato in pensione.\nBrezzi \u00e8 stato presidente dell'UMI dal 2006 al 2012, direttore dell'Istituto di Analisi Numerica del CNR dal 1992 al 2002 e dell'Istituto di Matematica Applicata e Tecnologie Informatiche, presso il CNR, dal 2002 al 2012. \u00c8 stato membro dell'Executive Committee della European Mathematical Society dal 2008 al 2012 e Vicepresidente dal 2012 al 2016. \n\u00c8 inoltre socio effettivo dell'Istituto Lombardo, Accademia di Scienze e Lettere, membro della European Academy of Sciences, socio corrispondente dell'Accademia Nazionale dei Lincei, e socio fondatore della \"International Society for Computational Engineering &amp; Sciences\", nonch\u00e9 caporedattore di 5 prestigiose riviste scientifiche e di una collana editoriale internazionale.\nPrincipali contributi scientifici.\nFranco Brezzi \u00e8 noto per i contributi in analisi numerica; autore di oltre 150 pubblicazioni e 5 libri \u00e8 tra i matematici pi\u00f9 citati al mondo, secondo la classifica Highly Cited dell'Institute for Scientific Information (ISI).\nI suoi interessi scientifici riguardano principalmente i metodi numerici per le equazioni alle derivate parziali, in particolare il metodo degli elementi finiti. Ha studiato applicazioni dell'analisi numerica a problemi di ingegneria, specialmente di meccanica delle strutture, meccanica dei fluidi ed elettromagnetismo."}
{"id": "1451085", "revid": "17654", "url": "https://it.wikipedia.org/wiki?curid=1451085", "title": "Istituto per la Ricostruzione Industriale", "text": ""}
{"id": "1451089", "revid": "363629", "url": "https://it.wikipedia.org/wiki?curid=1451089", "title": "Mesh", "text": ""}
{"id": "1451091", "revid": "1841354", "url": "https://it.wikipedia.org/wiki?curid=1451091", "title": "Lord Shark", "text": "Lord Shark \u00e8 una serie a fumetti con testi di Mino Milani e disegni di Giancarlo Alessandrini e successivamente di Enric Si\u00f2, comparsa sul \"Corriere dei ragazzi\" tra il 1975 e il 1976.\nTrama.\nLa serie \u00e8 ambientata nell'India di met\u00e0 Ottocento sotto il dominio britannico. Protagonista \u00e8 un ufficiale inglese, Philip Corbett, di nobile famiglia e con uno scandalo alle spalle che lo ha costretto a prendere servizio in un posto nella frontiera settentrionale. Qui entra presto in conflitto con il comandante, autoritario e brutale con i sottoposti e con gli abitanti, ma dimostra un eccezionale coraggio e valore in vari combattimenti con ribelli e predoni delle montagne.\nSi scopre quindi la vicenda che lo ha portato in India: fidanzato ad una giovane di pari rango, accetta di non comparire alle nozze su richiesta di lei, innamorata di un altro e si fa trovare ubriaco dal fratello della promessa sposa, rifiutando di battersi a duello.\nCatturato da un capo ribelle trascorre parecchie settimane prigioniero in condizioni atroci, mentre i suoi commilitoni vengono uccisi ad uno ad uno. Viene liberato perch\u00e9 in un'occasione precedente aveva salvato senza saperlo il figlio del capo, quando ritorna alla fortezza viene imprigionato dal suo comandante, furioso perch\u00e9 l'ufficiale - allo stremo delle forze - non \u00e8 in grado di rispondere alle sue domande.\nDecide cos\u00ec di disertare aiutato dal suo attendente indiano e per un caso fortuito si ritrova a capo di una banda di predoni. Con il nome di Lord Shark attua una serie di colpi ai danni degli Inglesi, limitando al massimo lo spargimento di sangue, ma beffando sistematicamente i suoi compatrioti, come una specie di Robin Hood indiano.\nCon una decisa sterzata nella vicenda, l'ufficiale si consegna nelle mani degli inglesi e ottiene di essere reintegrato nel grado, mantenendo tuttavia l'identit\u00e0 segreta di Lord Shark, anche perch\u00e9, nel frattempo, la promessa sposa di un tempo \u00e8 arrivata in India per farsi perdonare. Nel processo che lo vede contrapposto per un'ultima volta al suo generale, \u00e8 sfidato a duello da tre altri ufficiali: con uno si batte alla sciabola (e gli mozza un braccio), al secondo lancia una sfida, di liberare un funzionario inglese prigioniero da anni di un capo ribelle nelle montagne del Nepal e al terzo pone una sfida simile.\nCon il duplice ruolo di Lord Shark e di ufficiale inglese, la prima delle due sfide \u00e8 affrontata e vinta, bench\u00e9 una sorpresa attenda Lord Shark: il funzionario inglese sfruttava le sue competenze di chimico per produrre oppio. La prosecuzione delle avventure con la seconda sfida non \u00e8 mai stata pubblicata.\nIl personaggio e gli autori.\nBench\u00e9 l'autore dei testi sia lo stesso, lo iato tra la prima e la seconda serie \u00e8 radicale: mentre nella prima parte della storia ogni episodio \u00e8 autoconclusivo, la seconda \u00e8 una lunga storia a puntate, ma soprattutto la differenza grafica tra il segno secco ed essenziale di Giancarlo Alessandrini e quello esuberante e ricco di chiaroscuri di Enric Si\u00f2 rende le due parti praticamente due vicende distinte."}
{"id": "1451093", "revid": "1318658", "url": "https://it.wikipedia.org/wiki?curid=1451093", "title": "Forum Universale delle Culture", "text": "Il Forum Universale delle Culture \u00e8 un evento culturale internazionale promosso dall'UNESCO ogni tre anni.\nL'evento \u00e8 organizzato dalla Forum Foundation.\nI edizione - Barcellona 2004.\nLa prima edizione si organizz\u00f2 a Barcellona, dal 9 maggio al 26 settembre 2004, per un totale di 141 giorni. I temi di riflessione erano: condizioni per la pace, sviluppo sostenibile, diritti umani, rispetto della diversit\u00e0 culturale. La manifestazione si tenne nel \"Recinte F\u00f2rum\" (Area Forum) in una zona appositamente recuperata e ricostruita, a fianco dell'estuario del fiume Bes\u00f2s. Il Forum 2004 vide la partecipazione di circa 3,3 milioni di persone.\nMolte organizzazioni non governative (incluse Greenpeace e Amnesty International) criticarono l'evento e lo boicottarono: tra gli sponsor vi erano Nestl\u00e9 e Coca-Cola, a volte considerate non corrette nel loro operato nel terzo mondo. Alcuni gruppi criticarono la massiccia operazione edilizia sulla costa per costruire il sito del Forum.\nTuttora sono edifici utilizzati l\"'Edifici F\u00f2rum\", che prende il nome dalla manifestazione, e il Centro Internazionale dei congressi di Barcellona. Una stazione della linea 4 della metropolitana \u00e8 dedicata all'evento, chiamandosi \"El Maresme-Forum\", e fu appositamente costruita.\nII edizione - Monterrey 2007.\nL'edizione del 2007 si volse in Messico, a Monterrey per far incontrare le culture \"bianca\" e quella dei \"nativi latinoamericani\". La manifestazione si svolse principalmente all'interno del recinto del Parco Fundidora, ex sito industriale siderurgico. Le conferenze vennero invece organizzate nel vicino Centro del Commercio Cintermex.\nIl parco venne suddiviso in quattro assi tematici: Conoscenza, Diversit\u00e0 Culturale, Sostenibilit\u00e0 e Pace.\nIII edizione - Valpara\u00edso 2010.\nNel 2010 il Forum si tenne in Cile a Valpara\u00edso.\nQuesto progetto ha avuto una durata di 45 giorni (dal 22 ottobre al 4 dicembre 2010) e nella citt\u00e0 ci sono state diverse esposizioni, spettacoli musicali, di ballo e arti visive provenienti da tutto il mondo.\nI temi principali sono stati\n- lotta alla povert\u00e0\n- memoria storica di Valpara\u00edso\n- la citt\u00e0 e il mare\nIV edizione - Napoli e Campania 2013.\nL'edizione 2013 della manifestazione \u00e8 stata assegnata alla citt\u00e0 campana il 18 dicembre 2007 e si \u00e8 svolto dal 18 novembre 2013 al 31 gennaio 2015. I cinque temi del forum furono:"}
{"id": "1451097", "revid": "767487", "url": "https://it.wikipedia.org/wiki?curid=1451097", "title": "Sleuth - Gli insospettabili", "text": "Sleuth - Gli insospettabili (\"Sleuth\") \u00e8 un film del 2007 diretto da Kenneth Branagh, remake del film \"Gli insospettabili\" del 1972 diretto da Joseph L. Mankiewicz, tratto dal testo teatrale di Anthony Shaffer.\nTrama.\nIl romanziere di successo Andrew Wyke (Michael Caine) sposato da 14 anni, vive poco fuori Londra in una villa isolata ma estremamente tecnologica. La moglie, arredatrice d'interni, vive invece nella capitale col giovane amante Milo Tindle (Jude Law).\nI due uomini si incontrano a casa del romanziere; l'intento di Milo \u00e8 quello di chiedere il divorzio per conto della sua amante. Tra loro inizia allora una discussione che tra il sommesso e l'acceso dilaga ben presto a proposte inverosimili.\u00c8 uno scontro di cervelli con violenze psicologiche reciproche, offese mortali, una battaglia senza esclusioni di colpi.\nPreparazione e distribuzione.\nIl testo teatrale \u00e8 stato riadattato per lo schermo dal Premio Nobel per la letteratura Harold Pinter.\nTrentacinque anni dopo, Jude Law interpreta la parte che fu, nel film del 1972, dello stesso Michael Caine, la cui parte attuale fu invece di Laurence Olivier.\nIl film si svolge interamente nella casa dello scrittore di libri gialli e la donna contesa tra i due uomini non apparir\u00e0 mai in scena, ma solo in due fotografie (colpite da due proiettili durante la prima colluttazione).\nPresentato in concorso alla Mostra del Cinema di Venezia, \u00e8 stato distribuito nelle sale cinematografiche italiane il 9 novembre 2007."}
{"id": "1451110", "revid": "119914726", "url": "https://it.wikipedia.org/wiki?curid=1451110", "title": "Cineteca Italiana", "text": "La Cineteca Italiana \u00e8 un'istituzione archivistica privata che ha sede a Milano.\nCostituita nel 1947 e divenuta fondazione nel 1996, la Cineteca Italiana custodisce oltre 20.000 film e pi\u00f9 di 100.000 fotografie della storia del cinema italiano e internazionale.\nParticolarmente importante \u00e8 la sezione di film in nitrato; la Federazione internazionale degli archivi filmografici (FIAF) ha definito la Cineteca Italiana uno dei pi\u00f9 importanti archivi di film muti d'Europa. La Cineteca \u00e8 attiva nel restauro delle pellicole, che vengono presentate nelle principali manifestazioni cinematografiche internazionali e nelle sale di proiezione della Cineteca.\nLa Cineteca gestisce il museo, aperto nel 1985 presso palazzo Dugnani, dedicato al cinema delle origini, trasferito e ampliato nel 2012 insieme agli uffici della Cineteca nella ex Manifattura Tabacchi in viale Fulvio Testi 121 (fermata Bicocca della linea lilla M5) in collaborazione con la Regione Lombardia. Nello stesso stabile sono presenti la Civica scuola di cinema \"Luchino Visconti\" e la sede lombarda del Centro sperimentale di cinematografia.\nTra gli altri patrimoni della Cineteca c'\u00e8 un'ingente raccolta di sceneggiature originali e un corpus di 15.000 manifesti del cinema muto e sonoro. Dal 1997 la Cineteca cura una collana editoriale dedicata alla storia del cinema, i \"Quaderni Fondazione Cineteca Italiana\"."}
{"id": "1451114", "revid": "1543377", "url": "https://it.wikipedia.org/wiki?curid=1451114", "title": "Cineteca Griffith", "text": "La Cineteca Griffith \u00e8 un'istituzione archivistica privata che ha sede a Genova, dedicata al regista statunitense David Wark Griffith. Il materiale contenuto nella cineteca \u00e8 prettamente legato al cinema muto internazionale.\nStoria.\nFondata nel 1975 in via Luccoli dall'italo-palestinese Angelo R. Humouda, la Griffith collabora dagli anni settanta con la Cineteca del Friuli. Dal 1978 pubblica \"Griffithiana\", una rivista trimestrale di cinema. In seguito il comune assegna alla cineteca la sede di villa Gruber.\nLa Griffith effettua anche proiezioni itineranti in svariati luoghi d'Italia. Nel 1980, Enrico Ghezzi e Marco Salotti realizzano il documentario \"Angelo della Cineteca: David W. Griffith, Angelo R. Humouda e noi\"; a quell'epoca la cineteca conta pi\u00f9 di 2.000 titoli. Parte della collezione viene acquisita da Humouda dal Moma di New York.\nIn seguito ad un'alluvione che rovin\u00f2 parte del vecchio archivio, e dopo le dimissioni di Humouda, la cineteca fu rilevata da Alba Gandolfo e Massimo Patrone ed \u00e8 tuttora in loro possesso. La biblioteca della Cineteca \u00e8 intitolata a Guglielmina Setti, la prima donna a tenere una rubrica di critica cinematografica in Italia.\nNel 2019, in occasione dei 40 anni della Griffith, la Cineteca Nazionale le dedica una rassegna presso il cinema Trevi."}
{"id": "1451116", "revid": "33888", "url": "https://it.wikipedia.org/wiki?curid=1451116", "title": "Fondazione archivio audiovisivo del movimento operaio e democratico", "text": "La Fondazione archivio audiovisivo del movimento operaio e democratico (AAMOD) \u00e8 una fondazione nata in Italia nel 1979 con lo scopo di ricercare, raccogliere, conservare documenti audiovisivi storici, di repertorio, di attualit\u00e0 e di ricostruzione narrativa.\nSvolge la sua attivit\u00e0 nel campo degli audiovisivi (cinema, TV, multimedia) per favorire la costruzione di una memoria collettiva dei movimenti sociali e dei loro protagonisti.\nOrganizza attivit\u00e0 di ricerca e allestisce mostre su temi riguardanti la storia e la societ\u00e0, curando pubblicazioni specializzate.\nLa sua sede \u00e8 a Roma.\nPrimo presidente della Fondazione \u00e8 stato Cesare Zavattini che ha ricoperto tale ruolo fino alla sua morte, nel 1989.\nLa storia.\nL\"'Archivio audiovisivo del movimento operaio e democratico\" nasce nel 1979 come associazione, con la denominazione di \"Archivio storico audiovisivo del movimento operaio\" (ASAMO), ed eredita il patrimonio filmico del PCI e della \"Unitelefilm\" - societ\u00e0 di produzione cinematografica, legata al PCI.\nNel 1983 il patrimonio dell'archivio viene dichiarato \"di notevole interesse storico\" dalla Soprintendenza archivistica per il Lazio. \u00c8 il primo archivio audiovisivo italiano, che grazie alla consistenza e importanza del suo patrimonio, riceve questa notifica. Nel 1985 l'Archivio viene riconosciuto come fondazione, per la necessit\u00e0 di tutelare al meglio il suo patrimonio: l'archivio assume quindi l'attuale denominazione: Fondazione archivio audiovisivo del movimento operaio e democratico (AAMOD).\nIl patrimonio.\nAttualmente il patrimonio dell'archivio audiovisivo si pu\u00f2 suddividere nelle seguenti aree: Filmoteca, Audioteca/Nastroteca, Fototeca, Archivi cartacei, Archivi ospiti.\nFilmoteca.\nIl patrimonio audiovisivo \u00e8 costituito soprattutto da film documentari e film di \"non fiction\", finiti e non finiti, prevalentemente di argomento storico, politico, sociale.\nI film riguardano il secolo XX, dagli inizi della storia del cinema ad oggi. Si riferiscono a tutti i paesi del mondo, anche se l'Italia ha una parte predominante.\nLe immagini documentano la storia del lavoro, del movimento operaio e sindacale, dei partiti della sinistra italiana, delle loro battaglie politiche e civili, delle mobilitazioni sociali e dei movimenti collettivi, delle lotte di liberazione nazionale in altri paesi, soprattutto dalla fine degli anni quaranta a oggi.\nSono conservate anche fonti della prima met\u00e0 del Novecento, tra cui una serie relativa ai classici sovietici di fiction e non fiction. Il patrimonio \u00e8 costituito da produzioni diverse, italiane ed estere (provenienti da: Africa, America Latina, Asia, Europa dell'Est,), da depositi di autori e privati (tra cui: F. Birri, Libero Bizzarri, Luciana Castellina, G. Ferrara, M. Forleo, A. Miscuglio, Paolo Pietrangeli, R. Ragazzi, S. Svenstedt, G. Tartagni), da associazioni culturali e politiche (tra cui: PCI, PdUP, PRC, ACLI, FPLE, ARCI, \"Immagini Mosse\", \"Centro di cultura popolare\", \"Servire il popolo\", Ciriec), da sindacati (tra cui: CGIL, FIOM, FLM, SPI CGIL), da societ\u00e0 di produzione (Reiac, Albedo cinematografica, AEP).\nDi grande importanza la raccolta speciale sulla guerra e la storia del Vietnam, forse la pi\u00f9 consistente d'Europa, e la raccolta della documentazione sul G8 di Genova.\nAlcuni dei numerosi fondi filmici conservati, a cominciare da quelli sui quali si \u00e8 costituito l'archivio.\nLe date indicate si riferiscono ai titoli compresi nei fondi filmici e non agli anni di costituzione degli organismi.\nFondo PCI.\nConsistenza: centinaia di titoli\nPeriodo: 1921\u20131980\nSi tratta in parte di documentari e in parte di documentazione filmica di eventi di attualit\u00e0, prodotti, a partire dal secondo dopoguerra, dalla sezione \"Stampa e propaganda\" della direzione del PCI e commissionati a volte alla Unitelefilm o ad altre societ\u00e0 di produzione.\nDel fondo fa parte, tra altri preziosi documenti, la serie di \"Terzo Canale\" (21 documenti). Sono inoltre presenti documentazioni filmiche provenienti da paesi esteri (Africa settentrionale e orientale, America Latina, Est Europa, paesi ex coloniali, Sud Est asiatico), frutto di scambi e contatti del PCI con organizzazioni politiche locali.\nDi particolare rilevanza alcuni documenti degli anni venti e trenta del Novecento, acquisiti dagli archivi filmici sovietici, quali \"Gramsci a Mosca\" (1923, probabilmente le uniche immagini filmiche raffiguranti Antonio Gramsci), \"Capri 1926\" e le immagini della guerra d'Etiopia (1935/36).\nFondo Unitelefilm.\nConsistenza: circa 2000 titoli\nPeriodo: 1925\u20131990\nL\"'Unitelefilm\" venne fondata nel 1963, e la sua costituzione fu promossa dal PCI con il compito di raccogliere e conservare la produzione dei film di propaganda del PCI, realizzati da una serie di strutture centrali e periferiche del partito, oltre alla realizzazione di una propria autonoma produzione.\nInfatti, molta della produzione documentaria della societ\u00e0 fuoriusciva dai clich\u00e9 della propaganda politica comunista.\nNumerosi gli autori che hanno collaborato alla produzione documentaria della societ\u00e0, tra cui: G. Amico, A. Bertini, Bernardo Bertolucci, M. Carbone, L. Di Gianni, G. Ferrara, J. Joaquin, Carlo Lizzani, E. Lorenzini, C. Mangini, Francesco Maselli, M. Mida, R. Napolitano, P. Nelli, J. Nobecourt, Luigi Perelli, Elio Petri, D. Segre, G. Serra, F. Taviani, Paolo e Vittorio Taviani, W. Tchertkoff.\nDa sottolineare, tra le tante iniziative produttive della societ\u00e0, il film documentario dedicato a Pier Paolo Pasolini, realizzato nel 1967 da C. Di Carlo e la serie intitolata \"Un autore una citt\u00e0\", realizzata nel 1980 da noti autori cinematografici, quali Giuseppe Bertolucci, Ugo Gregoretti, Ettore Scola, A. e A. Vergine.\nIl fondo comprende anche numerosi documenti provenienti dall'estero, frutto di scambi con societ\u00e0 di produzioni dei paesi dell'Est Europa (Defa; Soykinokhronika; Mafilm; Studi A. Sahia, etc.); o provenienti da documentaristi che hanno ripreso momenti della lotta dei movimenti di liberazione in paesi esteri.\nDi particolare rilievo: la serie dei \"classici sovietici\", tra cui spiccano nomi di autori quali Dov\u017eenko, Ejzen\u0161tejn, Ekk, Kozincev, Kuleshov, Pudovkin, Rajzman, Room; il nucleo di film realizzati da Dziga Vertov, tra il 1925 e il 1935, e il film a base integrale d'archivio \"La caduta della dinastia dei Romanov\", di Ester \u015cub.\nFondo AAMOD (audiovisivo).\nConsistenza: circa mille titoli\nPeriodo: anni cinquanta \u2013 2006\nIl fondo ASAMO-AAMOD raccoglie la produzione prima dell'\"Archivio storico audiovisivo del movimento operaio\" (ASAMO), che si costitu\u00ec in associazione nel 1979, e poi dell'\"Archivio audiovisivo del movimento operaio e democratico\" (AAMOD), che \u00e8 diventato il nome attuale della Fondazione in cui si trasform\u00f2 nel 1985.\nIl fondo \u00e8 costituito da film di non fiction, finiti e non finiti.\nI temi principali sono i seguenti: ambiente, crisi economica, democrazia, diritti civili, disoccupazione, eventi politici, formazione e scuola, giustizia, globalizzazione, governo, immigrazione, lavoro, pace/guerra, lotta alla mafia, lotte sociali, solidariet\u00e0 paesi Terzo Mondo, terrorismo.\nDi particolare valore \u00e8 la documentazione filmica di eventi della societ\u00e0 italiana, in genere trascurati dai grandi apparati di comunicazione.\nFanno inoltre parte del fondo circa 70 film documentari prodotti dall'Aamod ed editi singolarmente o in collana e film ri-editi. Fra gli autori, oltre quelli che hanno collaborato con l\"'Unitelefilm\", si segnalano registi e \"filmmaker\" tra i quali: U. Adilardi, G. Albonetti, M. Astolfi, F. Berruti, M. Bertozzi, G. Boursier, Mimmo Calopresti, A. Ceste, A. Cicconi, P. Di Nicola, R. Ferraro, M. Franceschini, P. Isaja e M.P. Melandri, V. Mancuso, F. Mariani, M. Morbidelli, P. Pisanelli, F. Pullano, L. Ricciardi, S. Savorelli.\nTra le collane, si segnalano \"Scienza e disarmo\": una serie di 20 lezioni tenute, tra il 1984 e il 1986 alla facolt\u00e0 di Fisica dell'Universit\u00e0 \"La Sapienza\" di Roma, da importanti scienziati italiani (E. Amaldi, C. Bernardini, B. Bertotti, F. Calogero, P. Cotta-Ramusino, M. De Maria, R. Fieschi, G. Fiocco, F. Graziosi, A. Ottolenghi, E. Ponzo, G. Salvini, M. Sartori, C. Schaerf) realizzate da G. Albonetti, U. Adilardi, L. Perelli; la serie \"Diario del Novecento\": dieci videoantologie su temi di rilievo della storia mondiale dal 1936 alla fine degli anni novanta (guerra di Spagna, guerra del Vietnam, Cuba), sulla storia italiana nel secondo dopoguerra (la \"guerra fredda\", il \"miracolo economico\", Il Sessantotto, gli anni settanta, la \"questione meridionale\"), realizzate da G. Bertolucci, G. Chiesa, D. Cini, A. De Lillo, A. Giannarelli, C. Lizzani, G. Gamba, F. Giraldi, G. Pannone e Paolo Pietrangeli.\nFondo CGIL.\nConsistenza: centinaia di titoli\nPeriodo: Seconda met\u00e0 del Novecento\nSi tratta di documentari e di documentazione filmica non finita, relativi alla storia del sindacato in Italia (non solo della CGIL) e dei suoi protagonisti.\nAttraverso questi film \u00e8 possibile avere il quadro dei momenti pi\u00f9 significativi dell'attivit\u00e0 della CGIL, ma anche di altre organizzazioni sindacali, inoltre della storia degli scioperi, delle manifestazioni, delle lotte per i diritti di tutti i lavoratori, dei congressi, cui parteciparono figure celebri del sindacalismo italiano ed anche estero.\nFondo Reiac Film (audiovisivo).\nConsistenza: centinaia di titoli\nPeriodo: 1964\u20131990\nLa societ\u00e0 di produzione \"Reiac film\" (\"Realizzazioni indipendenti autori cinematografici\") \u00e8 nata nel 1964 a Roma. La societ\u00e0 rappresentava un esperimento originale di compartecipazione economica, negli investimenti e negli utili, tra numerosi autori cinematografici. L'obiettivo era tra l'altro quello di realizzare opere indipendenti rispetto alla grande industria produttiva e distributiva cinematografica e televisiva, e perseguiva una capacit\u00e0 autonoma di progettazione nei vari ambiti cinema e TV, nella fiction e nella non-fiction; la sperimentazione di forme, temi, modalit\u00e0 produttive; la professionalit\u00e0 tecnica, culturale, artistica e produttiva; il basso costo; la qualit\u00e0 dei prodotti realizzati; forme di lavoro collettivo\".\nTra gli autori di film della Reiac (molti dei quali collaboravano anche con l\"'Unitelefilm\" e con l'ASAMO-AAMOD) ricordiamo P. Adriano, R. Alemanno, M. Andrioli, G. Bellecca, A. Cascavilla, P. del Bosco, L. Faccini, A. Frezza, M. Gandin, M. Ghirelli, A. Giannarelli, M. Mida, G. Murgia, P. Nelli, R. Polizzi, N. Risi, S. Scandurra, M. Scaparro, V. Sermonti, V. Tosi, G. Turi, Al. Vergine, An. Vergine e Cesare Zavattini.\nNel 1983 i materiali audiovisivi e parte della documentazione cartacea della societ\u00e0 hanno iniziato a essere depositati presso l\"'Archivio Audiovisivo del movimento operaio e democratico\".\nFondo Cinegiornali Liberi.\nConsistenza: 11 numeri\nPeriodo: 1968\u20131970\nCinegiornali concepiti come un'attivit\u00e0 cinematografica indipendente e collettiva su temi di interesse sociale e politico. L'iniziativa ha un precedente nel \"Cinegiornale della pace\", ideato da Cesare Zavattini e realizzato nel 1963.\nL'idea di fondo che ha ispirato la progettazione dei \"Cinegiornali Liberi\" era quella di raggiungere anche un pubblico diverso da quello delle sale, un pubblico complice, non solo spettatore ma anche autore libero e consapevole, cos\u00ec come Cesare Zavattini specificher\u00e0 nel \"Cinegiornale libero di Roma\" n. 1 (1968): \"Tutta la citt\u00e0, se siamo capaci di raggiungerla, diventa complice in quanto poi lo vuole vedere [il cinegiornale] e anche con dei riti che sono completamente nuovi, e che sono antitetici proprio alle leggi del vecchio cinema\". Intorno ai Cinegiornali liberi si raccolsero molti dei registi pi\u00f9 impegnati del giovane cinema italiano.\nRaccolta Vietnam.\nConsistenza: centinaia di titoli\nPeriodo: 1945-1975\nSi tratta di documenti filmici con immagini relative alla storia dell'Indocina, quindi del Vietnam, dal 1945 alla met\u00e0 degli anni settanta del Novecento: la battaglia di Dien Bien Phu, che vide la fine della dominazione coloniale francese, sancita dalla conferenza di Ginevra del 1954; la costituzione del Vietnam del Nord, prima ex-colonia ad essersi trasformata in un paese socialista; la vita politica nel Vietnam del Sud, con il succedersi di governi reazionari e dispotici; l'aggressione militare degli Stati Uniti, che ha chiamato tutto il mondo democratico alla solidariet\u00e0 e alla mobilitazione per sostenere la resistenza vietnamita; i bombardamenti americani, l'uso delle armi chimiche, l'offensiva del Tet del gennaio 1968 - quando i vietcong riuscirono quasi a vincere la guerra nel momento in cui massima era la presenza militare americana, fino a giungere alla fine della guerra nel 1975, con l'ingresso dei vietcong a Saigon.\nLa raccolta si conclude con il film \"Vietnam, scene del dopoguerra\", il primo reportage cinematografico realizzato nel Vietnam del Sud da Ugo Gregoretti e Romano Ledda, in un viaggio per l'intero paese compiuto nel mese di luglio 1975, due mesi appena dalla fine della guerra. I preziosi materiali provengono da autori e filmmaker di tutti i paesi del mondo, che hanno espresso solidariet\u00e0 al Vietnam del Nord. Il nucleo pi\u00f9 importante \u00e8 costituito dalla documentazione filmica prodotta dal Fronte di Liberazione Nazionale del Vietnam del Sud, in parte ancora inedita.\nFondo Libero Bizzarri (audiovisivo).\nConsistenza: un centinaio di titoli\nPeriodo: 1950\u20131985\nIl fondo \u00e8 costituito da documenti filmici depositati in archivio nel 1986 dal regista Libero Bizzarri, girati e prodotti per diverse societ\u00e0, ma soprattutto per la \"Egle cinematografica\" e, in seguito, per la RAI.\nIl fondo comprende anche titoli di altri autori e produzioni, raccolti da Bizzarri. Il deposito dei materiali filmici ha preceduto quello dell'intero archivio cartaceo privato del regista, effettuato dalla vedova, Elvira Castellucci Bizzarri, alla fine degli anni novanta.\nI contenuti dei film spaziano da inchieste e reportage socio-economici, antropologici e di costume, in particolare nell'Italia degli anni sessanta e settanta, a monografie dedicate ad artisti, statisti, politici, personaggi storici e del mondo dello spettacolo, italiani e stranieri.\nL'AAMOD nei primi anni novanta aveva realizzato una ricerca e una filmografia sulla produzione cinematografica di Libero Bizzarri, a cura di Paolo Prosperini, in collaborazione con altri istituti, quali la \"Fondazione Libero Bizzarri\" e la Cineteca Nazionale, e con i produttori Giorgio Patara ed Elio e Fulvio Gagliardo della \"Corona Cinematografica\".\nDai documenti cartacei dell'archivio privato del regista, in corso di ordinamento da parte dello studioso Andrea Torre, risulta che i diritti della maggior parte dei film di Libero Bizzarri siano stati da questi ceduti, tra la fine degli anni sessanta e i primi settanta, alla \"Corona Cinematografica\", il cui patrimonio \u00e8 stato recentemente versato alla Cineteca di Bologna.\nAlbedo Cinematografica.\nConsistenza: 15 titoli\nPeriodo (date estreme): 1969-1975\nSi tratta di documenti miscellanei, prodotti da enti e societ\u00e0 differenti, e raccolti dalla societ\u00e0 \"Albedo Cinematografica\": documentari su temi ed eventi politici, sociali, nazionali e internazionali, alcuni dei quali relativi al movimento studentesco.\nRaccolta G8.\nConsistenza: 48 titoli\nPeriodo: 2001\u20132002\nForse l'evento pi\u00f9 documentato con le immagini dalla nascita del film (presenza di 5000 videocamere, migliaia di ore di girato). Intorno ad esso si sono svolte diverse iniziative, a cura dell'archivio: raccolta di materiali da altri, produzione di documentazione (con girati, sperimentazioni di nuovi linguaggi filmici con uso di piani sequenze), preparazione di sintesi di materiali di documentazione, a prodotti finiti.\n\u00c8 stata prodotta una filmografia dei film finiti realizzati sui fatti del G8 di Genova tra il 2001 e il 2002.\nFondo Federico Mariani.\nConsistenza: 59 titoli (in incremento)\nPeriodo: 1982\u20132004\nSi tratta dei film, realizzati dal \"filmaker\" Federico Mariani dell'Associazione \"Immagini Mosse\", o da altri filmaker dell'associazione, riguardanti, oltre eventi italiani, i movimenti di protesta, i conflitti e la situazione politico-sociale dei seguenti paesi: Chiapas, Palestina, ex Jugoslavia, Albania.\nFondo Centro di cultura popolare Tufello.\nConsistenza: 15 titoli\nPeriodo: 1977\u20131999\nSi tratta della documentazione, realizzata quasi interamente dal \"filmaker\" Paolo Di Nicola, dell\"'Associazione Centro culturale Tufello\", riguardante temi ed eventi contemporanei svoltisi nel celebre quartiere periferico di Roma, o promossi dal Centro, o rappresentati in teatro.\nFondo Rapimento Giuliana Sgrena (audiovisivo).\nConsistenza: 30 ore circa\nPeriodo: febbraio 2005-marzo 2005\nSi tratta della documentazione, prodotta da diversi \"filmaker\" e autori, su progetto e richiesta del quotidiano \"il manifesto\", relativa alle giornate di manifestazione per la liberazione di Giuliana Sgrena, alle interviste alla giornalista, dopo il suo rientro in Italia, ai funerali di Nicola Calipari.\nL'iniziativa \u00e8 stata coordinata da Mauro Morbidelli.\nFondo PRC.\nConsistenza: un centinaio di titoli\nPeriodo: 1991\u20132009\nContiene prevalentemente video che documentano momenti dell'attivit\u00e0 politica interna ed esterna del Partito della Rifondazione Comunista: congressi; assemblee nazionali; dibattiti, feste di Liberazione, manifestazioni di piazza, interviste televisive e spot elettorali.\nAudioteca/nastroteca.\nConsistenza: 3000 ore di sonori in presa diretta, in corso di recupero e catalogazione.\nPeriodo: anni cinquanta-ottanta.\nTale fondo rispecchia in termini di contenuti e di estremi cronologici quelli dei fondi audiovisivi dell\"'Unitelefilm\" e del PCI. Si evidenziano in particolare i discorsi di Palmiro Togliatti, tenuti in varie occasioni, soprattutto negli anni cinquanta e nei primi anni sessanta, di Giuseppe Di Vittorio e di altri leader politici della sinistra italiana.\nNumerose inoltre le testimonianze e le interviste ad operai e militanti dei partiti politici della sinistra, raccolte in occasione di manifestazioni, scioperi, feste de l'Unit\u00e0, del Primo Maggio.\nAltrettanto numerose le registrazioni di assemblee, di congressi, di riunioni sindacali e del PCI.\nTale documentazione \u00e8 in corso di recupero, descrizione e ordinamento.\nSerie Interviste.\nQuesta serie \u00e8 costituita da interviste a protagonisti della storia politica italiana del secondo dopoguerra, in particolare dagli settanta agli anni ottanta del Novecento. Accanto alle testimonianze di leader di partiti politici, di sinistra e di destra, si trovano interviste a operai durante scioperi e manifestazioni, a femministe e a lavoratori di ogni settore.\nSerie Dibattiti.\nLa serie comprende alcuni documenti sonori, relativi a dibattiti pubblici, su temi di politica, cultura e vita sociale, svoltisi in Italia negli anni ottanta del Novecento.\nSerie Manifestazioni e Scioperi.\nQuesta serie riguarda le testimonianze raccolte a caldo in Italia, durante manifestazioni, scioperi, presidi e occupazioni di fabbriche. I documenti coprono un arco temporale che va dagli anni sessanta agli anni ottanta del Novecento.\nSerie Interventi.\nQuesta serie contiene interventi in pubblici dibattiti, comizi, relazioni e discorsi di leader politici della sinistra italiana negli anni settanta del Novecento.\nSerie Reportage.\nSi tratta di pochi documenti relativi a reportage di viaggi in Vietnam e in Biafra.\nArchivi cartacei.\nLa Fondazione archivio audiovisivo del movimento operaio e democratico conserva alcuni archivi cartacei di particolare rilevanza, a cominciare dall'archivio dell'Associazione ASAMO, poi Fondazione AAMOD. Accanto a questo, di particolare rilievo sono gli archivi di societ\u00e0 di produzione quali l\"'Unitelefilm\" e la \"Reiac\" e del regista e critico cinematografico Libero Bizzarri.\nArchivio Asamo-Aamod.\nConsistenza: 20\u00a0m lineari circa\nPeriodo: 1979-\nDocumentazione riguardante la vita istituzionale dell'Associazione e quindi della Fondazione. L'organizzazione dei materiali rispecchia le attivit\u00e0 dell'archivio: le fasi dei processi produttivi dei film, di produzione propria e di altri, l'organizzazione di iniziative quali convegni e seminari, corsi di formazione, mostre e rassegne, pubblicazioni, ricerche, cataloghi.\nArchivio Unitelefilm.\nConsistenza: 15\u00a0m lineari circa\nPeriodo: 1963-1979\nDocumentazione riguardante la vita istituzionale della societ\u00e0 di produzione, gi\u00e0 descritta nell'Archivio filmico. La maggior parte dell'organizzazione dei materiali cartacei rispecchia le attivit\u00e0 della societ\u00e0: produzione, diffusione e distribuzione, accordi con l'estero, rapporti con il PCI e con le federazioni del partito.\nArchivio Reiac.\nConsistenza: 15\u00a0m lineari circa\nPeriodo: 1964-anni novanta\nLa documentazione cartacea riguarda la vita istituzionale della societ\u00e0. La maggior parte dell'organizzazione dei materiali rispecchia le attivit\u00e0 della societ\u00e0, inerenti all'ideazione, la progettazione, la produzione e realizzazione dei film della Reiac e la loro diffusione, ovvero documenta le fasi dei processi produttivi dei film. Numerosi i carteggi di autori e attori.\nArchivio Libero Bizzarri.\nConsistenza: 2, 3\u00a0m lineari\nPeriodo: 1946-1986\nL'archivio privato comprende documenti inerenti all'attivit\u00e0 giornalistica e politica di Libero Bizzarri a partire dal 1946 e la sua attivit\u00e0 di studioso dell'industria cinematografica. Sono presenti documenti cartacei, fotografici e iconografici inerenti ai cortometraggi girati e prodotti da Bizzarri per la \"Egle cinematografica\" e, in seguito, per la RAI. Sono conservate carte inerenti alla legislazione sul cinema dal 1963 sino alla met\u00e0 degli anni ottanta e carte riferite alle attivit\u00e0 svolte da Bizzarri presso: Circolo del cinema, Associazione cinema democratico; Associazione nazionale autori cinematografici. Numerosi i carteggi (tra gli altri con L. Basso, A. Corona, O. Lizzadri, G. Martello, P. Nenni) e le lettere (tra gli altri di G. Aristarco, L. Chiarini, A. Ciarrocchi, M. De Micheli, R. Guttuso, M. Maccari, U. Nespolo, G. Pirelli, S. Sherman, L. Solaroli, C. Zavattini). Risultano, infine, carte, risalenti agli anni ottanta, inerenti all'attivit\u00e0 didattica di Bizzarri.\nFototeca.\nL'archivio fotografico conserva oltre 250.000 immagini di argomento politico, storico-sociale, di storia del costume e della cultura, in particolare italiana. Le immagini coprono un arco temporale che va dall'inizio del Novecento a oggi, con maggiore consistenza per il periodo dal secondo dopoguerra agli anni ottanta del XX secolo.\nIl patrimonio fotografico della Fondazione dal 2003 \u00e8 gestito in outsourcing dalla societ\u00e0 \"Fotoarchivi&amp;Multimedia\".\nFondo Vie nuove.\nConsistenza: migliaia di immagini\nPeriodo: 1946-1978\nLa rivista \"Vie nuove\", fondata nel 1946 da Luigi Longo, intendeva accostare le masse ai temi politici della sinistra, presentandosi con il taglio informativo caratteristico del settimanale di attualit\u00e0. L'archivio fotografico della rivista, acquisito dalla Fondazione Archivio audiovisivo nel 1994, presenta le caratteristiche tipiche dell'archivio redazionale, connesso e finalizzato alla pubblicazione di un settimanale di attualit\u00e0 sociale, politica e culturale. I materiali sono suddivisi nelle due grandi serie \"argomenti\" e \"personaggi\". \u00c8 presente inoltre una serie \"miscellanea\".\nLe aree tematiche principali sono: lavoro, politica, costume, ambiente, societ\u00e0, storia, religione, cronaca, personaggi, arte, cinema, moda, sport, spettacolo.\nFondo Originale Asamo-Aamod (fotografico).\nConsistenza: centinaia di foto\nPeriodo: fine ottocento-2000\nIn questo fondo sono raccolte immagini positive di provenienza varia, per lo pi\u00f9 da privati, riguardanti soprattutto la storia del movimento operaio, del lavoro, del sindacato, delle donne, delle manifestazioni e dei movimenti collettivi, ma anche del costume, della cronaca, della moda, in Italia dalla fine dell'Ottocento a oggi, in particolare del secondo dopoguerra.\nFondo Reiac (fotografico).\nConsistenza: 3.800 pezzi circa\nPeriodo: 1964-anni novanta\nQuesto fondo conserva foto di scena e backstage relative alla maggior parte della produzione cinematografica della societ\u00e0 \"Reiac Film\"; inoltre documentazione fotografica relativa alla moda, al costume, alla cronaca politica italiana ed estera.\nArchivi ospiti.\nIn questa sezione sono ospitati i cataloghi informatizzati di archivi audiovisivi che, grazie ad accordi e convenzioni con la Fondazione Aamod, rendono accessibili alla consultazione i loro patrimoni, descritti e ordinati con la consulenza e la collaborazione dell'Aamod.\nFondo Paolo Grassini.\nQuesto fondo conserva i lavori di Paolo Grassini: documentari, fiction, prodotti televisivi."}
{"id": "1451119", "revid": "1272592", "url": "https://it.wikipedia.org/wiki?curid=1451119", "title": "Cinzia Lenzi", "text": "Biografia.\nNel 1979 vinse, a 15 anni, il concorso fotografico di Miss Eleganza Toscana. Nel 1980, all'et\u00e0 di 16 anni, vinse il concorso nazionale di Miss Italia.\nL'anno seguente la Lenzi esord\u00ec nello sceneggiato \"La felicit\u00e0\" e in seguito lavor\u00f2 come modella professionista per la Fashion Models di Milano. \nIl 12 settembre 1983 entr\u00f2 in televisione, scelta dal regista Davide Rampello, come nuova annunciatrice televisiva dei programmi di Rete 4, emittente all'epoca di propriet\u00e0 di Mondadori, in sostituzione di Patricia Pilchard, coprendo tale ruolo fino al 1\u00ba luglio 1990 alternandosi con la collega Alessandra Buzzi. \nNel 1985 ha affiancato Beppe Dossena nella conduzione di \"Caccia al 13\" su Rete 4. Nelle stagioni 1985/86 e 1986/87 ha condotto inoltre \"Retequattro per voi\", una trasmissione, in onda la domenica, che mostrava anteprime e curiosit\u00e0 relative ai programmi trasmessi nella settimana entrante, oltre che interviste da parte della stessa Lenzi ai personaggi relativi ai programmi in questione; la trasmissione comprendeva i promo dei programmi, realizzati con la voce dello speaker di rete Sergio Grasso.\nNel 1987 ha fatto parte del cast di \"SandraRaimondo Show\" come valletta della versione vip di \"Zig Zag\". \nHa affiancato per varie edizioni Gerry Scotti in \"Simpaticissima\" ed Ezio Greggio in \"Qua la zampa\".\nNel 1990 ha condotto la rubrica di moda \"Il girasole\" all'interno del programma \"Block notes\" su Canale 5 e successivamente lasci\u00f2 definitivamente la televisione; il suo posto di annunciatrice di Rete 4 venne preso da Emanuela Folliero. \nNell'estate del 2003 riapparse in video dopo tredici anni di assenza, questa volta su Canale 5, per far parte della giuria del programma \"Velone\", condotto da Teo Mammucari, per eleggere la nuova annunciatrice di Canale 5. \nNel 2005 \u00e8 stata intervistata all'interno del programma \"Verissimo\", su Canale 5. Il 13 novembre 2009 \u00e8 stata ospite di \"I migliori anni\", su Rai 1. Il 18 giugno 2017 \u00e8 stata concorrente a \"Caduta libera\" su Canale 5.\nVita privata.\nDal 1985 \u00e8 sposata con l'imprenditore tessile di Prato Gianmarco Fiaschi e ha due figli, Ginevra e Manfredi."}
{"id": "1451122", "revid": "1305772", "url": "https://it.wikipedia.org/wiki?curid=1451122", "title": "Bi\u00e9", "text": "Per Bi\u00e9 si pu\u00f2 intendere:"}
{"id": "1451128", "revid": "1442080", "url": "https://it.wikipedia.org/wiki?curid=1451128", "title": "Cabinda", "text": ""}
{"id": "1451129", "revid": "767487", "url": "https://it.wikipedia.org/wiki?curid=1451129", "title": "Comunit\u00e0 montana Alto Agri", "text": "La Comunit\u00e0 montana Alto Agri (che prende il nome dall'Alta Val d'Agri) si trova in provincia di Potenza (Basilicata) e ha sede a Marsicovetere.\nLa comunit\u00e0 \u00e8 costituita dai seguenti comuni:"}
{"id": "1451130", "revid": "767487", "url": "https://it.wikipedia.org/wiki?curid=1451130", "title": "Datemi della musica", "text": "Datemi della musica \u00e8 il secondo album di Andrea Mingardi, uscito nel 1976.\nIl disco.\nRegistrato negli studi \"Ricordi\" di Milano nel mese di luglio del 1976 (il tecnico del suono \u00e8 Mario Carulli), \u00e8 arrangiato da Natale Massara.\nTutte le canzoni sono scritte dallo stesso Mingardi."}
{"id": "1451139", "revid": "80598", "url": "https://it.wikipedia.org/wiki?curid=1451139", "title": "Rossano Attolico", "text": ""}
{"id": "1451140", "revid": "2096950", "url": "https://it.wikipedia.org/wiki?curid=1451140", "title": "Alessia Patacconi", "text": "Biografia.\nEsordisce in televisione ancora adolescente nel talk show \"Amici\". Nel 1999 debutta sul grande schermo con il film di Ettore Scola \"La cena\" con Giancarlo Giannini, Vittorio Gassman e Fanny Ardant. Nel 2000 \u00e8 protagonista, nel ruolo di \"Lory\", del film \"Incontri di primavera\" per la regia di Anna Brasi.\nDopo essere apparsa in alcuni spot pubblicitari, da dicembre 2001 fino a maggio 2003 conduce su RaiSat Ragazzi il programma \"Giga TV\". Nel 2002 interpreta Rachele attrice nel cortometraggio del regista Andrea Bermani dal titolo \"Liberami\"\nDal 21 settembre 2003 entra a far parte del nuovo gruppo di annunciatrici della RAI, annunciando i programmi di Rai 3, ed \u00e8 l'unica a rimanere ancora in carica come annunciatrice nella lettura dei programmi trasmessi su Rai 3. A lei si aggiungevano: Virginia Sanjust di Teulada e Barbara Matera per Rai 1; Arianna Marchetti e Janet De Nardis per Rai 2; Giorgia W\u00fcrth per Rai 3.\nDal 9 novembre 2008 Sarita Agnes Rossi affianca Alessia Patacconi negli annunci di Rai 3.\nNel maggio 2012 denuncia un trattamento discriminatorio da parte dell'Ufficio Risorse della Rai in seguito alla sua gravidanza.. Nel gennaio 2013 ha inizio la causa contro la Rai. In data 12 marzo 2014 il Tribunale di Roma emette sentenza di accoglimento del ricorso, che ordina il suo reintegro. La Rai ricorre in appello e nel giugno 2014 il nuovo giudizio \u00e8 emesso nuovamente a favore della Patacconi. Nell'agosto 2014 viene reintegrata come annunciatrice e speaker Rai per tutte le reti (Rai1, Rai2, Rai3, Rai4, Rai5), e debutta nella lettura delle previsioni del tempo nei telegiornali regionali il 26 agosto 2014. Nel novembre 2016 La Rai la licenzia nuovamente, la Patacconi propone ricorso, il licenziamento \u00e8 dichiarato illegittimo e viene reintegrata nel luglio 2018 in Rai. Il 25 ottobre 2018 \u00e8 fissata la Cassazione. In seguito diventa la voce ufficiale del meteo di Linea verde, Kilimangiaro e lavora come annunciatrice per trasmissioni di prima serata sulle reti nazionali.\nNel 2016 pubblica il suo primo libro, \"Il diario di Miriam\", edito dalla casa editrice L'Erudita, in cui parla in prima persona della piaga del cyberbullismo. Sta lavorando al seguito del \"Il diario di Miriam\".\nTelevisione.\nNel 2018 Lavora in Rai come Speaker e Doppiatrice"}
{"id": "1451144", "revid": "339392", "url": "https://it.wikipedia.org/wiki?curid=1451144", "title": "Airborne Early Warning", "text": ""}
{"id": "1451151", "revid": "1745361", "url": "https://it.wikipedia.org/wiki?curid=1451151", "title": "Sesamum indicum", "text": "Il sesamo (Sesamum indicum ) \u00e8 una Pianta erbacea della famiglia delle Pedaliaceae, originaria dell'India e dell'Africa, i cui semi sono utilizzati nell'alimentazione umana.\nDescrizione.\n\u00c8 una pianta annuale che raggiunge i 50 (massimo 100) cm di altezza con foglie lanceolate anche molto lunghe. I fiori sono bianchi e tubolari lunghi dai 3 ai 5\u00a0cm. I semi sono piccoli, bianchi o neri, a seconda delle variet\u00e0. La zona d'origine della pianta \u00e8 sconosciuta, ma numerose specie selvatiche sono comuni in Africa e alcune altre in India.\nTrattamento.\nI semi di sesamo vengono conservati essiccati o tostati; a seconda del trattamento i semini appariranno di colore pi\u00f9 chiaro o con tonalit\u00e0 pi\u00f9 scura. Il sesamo non contiene glutine e quindi pu\u00f2 essere usato per la preparazione di alimenti per celiaci.\nI semi di sesamo sono ricchi di olio. L'olio di sesamo viene estratto e usato a scopi industriali; in alcune nazioni dell'Asia (Giappone, Corea, Cina, India) \u00e8 usato anche per l'alimentazione umana.\nSesamo bianco.\nConsiste nei semi di alcune variet\u00e0 chiare, semplicemente essiccati.\nIspica conserva una produzione antica, introdotta in Sicilia al tempo della dominazione araba, di sesamo. La variet\u00e0 ispicana ha un seme di piccole dimensioni, colore ambrato e sapore intenso. Si semina tra aprile e maggio e si raccoglie tra fine agosto e settembre. La raccolta \u00e8 il momento pi\u00f9 delicato. Si realizza con una mietitura manuale, quando le piante variano di colore e prima che le capsule si aprano naturalmente lasciando cadere i semi. Le piante sono lasciate asciugare al sole e poi battute. I semi devono essere puliti attraverso l\u2019uso di speciali crivelli: un\u2019operazione delicata, che richiede grande esperienza. Nella tradizione siciliana, il sesamo \u00e8 un ingrediente importante: si trova nella ricetta di pani, biscotti e insaporisce molte portate. In particolare, il sesamo di Ispica si usa per preparare la cobaita (o giuggiulena), il torrone delle feste, a base di miele, zucchero e sesamo, con possibili aggiunte di scorza di agrumi e mandorle. Il sesamo di Ispica \u00e8 stato riconosciuto presidio Slow Food a partire dal 2016.\nSesamo nero.\nIl sesamo nero \u00e8 il seme tipico di alcune variet\u00e0 a seme scuro, il termine \u00e8 usato per diverse variet\u00e0.\nI semi, soprattutto del sesamo nero, possono o meno essere tostati, a seconda degli usi.\nIl sesamo scuro ha un sapore pi\u00f9 intenso e oleoso del sesamo bianco. \u00c8 usato quasi esclusivamente nelle cucine dell'estremo oriente, perci\u00f2 \u00e8 poco conosciuto in Europa fatta eccezione per la cucina greco-turca (\u00e8 conosciuto come \"shamar\" o \"mavro\", dal greco \u03bc\u03b1\u03cd\u03c1\u03bf che significa, appunto, nero), dove lo si pu\u00f2 trovare mescolato al sesamo bianco per guarnire il pane.\nIl sesamo nero \u00e8 ingrediente importante di molte ricette cinesi e giapponesi:\nCredenze religiose.\nAnticamente in India era prevista un'offerta di quattro vasi di sesamo nero nelle cerimonie funebri; tale offerta avrebbe favorito il passaggio del defunto nell'aldil\u00e0. Ancora oggi i semi di sesamo (sia bianco, sia nero) sono considerati un simbolo di immortalit\u00e0 e profondamente legati ai culti sacri.\nMedicina.\nIl sesamo, a causa della presenza di alcune proteine (Bet v1, Ses I1, Ses I2 e Ses I3), pu\u00f2 essere causa di allergia alimentare.\nRecenti ricerche mostrano, nei \"Paesi avanzati\", un aumento di questa patologia (quale !?), in certi casi triplicata nel giro di una decina di anni."}
{"id": "1451152", "revid": "287204", "url": "https://it.wikipedia.org/wiki?curid=1451152", "title": "Amorphotheca resinae", "text": "\"Amorphotheca resinae\" Parbery, \"Aust. J. Bot.\" 17: 340 (1969) \u00e8 un fungo ascomicete conosciuto come fungo del cherosene o del creosoto per la sua capacit\u00e0 di crescere su una variet\u00e0 di substrati inospitali, tra cui cherosene, legno trattato con conservanti, metalli pesanti, resina di conifere, bitume ed asfalto.\nDescrizione della specie.\nLe colonie di questo fungo crescono fino a 2-3 mm di diametro in un periodo di dieci giorni in coltura a 20 \u00b0C su agar agar. \nEssa sono di colore che va dal grigio pallido al marrone oliva quando viste da sopra e di colore marrone-oliva scuro sul retro.\nLo stato anamorfico di \"A. resinae\" \u00e8 polimorfico ed \u00e8 costituito da una serie di morfotipi geneticamente instabili compresi tra due forme estreme: \"A. resinae\" f. avellaneum e \"A. resinae\" f. resinae. In tutti i morfotipi i conidiofori sono spessi 3-6 \u00b5m. La forma dominante, f. avellaneum, \u00e8 caratterizzata da catene a breve diramazione di 2-3 blastoconidi che emergono a triplette dalla diramazione principale. I conidiofori variano notevolmente in lunghezza, da 30 \u00b5m 1250 \u00b5m; quelli della f. resinae sono pi\u00f9 lunghi, e meno variabili in lunghezza, rispetto a quelli della f. avellaneum (1000-2000 \u00b5m). Questo morfotipo, rispetto al primo, \u00e8 composto da una lunga catena di 20 o pi\u00f9 blastospores, con pochissime diramazioni laterali. \nGli ascocarpi maturi del teleomorfo sono costituiti da peridi sclerotoidi neri, con diametro di 500-1000 \u00b5m, ciascuno dei quali racchiude una cavit\u00e0 piena di ascospore libere. Nelle colture in agar, questi ascocarpi si trovano di solito dentro il substrato sotto il micelio vegetativo.\nCaratteristiche.\nL\"A. resinae\" ha la capacit\u00e0 di bonificare suoli contaminati da insetticidi, come il DDT, \u00e8 associato alla biodegradazione di prodotti petroliferi e, producendo biosurfattanti, pu\u00f2 essere utilizzato come alternativa ai detergenti chimici."}
{"id": "1451154", "revid": "117271", "url": "https://it.wikipedia.org/wiki?curid=1451154", "title": "Cladosporium avellaneum", "text": ""}
{"id": "1451155", "revid": "117271", "url": "https://it.wikipedia.org/wiki?curid=1451155", "title": "Cladosporium resinae", "text": ""}
{"id": "1451156", "revid": "117271", "url": "https://it.wikipedia.org/wiki?curid=1451156", "title": "Hormoconis resinae", "text": ""}
{"id": "1451157", "revid": "117271", "url": "https://it.wikipedia.org/wiki?curid=1451157", "title": "Hormodendrum resina", "text": ""}
{"id": "1451161", "revid": "767487", "url": "https://it.wikipedia.org/wiki?curid=1451161", "title": "L'isola dei pigmei", "text": "L'isola dei pigmei \u00e8 un film d'avventura diretto da William A. Berke, prodotto negli Stati Uniti d'America del 1950; il protagonista \u00e8 l'attore Johnny Weissmuller nel ruolo di Jungle Jim, di cui questo \u00e8 il quinto film della serie prodotto dalla Columbia Pictures.\nTrama.\nIl selvaggio bianco \"Jungle Jim\" \u00e8 incaricato dall'esercito americano di ritrovare una studiosa, scomparsa su di un'isola abitata da una trib\u00f9 di pigmei bianchi, mentre era in cerca di una pianta dalla quale si ricava un tessuto innovativo. Sulle tracce della ricercatrice c'\u00e8 anche una banda di malfattori contro i quali si scaglia Jungle Jim, che si allea con la trib\u00f9 di pigmei.\nI film di Jungle Jim con Johnny Weissmuller.\nTra il 1948 e il 1955 Johnny Weissmuller ha interpretato Jungle Jim in 16 film considerati film di serie B, distribuiti nei cinema dalla Columbia Pictures.\nSerie TV.\nNella stagione televisiva 1955-56 Johnny Weissmuller continu\u00f2 ad interpretare \"Jungle Jim\" in altri 26 episodi, di 30 minuti l'uno, di una serie TV, sempre distribuita dalla Columbia Pictures."}
{"id": "1451162", "revid": "122137185", "url": "https://it.wikipedia.org/wiki?curid=1451162", "title": "Rennes-le-Ch\u00e2teau", "text": "Rennes-le-Ch\u00e2teau (\"R\u00e8nnas del Cast\u00e8l\" in occitano) \u00e8 un comune francese di 87 abitanti situato nel dipartimento dell'Aude nella regione dell'Occitania.\nLa leggenda moderna di Rennes-le-Ch\u00e2teau.\nPur contando solo una manciata di abitanti, questo piccolo paese dell'Aude ogni anno \u00e8 meta di migliaia di amanti del mistero e cercatori di tesori, attirati sul luogo da un \"corpus\" leggendario creatosi nel corso di un secolo dal sovrapporsi di tematiche provenienti da ambienti culturali molto diversi.\nCentro delle ricerche \u00e8 un presunto \"tesoro\" che sarebbe nascosto in paese o nei dintorni, presumibilmente ritrovato dal parroco che resse la locale chiesa di Santa Maria Maddalena a cavallo del XIX e XX secolo: B\u00e9renger Sauni\u00e8re (1852-1917).\nIl nucleo da cui la leggenda ha preso spunto \u00e8 un fatto documentato sul quale si \u00e8 a lungo favoleggiato, arricchendolo di particolari del tutto inverosimili. Durante i lavori di ristrutturazione della parrocchia, infatti, eseguiti tra il 1887 e il 1897, l'abate Sauni\u00e8re si imbatt\u00e9 in una serie di reperti di cui \u00e8 rimasta una debole traccia documentale e qualche testimonianza da parte di suoi contemporanei. Troppo poco per identificare con certezza la natura degli oggetti ritrovati. Uno dei diari del parroco parla infatti della scoperta di un sepolcro, che potrebbe aver trovato sotto il pavimento della chiesa, trattandosi dell'antico sepolcro dei Signori del paese il cui accesso era stato murato. Testimonianze oculari parlano del ritrovamento di un contenitore di oggetti preziosi, da Sauni\u00e8re sbrigativamente definite \"medaglie di Lourdes\"; forse qualche reperto lasciato sul posto da Antoine Bigou, parroco di Rennes durante la Rivoluzione francese che fu costretto a fuggire in tutta fretta dal paese per rifugiarsi in Spagna; all'interno dell'altare o in una fialetta di vetro Sauni\u00e8re avrebbe trovato delle piccole pergamene, con ogni probabilit\u00e0 - e seguendo una consolidata tradizione cattolica - legate alla cerimonia di consacrazione della Chiesa.\nDopo i restauri della parrocchiale, Sauni\u00e8re spese enormi quantit\u00e0 di denaro per costruire una serie di eleganti costruzioni tra cui una villa (Villa Betania), dei giardini, una balconata panoramica, una torre-biblioteca e una serra per gli animali esotici. Il suo tenore di vita non pass\u00f2 inosservato al vescovo De Beaus\u00e9jour che, dopo un lungo braccio di ferro per vie legali, sospese Sauni\u00e8re dalle funzioni sacerdotali.\nSin dagli anni quaranta del XX secolo Rennes fu visitata da un giovane esoterista francese chiamato Pierre Plantard (1920-2000), che fece amicizia con il curatore delle eredit\u00e0 lasciate da Sauni\u00e8re, Noel Corbu (1912-1968), e raccolse molte informazioni sulla vita del parroco. Corbu, che aveva fatto delle propriet\u00e0 del parroco un ristorante, era solito favoleggiare sull'origine delle ricchezze di quello che - in seguito ad alcuni articoli sulla stampa locale - fu chiamato \"Le Cur\u00e9 aux milliards\": nei racconti di Corbu, tra l'altro romanziere dilettante, Sauni\u00e8re aveva ritrovato, grazie alla decifrazione delle pergamene ritrovate nell'altare, il tesoro di Bianca di Castiglia.\nGli articoli usciti sull'argomento sul giornale \"La D\u00e9p\u00eache du Midi\" fecero accorrere nella zona decine di cercatori di tesori, tra i quali Robert Charroux, che nel 1962 nel suo libro \"Tr\u00e9sors du monde\" parl\u00f2 del presunto ritrovamento di Sauni\u00e8re. Delle voci che iniziarono a circolare si occup\u00f2 il custode della Biblioteca di Carcassonne, Ren\u00e9 Descadeillas: la sua posizione gli consentiva di accedere ai documenti originali intorno alle vicende descritte da Corbu. Nella sua \"Notice sur Rennes-le-Ch\u00e2teau et l'abb\u00e9 Sauni\u00e8re\" lo studioso smont\u00f2 gran parte delle \"voci\" diffuse da Corbu, pubblicando i documenti che dimostravano la vera origine delle ricchezze di Sauni\u00e8re: una monumentale impresa di vendita di messe per corrispondenza. Sebbene la \"Notice\" contenesse diverse imprecisioni (e pi\u00f9 di recente si scoprir\u00e0 che le ricchezze di Sauni\u00e8re non provenivano solo dalle messe ma anche da finanziamenti occulti da parte di filomonarchici che si opponevano alla Repubblica), il lavoro di Descadeillas poteva gi\u00e0 fornire una prima ricostruzione corretta delle vicende.\nMentre i cercatori effettuavano i primi scavi nei dintorni del paese, rivelando molti reperti che testimoniano la secolare storia del paese, nel 1956 Pierre Plantard fondava in Svizzera, insieme a tre amici, un gruppo di ispirazione esoterica chiamato Priorato di Sion, il cui nome si ispirava ad un monte nei pressi della citt\u00e0 di Annemasse, il monte Sion. Come molti altri gruppi esoterici, anche il Priorato di Sion - nella persona di Plantard - fece enormi sforzi per crearsi un passato glorioso e antico: falsificando una serie di documenti e collegando con personaggi fittizi moltissimi alberi genealogici separati, Plantard intendeva proporsi come discendente dai re Merovingi, e quindi possibile erede di un ormai anacronistico trono francese. Molto del materiale creato a tavolino da Plantard e soci venne depositato alla Biblioteca Nazionale di Parigi sotto molti pseudonimi, tra cui quello di Henri Lobineau, pseudo-autore dei \"Dossier Secrets\" che raccoglievano le su citate genealogie collegate ad arte.\nPer supportare questa teoria, oltre a tenere una serie di conferenze nella Chiesa di Saint Sulpice a Parigi, Plantard contatt\u00f2 lo scrittore G\u00e9rard de S\u00e8de che, nel 1967, pubblic\u00f2 \"L'or de Rennes\". Nel libro veniva raccontato il ritrovamento da parte di Sauni\u00e8re di alcune pergamene, corredato da alcune testimonianze. Pi\u00f9 di recente gli abitanti di Rennes si sono lamentati che le testimonianze fornite all'epoca erano state gravemente alterate; in particolare, gli scrittori implicati nella macchinazione, intendevano \"provare\" il ritrovamento di quattro pergamene che fornivano la base documentale dell'invenzione di Plantard. Una signora cos\u00ec si espresse: \"Loro non riportavano mai sui loro giornali quel che avevo detto loro, citavano sempre delle pergamene trovate nel pilastro dell'altare sebbene io non avessi mai detto una cosa del genere!\". In realt\u00e0, le pergamene riprodotte nel libro di De S\u00e8de erano state disegnate da Philippe De Cherisey, amico di Plantard, che si ispir\u00f2 alla letteratura di Maurice Leblanc e ai suoi romanzi su Ars\u00e8ne Lupin, colmi di codici segreti e giochi di parole. Il messaggio nascosto nelle pergamene faceva riferimento ad un tesoro che apparteneva a Sion (dunque al Priorato) e a Dagoberto II e a qualcuno che era \"morto l\u00e0\" (a Rennes). Il personaggio che sarebbe morto a Rennes era, nella macchinazione di Plantard, Sigisberto IV. Presunto figlio di Dagoberto che storicamente si ritiene essere deceduto molto giovane e senza figli insieme al padre, nel racconto di Plantard divenne invece l'anello di congiunzione tra i Merovingi e i signori di Rennes, dai quali - a sua volta - lui affermava di discendere.\nIl libro di De S\u00e8de fu letto alla fine degli anni sessanta del XX secolo da un giornalista della BBC, Henry Lincoln, che - sconvolto dalle rivelazioni dello scrittore francese - ai misteri di Rennes-le-Chateau dedic\u00f2 tra il 1972 e il 1981 tre documentari della serie \"Chronicle\": \"The Lost Treasure of Jerusalem?\" (\"Il tesoro perduto di Gerusalemme\"), \"The Priest, the Painter and the Devil\" (\"Il prete, il pittore e il diavolo\") e \"The Shadow of the Templars\" (\"L'ombra dei Templari\"). Per il terzo documentario, Lincoln si avvalse della collaborazione di Richard Leigh, romanziere appassionato di esoterismo, e di Michael Baigent, giornalista e psicologo; il successo della serie assicur\u00f2 al libro che raccoglieva gli studi presentati vendite da capogiro. \"The Holy Blood and the Holy Grail\" (\"Il Sacro Sangue e il Sacro Graal\") fu pubblicato anche in Italia, con il titolo di \"Il Santo Graal\".\nNelle pagine del libro, le vicende raccontate da Plantard vennero ulteriormente distorte dai tre autori: attraverso i Merovingi, il fondatore del Priorato di Sion discendeva addirittura da Ges\u00f9 Cristo, che non era affatto morto in croce, ma si era sposato con Maria Maddalena e aveva raggiunto Marsiglia per dar via a una discendenza che avrebbe poi conquistato il trono francese. Secondo la loro versione della storia, il tesoro che arricch\u00ec B\u00e9renger Sauni\u00e8re non era di natura materiale ma documentale: i tre autori sostennero, infatti, che il parroco avesse trovato documenti che provavano la terribile verit\u00e0 della discendenza di Ges\u00f9, conosciuta storicamente come dinastia del \"Sang Real\", il \"Sangue Reale\", termine in seguito corrotto in San Greal o pi\u00f9 precisamente Santo Graal.\nDietro le ricchezze di Sauni\u00e8re ci sarebbe dunque stata l'ombra del Vaticano, che stava comprando il silenzio del curato sulla scottante scoperta. Era proprio questa \"conoscenza\" il tesoro maledetto cui avrebbe fatto riferimento De S\u00e8de nel suo libro. Essa sarebbe giunta dall'oriente tramite i Catari che a loro volta l'avevano ricevuta dai Templari. Costoro sarebbero stati l'emanazione di un'ipotetica organizzazione segreta chiamata Priorato di Sion, fondata da Goffredo di Buglione nel 1099. Questo fantomatico gruppo avrebbe avuto a capo, nel corso dei secoli, personaggi sorprendenti: furono Gran Maestri di Sion tra gli altri Sandro Botticelli, Leonardo da Vinci, Robert Boyle, Isaac Newton, Victor Hugo e Jean Cocteau. Il Priorato avrebbe avuto come scopo quello di purificare e rinnovare il mondo intero, radunando tutte le nazioni sotto una monarchia illuminata retta da un sovrano merovingio dello stesso lignaggio di Cristo. I tre studiosi citarono a sostegno delle loro teorie l'indole bizzarra di B\u00e9renger, singolarmente attenta alle allegorie e al simbolismo esoterico, ma - nonostante sulla scia di una tradizione locale dell'epoca, non parrebbe cos\u00ec strano ritrovarvi un modesto interesse per l'esoterismo - non esiste alcuna prova di suoi contatti con ambienti occultistici parigini, come da loro affermato. \u00c8 sufficiente un'analisi sommaria del libro dei tre autori per riconoscere la firma di Plantard dietro la finta storia del Priorato di Sion. \nLe conclusioni cui giunsero sono ormai oggetto di scherno da parte degli storici pi\u00f9 seri. Perfino alcuni studiosi di esoterismo come Mariano Bizzarri e Francesco Scurria scrissero: \"Dopo anni di ricerche sappiamo, ora, che la tesi di Lincoln e soci riposa su un cumulo di inesattezze, falsit\u00e0 e manomissioni. [\u2026] I pretesi manoscritti sono un falso palese e dichiarato. Non esiste discendenza di Dagoberto II, n\u00e9 tantomeno vivono Merovingi pretendenti a un trono che \u00e8 caduto con Luigi XVI [...] L'Ordine di Sion non \u00e8 mai esistito; quanto al Priorato, le sue tracce nascono e muoiono con l'atto di registrazione depositato nel 1956. N\u00e9 l'uno n\u00e9 l'altro sono stati fondati da Goffredo di Buglione, e con i Templari e la Massoneria esoterica hanno tanto a che vedere quanto un terrestre con un marziano\".\nNel 1989 Pierre Plantard, in seguito all'imprevista evoluzione della sua storia dovuta al best seller inglese, rinneg\u00f2 tutto quanto aveva affermato in precedenza e propose una seconda versione della leggenda, sostenendo che il Priorato non era nato durante le Crociate ma nel 1781 a Rennes-le-Chateau. Finir\u00e0 processato nel 1993 dal giudice Thierry Jean-Pierre per aver coinvolto un finanziere morto nel 1989 nelle sue fantasticherie sui Gran Maestri del Priorato di Sion. Durante il processo, di fronte a una quantit\u00e0 di materiale falsificato trovato nella sua abitazione, ammetter\u00e0 di aver inventato tutto e chiuder\u00e0 in questo modo una carriera costantemente in bilico tra la beffarda ironia e le anacronistiche aspirazioni monarchiche.\nIl romanzo di Dan Brown \"Il codice da Vinci\" riporter\u00e0 al centro della scena mondiale - diffondendone ulteriormente il mito - il Priorato di Sion, affermando - all'interno delle note storiche che precedono il romanzo - che la descrizione storica dell'organizzazione \u00e8 vera. Sono tali e tanti i punti di contatto con \"Il Santo Graal\" che Michael Baigent e Richard Leigh denunciarono Brown per plagio, perdendo per\u00f2 la causa. Henry Lincoln, invece, dichiarer\u00e0 di non credere pi\u00f9 minimamente alle teorie proposte da lui stesso nel libro.\nPi\u00f9 recenti studi hanno dimostrato connessioni del \"corpus\" leggendario di Rennes con i romanzi di Maurice Leblanc del ciclo di Lupin, aprendo nuovi orizzonti alle analisi storiche degli avvenimenti occorsi nell'Aude di fine Ottocento, che rappresentano il vero enigma di Rennes-le-Ch\u00e2teau.\nLa chiesa di Santa Maria Maddalena.\nNel frontone della chiesa v'\u00e8 scritto \"Terribilis est locus iste\" e ci\u00f2 ha fatto pensare a significati arcani ed esoterici. La frase per\u00f2 \u00e8 tutt'altro che incongrua in una chiesa, \u00e8 presente infatti nell'Antico Testamento nella scena della visione di Giacobbe (Genesi, 28; 17) ed il termine latino \"terribilis\", comunemente tradotto nell'italiano \"terribile\", ha anche il significato di \"cosa che incute rispetto\", concetto che richiama il \"timore di Dio\". Pertanto, si pu\u00f2 benissimo tradurre la frase nella seguente maniera: \"Questo luogo incute rispetto\", cio\u00e8 quello che si deve normalmente portare per un luogo religioso, e infatti la stessa frase si trova all'ingresso di molte altre chiese (ad esempio quella di San Michele a Monte Sant'Angelo, quella dei Santi Stefano e Margherita ad Arcola e quella della Maria SS Annunziata a Termini Imerese). La stessa frase \u00e8 anche l'incipit della preghiera di dedicazione delle chiese (\"In dedicatione ecclesiae\") e molti sono i canti liturgici intitolati \"Terribilis est\".\nAll'ingresso della chiesa \u00e8 situata l'acquasantiera, sotto la quale si trova un orrendo demone solitamente identificato con Asmodeo. Molti autori che si sono occupati di Rennes-le-Ch\u00e2teau, a partire dai soliti Baigent, Leigh e Lincoln, hanno scritto che si tratterebbe di una raffigurazione incongrua e misteriosa, cos\u00ec come la disposizione delle stazioni della Via Crucis in senso antiorario. Anche questi particolari per\u00f2 sono spiegabili nell'ambito dell'ortodossia cristiana: l'acquasantiera con il demone schiacciato e sconfitto dal battesimo si trova anche in altre chiese (ad esempio San Paolo fuori le Mura a Roma, la chiesa parrocchiale di Santa Lucia di Piave in Veneto, Saint Malo a Dinan in Bretagna o Montr\u00e9al nell'Aude, peraltro non molto lontano da Rennes-le-Ch\u00e2teau) a ricordo della domanda alla quale devono rispondere i padrini: \"Rinunci a Satana?\"; cos\u00ec come in ogni citt\u00e0 si trovano equamente distribuite Vie Crucis sia in senso orario che antiorario, non essendovi alcuna prescrizione liturgica in merito. Addirittura in Francia la maggioranza delle vie crucis risulta essere disposta in senso antiorario.\nIl 23 aprile 2017 una donna, rivendicando un presunto atto contro la Francia e la morte di bambini siriani (pi\u00f9 verosimilmente con problemi mentali), ha distrutto il volto e il braccio del demonio e parte della raffigurazione della Maddalena.\nIl 17 gennaio di ogni anno la chiesa di Santa Maria Maddalena \u00e8 meta di pellegrinaggio da parte di molti studiosi e curiosi per assistere al fenomeno delle \"mele blu\", un albero di luci creato dai raggi del sole attraversando le vetrate della chiesa. Un fenomeno simile \u00e8 stato rinvenuto lo stesso giorno in una chiesa poco distante da quella di Santa Maria Maddalena nel paesino di Brenac. Fenomeni luminosi di rifrazione e trasparenza di quel tipo, con colori e disegni variabili a seconda dei soggetti delle vetrate, sono per\u00f2 molto comuni e osservabili in moltissimi altri edifici che presentano vetrate rivolte verso il sole.\nCuriosit\u00e0.\nIl videogioco \"\" si svolge interamente nel villaggio e nei suoi dintorni ed illustra una serie di eventi sovrannaturali legati alla leggenda del paesino, mescolandoli ad un'analisi storica molto accurata."}
{"id": "1451166", "revid": "767487", "url": "https://it.wikipedia.org/wiki?curid=1451166", "title": "Ozone Depletion Potential", "text": "Il Potenziale di eliminazione dell'ozono (Ozone Depletion Potential o ODP) di un composto chimico \u00e8 il valore relativo di degrado della\nfascia di ozono che esso pu\u00f2 causare.\nCome standard \u00e8 assunto il triclorofluorometano (R-11), cui viene dato il valore di ODP pari a 1,0. Il clorodifluorometano (R-22), ad esempio, ha un ODP di 0,05.\nQuesto indicatore venne proposto per la prima volta nel 1983 da Wuebbles ed era definito come la misura dell'effetto distruttivo sull'ozono da parte di una sostanza comparato con una sostanza di riferimento.\nNello specifico il valore del potenziale di eliminazione dell'ozono associato ad una sostanza \u00e8 definito come il rapporto fra la perdita di ozono per la sostanza considerata e la perdita di ozono prodotta da una uguale massa di triclorofluorometano.\nUna stima del valore per una sostanza pu\u00f2 essere derivata dalla struttura chimica e dal tempo di semivita nell'atmosfera. I clorofluorocarburi hanno ODP circa uguale a 1. I bromofluorocarburi hanno ODP compreso fra 5 e 15. Gli idroclorofluorocarburi hanno un ODP molto basso, circa 0.005 - 0.2 dovuto al fatto che non riescono a raggiungere lo strato di ozono nella stratosfera perch\u00e9 si decompongono nella troposfera.\nGli idrofluorocarburi e gli idrofluoroeteri e i perfluoropolieteri non possiedono atomi di Cloro o Bromo. Quindi il loro ODP \u00e8 nullo.\nPer i fluidi refrigeranti, oltre all'ODP viene riportato anche il GWP (Global Warming Potential) ovvero il potenziale di riscaldamento globale."}
{"id": "1451169", "revid": "767487", "url": "https://it.wikipedia.org/wiki?curid=1451169", "title": "Cineteca", "text": "Una cineteca \u00e8 una collezione ordinata di materiali filmografici. In alcuni casi pu\u00f2 essere integrata da supporti audiovisivi moderni di facile consultazione.\nIl termine pu\u00f2 riguardare una collezione privata personale, ma pi\u00f9 spesso viene utilizzato per una estesa collezione fondata e mantenuta da un ente locale (municipio, regioni, universit\u00e0, musei, biblioteche) o da una istituzione e che viene condivisa da un gruppo di persone che singolarmente non sono in grado di affrontare l'acquisizione del materiale cinematografico. Tuttavia, con lo sviluppo di nuovi mezzi per la registrazione delle informazioni diversi dai libri e con le raccolte di questi oggetti, molte cineteche ora sono anche dei depositi e/o dei punti di accesso bibliotecari: volumi rari e recenti, stampe e riviste d'epoca o in corso; altri artefatti: microfilm, microfiche, nastri audio, CD, LP (riferibili a colonne sonore), video tape, betafilm, VHS e DVD, e provvedono postazioni per il pubblico deputate alla visione individuale dei materiali cinematografici.\nNascita delle cineteche.\nI primi nuclei delle moderne cineteche sono depositi e collezioni private di registi, produttori, attori, in seguito donati a istituzioni pubbliche e private, quando nel secondo dopoguerra nasce, a livello mondiale, l'esigenza di creare archivi conservativi e di consultazione atta a maturare una conoscenza storica del cinema (invisa alla storiografia ufficiale che solo negli ultimi trent'anni ha scoperto le potenzialit\u00e0 di testimonianza insita nel cinematografo). Nascono attorno agli anni quaranta le cineteche nazionali che iniziano a unirsi a livello planetario in un'associazione chiamata Federazione internazionale degli archivi filmografici."}
{"id": "1451173", "revid": "287204", "url": "https://it.wikipedia.org/wiki?curid=1451173", "title": "Campionato mondiale di baseball 2007", "text": "Il XXXVII Campionato mondiale di baseball si tenne dal 6 al 18 novembre 2007 a Taiwan. Il torneo venne vinto dagli Stati Uniti d'America.\nRisultati.\nPrimo turno.\nGruppo A.\n(1) Questa partita si sarebbe dovuta giocare inizialmente il 6 novembre ma venne in seguito rinviata al 12 novembre.\n(2) Perse a tavolino per aver schierato in campo 5 giocatori non in regola.\nG : giocate, V : vinte, P : perse, PF : punti fatti, PS : punti subiti, % : percentuale vittorie.\nGruppo B.\nG : giocate, V : vinte, P : perse, PF : punti fatti, PS : punti subiti, % : percentuale vittorie."}
{"id": "1451174", "revid": "599013", "url": "https://it.wikipedia.org/wiki?curid=1451174", "title": "Centro italiano ricerche aerospaziali", "text": "Il Centro Italiano di Ricerche Aerospaziali (CIRA S.C.p.A.) \u00e8 un organismo di ricerca applicata operante in ambito aeronautico e spaziale, con sede a Capua. Si tratta di un partenariato pubblico-privato, costituito da una societ\u00e0 di capitali senza scopo di lucro e a controllo governativo.\nLa sede del centro \u00e8 a Capua, dove si trovano anche prestigiosi impianti di sperimentazione di rilevanza europea ed internazionale. Come tutti i centri di ricerca aerospaziali governativi, operanti nei paesi maggiormente industrializzati, il CIRA sviluppa sia ricerche teoriche di respiro internazionale, sia dimostratori per la sperimentazione in condizioni operativamente rilevanti delle tecnologie proposte. Questi ultimi progetti sono realizzati in sinergia con le imprese private nazionali, con l'obiettivo di migliorarne la competitivit\u00e0 e di esplorare piani di sviluppo tecnologico di lungo termine non affrontabili esclusivamente con le logiche di profitto di impresa. Attualmente conta circa 370 dipendenti tra tecnologi, ricercatori e personale di supporto.\nStoria.\nIl CIRA fu fondato nel 1984, nell'ambito del Programma nazionale di ricerca aerospaziale (PRO.R.A.), di cui \u00e8 soggetto attuatore, grazie ad un protocollo d'intesa firmato da imprese private ed istituzioni pubbliche. Attualmente \u00e8 ordinato come una societ\u00e0 consortile per azioni di diritto italiano ed \u00e8 regolamentato da leggi dello stato italiano. Presieduto inizialmente da Luigi Gerardo Napolitano, che contribu\u00ec fortemente alla sua istituzione, \u00e8 stato successivamente guidato da diverse alte personalit\u00e0 dell'industria e della ricerca aerospaziale.\nOrganizzazione.\n\u00c8 una societ\u00e0 consortile, i cui principali azionisti sono l'Agenzia spaziale italiana, il Consiglio nazionale delle ricerche, la Regione Campania e le maggiori imprese del settore aeronautico e spaziale operanti in Italia, rappresentate nel consiglio di amministrazione dall'AIAD (Federazione delle aziende italiane per l'aerospazio, la difesa e la sicurezza).\nLa sede e i laboratori del centro sono situati a circa 50\u00a0km a nord di Napoli presso la citt\u00e0 di Capua, zona scelta per l'alta concentrazione di aziende aerospaziali e la presenza di ben due universit\u00e0 con corsi di ingegneria aerospaziale, la Federico II e la Seconda Universit\u00e0 di Napoli.\nLaboratori di ricerca.\nIl centro si sviluppa su una superficie rettangolare di circa 1\u00a0km x 1,5\u00a0km, che accoglie, oltre agli uffici del personale, diversi laboratori ad alta tecnologia, alcuni unici al mondo. In questi laboratori (gallerie del vento, impianti di crash) vengono effettuati esperimenti scientifici e prove ad alta tecnologia per la validazione di componenti industriali innovativi, sviluppati anche da imprese private italiane ed estere. Gli impianti sono impiegati anche dalle pi\u00f9 importanti agenzie spaziali di tutto il mondo per le prove a terra di componenti che poi verranno lanciati nello spazio.\nLaboratori teorico numerici.\nLaboratori di questo tipo permettono di condurre analisi teoriche in svariati campi.\n\u00c8 qui che, nelle fasi iniziali, si sviluppa il progetto e se ne valutano, sempre a livello teorico, la fattibilit\u00e0, i limiti e i pregi. Solo una volta che queste analisi hanno dato esito soddisfacente si passa alla fase successiva della sperimentazione nei laboratori di terra.\nI principali campi in cui sono effettuate le analisi sono:\nIl laboratorio di calcolo \u00e8 dotato di alcuni cluster multi-node multiprocessor, il pi\u00f9 potente dei quali, denominato Turing, \u00e8 composto da 42 nodi di calcolo equipaggiati con 2 CPU Intel E5-2697v4, per un totale di circa 1500 core, ai quali si aggiungono alcune GPU Xeon Phi e Pascal, per una potenza ci calcolo totale di circa ; La potenza aggregata complessiva disponibile al CIRA, compresa quella ottenuta dalle GPU, risulta pari a 78 TFlops. Sono previsti potenziamenti del centro di calcolo che porteranno la potenza computazionale a 300 TFlops.\nLaboratori di terra (grandi impianti di sperimentazione).\nDi solito la seconda fase di un progetto consiste nello sperimentarne la validit\u00e0 in condizioni ambientali controllate, ottenibili solo all'interno di appositi laboratori a terra.\nQui i progetti sono testati in particolari condizioni, decise di volta in volta in base alle caratteristiche dello stesso.\nMolto spesso ci\u00f2 richiede condizioni estreme a causa dei forti stress di natura differente che, per loro stessa natura, sarebbero difficili da ottenere in un ambiente non artificiale, e, comunque, mai regolabili o gestibili con la stessa facilit\u00e0 e precisione di un laboratorio a terra.\nMolti dei laboratori di terra del CIRA sono unici al mondo per dimensione o capacit\u00e0 di impiego e spesso sono utilizzati per progetti di paesi molto sviluppati in campo aerospaziale che, nonostante le proprie capacit\u00e0 e risorse, si affidano al CIRA per effettuare esperimenti inattuabili in altri centri di ricerca.\nIcing Wind Tunnel (IWT).\nQui sono effettuati gli esperimenti che simulano la bassa temperatura delle quote superiori della troposfera e le condizioni di formazione di ghiaccio sulle superfici portanti degli aeromobili all'interno delle nubi.\nL'IWT \u00e8 ampiamente utilizzato dalle industrie aeronautiche nazionali ed estere per studiare e prevenire i fenomeni di icing sui propri velivoli.\nGalleria ipersonica al plasma (PWT).\nLe gallerie al plasma del CIRA sono state impiegate diverse volte dall'Agenzia spaziale europea (ESA), dalla NASA e all'Agenzia spaziale giapponese (JAXA) per la caratterizzazione dei propri componenti spaziali. A suo tempo l\"ESA ne ha finanziato in parte la costruzione.\nScirocco.\nScirocco \u00e8 un impianto che appartiene alla classe delle galleria al plasma (PWT - Plasma Wind Tunnel).\nPer certi versi \u00e8 l'opposto del IWT: qui infatti, come evocato dal nome, si fanno esperimenti ad altissima temperatura e a velocit\u00e0 tipiche di un rientro in atmosfera dallo spazio, piuttosto che di un volo in troposfera.\nScirocco \u00e8 il PWT pi\u00f9 potente al mondo, con un arco elettrico della potenza di 70\u00a0MW: il secondo impianto pi\u00f9 grande in Europa, appartenente alla stessa classe di funzionamento, dispone di un arco elettrico della potenza di \"soli\" 3\u00a0MW.\nGhibli.\nGhibli \u00e8 una struttura dalle stesse caratteristiche di Scirocco ma con una minor potenza installata (2\u00a0MW).\nPilot Transonic Wind (PT1).\n\u00c8 una galleria del vento per regimi che vanno dal subsonico al supersonico caratterizzata da alta versatilit\u00e0 operativa e costi di gestione relativamente contenuti utilizzata principalmente per effettuare prove aerodinamiche e di acustica. \nLaboratorio d'Impatto di Strutture Aerospaziali (LISA).\n\u00c8 il \"crash test\" per aeromobili, in cui si valutano le caratteristiche di impatto e di resistenza all'impatto delle strutture degli aeromobili.\nEsso \u00e8 stato utilizzato anche per la simulazione di prove di impatto su suolo marziano.\nLaboratorio di qualifica spaziale.\nPermette di validare la resistenza dei componenti elettronici, e dei relativi supporti meccanici, in condizioni ambientali estreme di temperatura, pressione e vibrazione.\nLaboratori di volo.\nCome gi\u00e0 accennato, il CIRA \u00e8 uno dei pochi centri di ricerca al mondo ad avere dei laboratori di volo che consistono in aeroplani e navette spaziali che permettono di validare, in un ambiente operativamente rilevante, le tecnologie precedentemente elaborate nei laboratori teorico-numerici e sperimentate nei laboratori di terra. I laboratori di volo sono sviluppati in due programmi principali.\nProgramma \"Unmanned Aerial Vehicles\" (UAV).\nConsiste nello sviluppo di tecnologie per velivoli a pilotaggio remoto (APR), sia allo scopo di aumentarne il livello di sicurezza, sia al fine di ampliarne l'autonomia.\nIn tale ambito il CIRA ha sviluppato principalmente tecnologie di volo autonomo, ad esempio per l'atterraggio e il decollo, per l'evitamento delle collisioni in volo con altri velivoli, per la pianificazione e la ripianificazione al volo della rotta. Le tecnologie sono state testate, come avviene oggi anche in altri centri di ricerca aerospaziali, su un velivolo a pilotaggio opzionale, specificatamente modificato per il volo autonomo a partire da un comune velivolo di aviazione civile. Ancora oggi il CIRA dispone di questa facility sulla quale continua a validare le tecnologie sviluppate.\nProgramma \"Unmanned Space Vehicles\" (USV).\nProgramma ambizioso che prevede la creazione di una famiglia di navette spaziali in grado di testare diverse configurazioni di volo soprattutto quelle riguardanti il rientro in atmosfera dallo spazio.\nSu questi velivoli sono validate nuovissime tecnologie nel campo dei materiali termo-resistenti, il sistema automatico di volo di cui dispone l'USV e, naturalmente, la particolare configurazione aerodinamica che si verrebbe a creare in un volo ad alto numero di Mach.\nIl CIRA ha realizzato fino ad oggi due navette per la sperimentazione, Castore e Polluce, dedicate al volo transonico e basso-supersonico (circa 1.200\u00a0km/h). I velivoli sono stati sganciati da pallone stratosferico dalla base di Arbatax in Sardegna. La prima missione \u00e8 stata eseguita il 24 febbraio 2007 da Castore, la seconda missione, \u00e8 stata invece effettuata l'11 aprile 2010 da Polluce. L'USV ha raggiunto la velocit\u00e0 di Mach 1.23 e sono state eseguite in modo completamente autonomo e gestite dal computer di bordo complesse manovre con virate e variazioni di assetto, fino all'ammaraggio.\nLe tecnologie sviluppate hanno permesso al CIRA di contribuire alla missione dell'Agenzia spaziale europea IXV (Intermediate eXperimental Vehicle), una navetta simile a quelle realizzate dal CIRA, lanciata dal propulsore europeo Vega nel febbraio 2015 dalla base spaziale europea di Kourou. Il rientro in atmosfera \u00e8 stato eseguito dopo un breve volo orbitale, mantenendo una configurazione di discesa planata.\nCompartecipazioni.\nIl CIRA \u00e8 ente associato delle principali reti europee di centri di ricerca governativi in ambito aeronautico e spaziale. In particolare, rappresenta la ricerca italiana nell'EREA (association of European Research Establishments in Aeronautics) e nell'ESRE (association of European Space Research Establishments). Inoltre fa parte di diversi distretti industriali e reti di impresa.\nDal 2005, il CIRA \u00e8 anche uno dei soci del Centro euro-mediterraneo sui cambiamenti climatici (CMCC), altro centro di eccellenza italiano attivo nell'ambito della climatologia.\nIl CIRA nella panoramica nazionale ed internazionale.\nIl CIRA dispone di laboratori sia di terra che di volo, la cui sinergia con quelli teorico-numerici, permette di avviare progetti altamente tecnologici e innovativi, sviluppandoli e seguendoli, in alcuni casi, fino alla definizione di un prodotto. Il CIRA sviluppa progetti pi\u00f9 applicativi e di pi\u00f9 ampie dimensioni rispetto a quelli delle Universit\u00e0, con cui tuttavia mantiene stretti rapporti di collaborazione. Molto spesso le tecnologie sviluppate dal CIRA partono da studi pi\u00f9 teorici effettuati proprio dalle Universit\u00e0 italiane. Rispetto alle imprese orientate al profitto, il CIRA studia tecnologie che troveranno la loro piena maturit\u00e0 in tempi pi\u00f9 lunghi e segue progetti mediamente a pi\u00f9 alto rischio di successo tecnologico. A differenza delle imprese, il CIRA diffonde apertamente gran parte dei propri studi, in modo che essi siano accessibili e dunque liberamente riutilizzabili. Il ruolo intermedio tra Universit\u00e0 e Industria lo rende spesso l'ideale interlocutore di entrambe e un nodo di raccordo importante tra i due mondi. Il CIRA, per quanto di dimensioni pi\u00f9 contenute rispetto ad analoghi centri dei paesi pi\u00f9 sviluppati, risulta un'eccellenza in ambito nazionale ed internazionale, anche grazie all'alto livello di competenza e specializzazione del suo personale, i cui meriti tecnici e scientifici trovano riconoscimento anche all'estero.\nIl centro \u00e8 stato scelto come Project Engineer e Design Authority del velivolo sperimentale EFTV (Experimental Flight Test Vehicle) nell'ambito del progetto europeo per lo sviluppo e realizzazione di un dimostratore ipersonico Hexafly."}
{"id": "1451175", "revid": "339392", "url": "https://it.wikipedia.org/wiki?curid=1451175", "title": "Andres Roberto Yllana", "text": ""}
{"id": "1451176", "revid": "1186766", "url": "https://it.wikipedia.org/wiki?curid=1451176", "title": "Coolhunting", "text": "Il coolhunting (termine nato negli Stati Uniti negli anni ottanta) rappresenta uno strumento del marketing, esploso tra la fine del XX secolo e l'inizio del XXI secolo, che si occupa dell'osservazione delle tendenze e dei modelli culturali che si stanno formando o evolvendo nei media, nella moda e pi\u00f9 in generale nelle pratiche quotidiane degli attori sociali.\n\"Cool\" \u00e8 un termine in uso nello slang anglosassone e significa letteralmente \"fresco\", ma fu usato nell'accezione di \"qualcosa di nuovo\" a partire dagli anni sessanta mediando un'espressione di origine musicale collegata al nuovo stile del Jazz. Associato prima alle subculture giovanili e fatto proprio dal linguaggio pubblicitario a partire dagli anni ottanta, il termine \u00e8 entrato anche nei vocabolari giovanili non anglosassoni.\nMetodologia.\nIl coolhunting applica un approccio sociologico di \"cult research\" che si realizza mediante desk analysis (ad es. websurfing, social networking, blog) o esplorazione visiva e diretta dei mondi e degli scenari di riferimento e delle culture giovanili (utilizzando spesso immagini fotografiche e/o video a supporto delle ricerche). La matrice osservativa del coolhunting lo avvicina a metodologie di stampo sociologico ed etnografico.\nOgni Cool-hunter pu\u00f2 operare come free-lance o per incarico di un'agenzia di ricerca che fornisce un brief sugli ambiti di interesse della ricerca da effettuare; fornisce materiale utile a delineare, in anticipo sui tempi, le mode e i linguaggi \"che verranno\" nell'ambito degli eventi, dei media, dello spettacolo, del marketing, della comunicazione, del fashion system, dei consumi culturali. Da fenomeno di nicchia il coolhunting sta diventando una professione ben delineata, alla quale iniziano ad essere dedicati i primi corsi di formazione."}
{"id": "1451178", "revid": "767487", "url": "https://it.wikipedia.org/wiki?curid=1451178", "title": "Il mio piede sinistro", "text": "Il mio piede sinistro (\"My Left Foot: The Story of Christy Brown\") \u00e8 un film del 1989 diretto da Jim Sheridan, tratto dall'omonimo libro che racconta la vita incredibile di Christy Brown, scrittore e pittore irlandese, nato con un handicap fisico molto grave: l'unica parte del corpo di cui possiede ogni funzione \u00e8 il piede sinistro.\nIl film \u00e8 interpretato da Daniel Day-Lewis, che per l'occasione ha voluto imparare a scrivere con l'estremit\u00e0 del piede. L'interpretazione gli varr\u00e0 il suo primo Oscar come miglior attore protagonista.\nTrama.\nChristy Brown, tredicesimo figlio di famiglia operaia e affetto da paralisi cerebrale, riesce progressivamente a controllare il piede sinistro e a utilizzarlo per diventare un apprezzato pittore e scrittore. Sostenuto amorevolmente dalla famiglia e soprattutto dalla madre, Christy diventer\u00e0 una persona rispettata da tutti e riuscir\u00e0 a convolare a nozze con la sua infermiera.\nRiconoscimenti.\nNel 1999 il British Film Institute l'ha inserito al 53\u00ba posto della lista dei migliori cento film britannici del XX secolo."}
{"id": "1451190", "revid": "2096950", "url": "https://it.wikipedia.org/wiki?curid=1451190", "title": "Arianna Marchetti", "text": "Carriera.\nDebutta nel 1995 partecipando al concorso di Miss Italia vincendo il titolo di \"Ragazza in Gambissime 1995\" e arrivando seconda dietro Anna Valle. Successivamente lavora come modella e attrice per diversi spot televisivi (deodorante Breeze, ecc.).\nNel 1998, in occasione delle sfilate dell'edizione autunnale della settimana della moda di Milano, \u00e8 lei la modella scelta per indossare in passerella il \"pubikini\" (differente dal capo omonimo disegnato da Rudi Gernreich negli anni '80) realizzato dalla stilista Cristina Ferrari per la collezione mare 1999 di Fisico, un costume bikini dotato solo della parte inferiore, di dimensioni ridotte rispetto al normale, che ottenne una certa attenzione da parte dei media con relativo \"scandalo\".\nIn televisione \u00e8 la valletta della trasmissione calcistica \"Pressing Champions League\" nell'anno 2000 e, sempre nello stesso anno, conduce le strisce \"Aspettando il\u2026 Pavarotti &amp; Friends 2000\" e \"Pavarotti &amp; Friends 2000: countdown\" trasmessi da RaiUno.\nLa notoriet\u00e0 presso il grande pubblico arriva nel 2003 quando diventa annunciatrice televisiva di Rai 2 alternandosi con Janet De Nardis, ruolo che mantiene fino ai primi di luglio del 2009.\nNel 2009 recita in un episodio della fiction di Rai 1. Nel 2012 interpreta la parte di Rosalia nell'episodio La scatola rossa della serie televisiva Nero Wolfe trasmessa in prima serata su Rai 1."}
{"id": "1451195", "revid": "123008464", "url": "https://it.wikipedia.org/wiki?curid=1451195", "title": "Coppa del Mondo di pallavolo maschile 1985", "text": "La quinta edizione della Coppa del Mondo di pallavolo maschile si \u00e8 tenuta in Giappone dal 22 novembre al 1\u00ba dicembre del 1985."}
{"id": "1451198", "revid": "1573940", "url": "https://it.wikipedia.org/wiki?curid=1451198", "title": "Lophodoris scala", "text": "Lophodoris scala \u00e8 un mollusco nudibranchio della famiglia Goniodorididae.\nDistribuzione e habitat.\nReperibile unicamente a San Paolo, Brasile."}
{"id": "1451207", "revid": "834", "url": "https://it.wikipedia.org/wiki?curid=1451207", "title": "Bartolomeus Spranger", "text": ""}
{"id": "1451215", "revid": "254059", "url": "https://it.wikipedia.org/wiki?curid=1451215", "title": "Benigno Calvi", "text": "Il 29 ottobre 1993 il Cardinale Martini ne avvi\u00f2 la Causa di Beatificazione in seduta pubblica, nella chiesa parrocchiale di Concesa. Attualmente il Processo diocesano \u00e8 terminato e poco prima della morte Giovanni Paolo II lo ha dichiarato Venerabile.\nI suoi resti mortali riposano nel Santuario Carmelitano della Divina Maternit\u00e0 luogo presso cui il Venerabile mor\u00ec."}
{"id": "1451216", "revid": "287204", "url": "https://it.wikipedia.org/wiki?curid=1451216", "title": "Pichee", "text": "Le Pichee sono un gruppo montuoso delle Prealpi Giudicarie nelle Prealpi Bresciane e Gardesane. Sono situate a nord della val di Ledro e raggiungono la loro altitudine massima con il Monte Tofino (2.140\u00a0m).\nMorfologia.\nViste dalla valle del Magnone le Pichee si presentano come un blocco compatto con 4 cime, mentre a sud si staglia il Monte di Tratt la cui appartenenza al gruppo delle pichee \u00e8 incerta, tra il Monte di Tratt e le Pichee in senso stretto si trova la Val Ten\u00e9ra dove nasce un piccolo torrentello che sfocia nel lago di Tenno.\nViste dalla Val di Concei le Pichee risultano invece come un blocco di cime quasi separate. Partendo da Bocca di Tratt troviamo il Monte di Tratt (1890\u00a0m), la Mazza di Pichea (2003\u00a0m), il Tofino (2140\u00a0m), il Corno di Pichea (2098\u00a0m). e il Corno del Lione (2070\u00a0m). A sud (lato valle del Magnone) il sinclinale si interrompe con un'anticlinale che forma il monte Vender (1540\u00a0m), infine terminano formando il monte Tombio (804\u00a0m). e il monte Lione (1340\u00a0m). A nord (lato valle di Concei) il sinclinale scende diretto fino a passo Concei (1130\u00a0m).\nGeologia.\nLe Pichee sono un gruppo montuoso alpino formato, come tutti i monti delle giudicarie, da calcari misti, formatesi con il resto delle alpi tra il Miocene e L'Oligocene, hanno una cresta con cime tutte affiancate e poco distinte le une dalle altre. Nella zona est, dove il sinclinale \u00e8 interrotto da un'anticlinale, troviamo molte sorgenti che danno vita a pi\u00f9 ruscelli; tre di queste, una che sgorga alle falde della parete cimale a 1811 metri d'altitudine, un'alle falde del Monte Vender a 1446\u00a0m. e una sul monte Lione a 1320\u00a0m. formano 3 rii (rio di centro, rio di sinistra e rio di destra) che nella valle sottostante si uniscono dando vita al fiume Magnone che porta questo nome fino alle cascate del Varone per poi prendere il nome di fiume Varone."}
{"id": "1451221", "revid": "842", "url": "https://it.wikipedia.org/wiki?curid=1451221", "title": "Isomorfa", "text": ""}
{"id": "1451223", "revid": "228587", "url": "https://it.wikipedia.org/wiki?curid=1451223", "title": "Progressione del record mondiale dei 200 m misti", "text": "Il primo record mondiale dei 200\u00a0m misti maschili in vasca lunga (50\u00a0m) \u00e8 stato riconosciuto ufficialmente dalla FINA nel 1956, quello femminile nel 1957. In vasca corta (25\u00a0m) i record del mondo sono invece omologati dal 3 marzo 1991.\nNei 200\u00a0m misti si effettua un cambio di stile ogni 50\u00a0m; l'ordine in cui vengono nuotati \u00e8 il seguente: delfino, dorso, rana, e stile libero.\nUomini.\nVasca lunga.\nLegenda: \nVasca corta.\nLegenda: \nDonne.\nVasca lunga.\nLegenda: \nVasca corta.\nLegenda: "}
{"id": "1451236", "revid": "287204", "url": "https://it.wikipedia.org/wiki?curid=1451236", "title": "Mendes (Brasile)", "text": "Mendes \u00e8 un comune del Brasile nello Stato di Rio de Janeiro, parte della mesoregione Metropolitana di Rio de Janeiro e della microregione di Vassouras."}
{"id": "1451244", "revid": "1870773", "url": "https://it.wikipedia.org/wiki?curid=1451244", "title": "Inserzione Aron", "text": "L'inserzione Aron \u00e8 un metodo di misura della potenza elettrica di un sistema trifase tramite l'ausilio di due soli wattmetri. Prende il nome dal fisico tedesco Hermann Aron.\nSebbene in un sistema trifase le potenze da misurare siano tre, una per ogni fase, con l'ausilio dell'inserzione Aron si riesce a misurare la potenza del sistema con due soli wattmetri, collegando ad esempio le amperometriche sulle fasi 1 e 2 e le voltmetriche tra le fasi 1-3 e 2-3. La somma delle letture dei due wattmetri \u00e8 la potenza attiva assorbita dal sistema trifase.\nI wattmetri possono essere collegati con le amperometriche su due fasi qualsiasi mentre le voltmetriche vanno collegate con un capo sulla stessa fase dell'amperometrica e l'altro capo sulla fase libera. Sono quindi possibili tre configurazioni, tutte valide.\nLa spiegazione in formule di questo metodo \u00e8 esposta di seguito. Ponendo formula_1 le tensioni stellate delle tre fasi (R, S, T in figura), la potenza attiva del sistema \u00e8:\nIn un sistema trifase a tre fili vale la relazione:\nEcco ora le tre combinazioni. Sostituendo formula_4 otteniamo una prima configurazione:\nDove formula_7 indicano le tensioni concatenate tra le fasi 1-2 e 3-2, rispettivamente. \nSostituendo invece formula_8 otteniamo la seconda configurazione:\nMentre sostituendo formula_10 otteniamo la terza:\nL'inserzione Aron \u00e8 valida soltanto per sistemi trifasi a tre fili perch\u00e9 per i sistemi a quattro fili (3 +N), la somma delle correnti delle tre fasi, non \u00e8 zero ma uguale e contraria a quella del neutro.\nMediante l'inserzione Aron \u00e8 anche possibile misurare, per sistemi simmetrici ed equilibrati, la potenza reattiva assorbita dalla rete.\nErrori di misura.\nIl fattore di potenza \u00e8 dato da:\nformula_13\nadesso dimostreremo che l'inserzione di Aron ha dei grossi limiti quando il fattore di potenza \u00e8 basso.\nl'errore assoluto nella misura della potenza attiva \u00e8 dato da:\nformula_14\nl'errore relativo sar\u00e0 dunque:\nformula_15\nsi pu\u00f2 dimostrare che per formula_16 formula_17 e formula_18 hanno valori prossimi e segno opposto ed in particolare per formula_19 risulta formula_20 quindi l'errore relativo tende all'infinito."}
{"id": "1451251", "revid": "287204", "url": "https://it.wikipedia.org/wiki?curid=1451251", "title": "Hurin di Emyn Arnen", "text": ""}
{"id": "1451262", "revid": "1488558", "url": "https://it.wikipedia.org/wiki?curid=1451262", "title": "Tor Lupara", "text": "Tor Lupara \u00e8 una frazione del comune di Fonte Nuova nella citt\u00e0 metropolitana di Roma Capitale, nonch\u00e9 centro pi\u00f9 grande e sede comunale dello stesso.\nStoria.\nIn epoca romana fu \"vicus\" romano o \"castra\" a difesa di Nomentum, come attestano le tombe rupestri rinvenute in localit\u00e0 Quarto Conca e i resti di ville romane (datate 337).\nNel Medioevo fu \"castrum\" fortificato. In via della Torre \u00e8 la torre semaforica eponima che d\u00e0 il nome al centro abitato, dato che sulla via (probabile traversa all'epoca della Nomentana) si stanzi\u00f2, nel Medioevo, un nuovo nucleo abitato che dalla torre prese il nome. La torre dapprima si chiam\u00f2 Torre San Sebastiano: secondo varie leggende, le guardie a difesa della torre impugnavano delle lupare, cosicch\u00e9 la torre cambi\u00f2 il nome nella maniera odierna. La Torre \u00e8 attualmente in fase di riassetto e ristrutturazione.\nIl centro attuale si svilupp\u00f2 a partire dal secondo dopoguerra, dagli anni cinquanta in poi, dapprima sulla Nomentana, in localit\u00e0 Tecla, poi con diramazioni si estese fino all'espansione attuale, espansione ancora in corso.\nDapprima frazione di Mentana, dal 15/10/2001, in seguito a raccolta di firme e indizione di un referendum popolare, il centro ora fa parte del nuovo comune di Fonte Nuova.\nIl centro \u00e8 sede dell'anagrafe e del Comune di Fonte Nuova.\nMonumenti e luoghi d'interesse.\nOltre alle gi\u00e0 citata Tor Lupara e le tombe rupestri di Quarto Conca vi sono:"}
{"id": "1451268", "revid": "110157", "url": "https://it.wikipedia.org/wiki?curid=1451268", "title": "Un'analisi simbolica dei rel\u00e8 e dei circuiti", "text": "Un'analisi simbolica dei rel\u00e8 e dei circuiti (\"A Symbolic Analysis of Relay and Switching Circuits\") \u00e8 una tesi di laurea (di secondo livello nel sistema americano, relativa ad un titolo accademico di \"Master of Science\") al MIT, scritta da Claude Elwood Shannon nel 1938, e considerata un documento fondamentale per lo sviluppo dell'elettronica digitale. La tesi fu sviluppata sotto la supervisione del fisico e matematico del MIT Frank L. Hitchcock.\nIn questo lavoro Shannon mette in relazione diretta l'algebra di Boole e le reti elettromeccaniche digitali, basate su rel\u00e8, allora utilizzate nelle comunicazioni telefoniche. La tesi dimostra che le reti digitali possono essere utilizzate per risolvere equazioni booleane e che quindi, all'inverso, l'algebra di Boole pu\u00f2 essere usata per descrivere una rete digitale.\nLa tesi, che non attir\u00f2 immediatamente una grande attenzione, divenne nota tra gli ingegneri durante e dopo la seconda guerra mondiale. Da allora la relazione tra circuiti digitali ed algebra di Boole \u00e8 divenuta la base dello sviluppo di circuiti logici, che rappresentano la base della moderna elettronica digitale. Il professor Howard Gardner, dell'universit\u00e0 di Harvard, ha affermato che questa \u00e8 stata \"probabilmente la pi\u00f9 importante ed anche la pi\u00f9 famosa tesi del secolo\"; per essa nel 1940 Shannon ottenne il premio dell'Istituto americano degli ingegneri \"Alfred Nobel\"."}
{"id": "1451271", "revid": "1788047", "url": "https://it.wikipedia.org/wiki?curid=1451271", "title": "Abar\u00e9", "text": "Abar\u00e9 \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Paulo Afonso."}
{"id": "1451272", "revid": "372624", "url": "https://it.wikipedia.org/wiki?curid=1451272", "title": "Giacomo Bolognini", "text": "Figlio di Giacomo Bolognini e di Elisabetta Galineri, ma rimasto sin da piccolo orfano di padre,\nfu educato alla pittura dallo zio Giovan Battista Bolognini, nella quale dimostr\u00f2 una buona inclinazione e una buona erudizione al punto da vincere il premio della prima classe all'accademia. Fu un vorace lettore di libri di letteratura e un fertile pittore. Le sue opere furono richieste un po' da tutta l'Italia, basti pensare a Roma, a Mantova, a Venezia e alcune sono all'estero, vedi Praga e Cadice.\nVenne aggregato all'accademia Clementina, di cui fu direttore nel 1715.\nEbbe una famiglia numerosa, composta da due figli, Giovanni Battista e Francesco, e quattro figlie, Anna, Olimpia, Rosalba e Teresa, avute con la moglie Antonia Margherita Contoli.\nDipinse \"San Francesco riceve le stigmate\" per la chiesa Santi Sebastiano e Rocco a Bologna, il \"Cristo morto con la vergine Maria e Maria Maddalena\" e la \"Guarigione di un ossesso\" nella Pinacoteca di Bologna."}
{"id": "1451274", "revid": "1788047", "url": "https://it.wikipedia.org/wiki?curid=1451274", "title": "Acajutiba", "text": "Acajutiba \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Alagoinhas."}
{"id": "1451282", "revid": "834", "url": "https://it.wikipedia.org/wiki?curid=1451282", "title": "Claude Luis Berthollet", "text": ""}
{"id": "1451283", "revid": "1788047", "url": "https://it.wikipedia.org/wiki?curid=1451283", "title": "Adustina", "text": "Adustina \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Ribeira do Pombal."}
{"id": "1451284", "revid": "834", "url": "https://it.wikipedia.org/wiki?curid=1451284", "title": "Claude-Louis Berthollet", "text": ""}
{"id": "1451287", "revid": "661526", "url": "https://it.wikipedia.org/wiki?curid=1451287", "title": "Una teoria matematica della comunicazione", "text": "A Mathematical Theory of Communication \u00e8 un articolo pubblicato da Claude Shannon nel Bell System Technical Journal nel 1948. Questo lavoro viene considerato una delle ricerche che fondarono la moderna teoria dell'informazione. Nell'articolo Shannon defin\u00ec i componenti base delle comunicazioni digitali:\nNel lavoro svilupp\u00f2 i concetti fondamentali di entropia e ridondanza informativa, alla base della teoria dei codici e della codifica di sorgente nelle comunicazioni digitali."}
{"id": "1451293", "revid": "767487", "url": "https://it.wikipedia.org/wiki?curid=1451293", "title": "La scuola dei dritti", "text": "La scuola dei dritti (\"School for Scoundrels\") \u00e8 un film del 1960 diretto da Robert Hamer.\nTrama.\nHenry Palfrey, un piccolo industriale, cade spesso vittima di imbrogli e truffe. Stanco di subire continue ruberie si iscrive ad un corso anti-imbroglioni tenuto da un imbroglione professionista, Stephen Potter che gli insegner\u00e0 tutte le tecniche per evitare fregature, ma anche per darle. Pronto per affrontare il mondo, Henry riuscir\u00e0 a rifarsi di tutti gli imbrogli subiti, compreso quello, forse il peggiore, fatto dal suo migliore amico, che gli ha soffiato la ragazza, che riuscir\u00e0 a riconquistare."}
{"id": "1451294", "revid": "1788047", "url": "https://it.wikipedia.org/wiki?curid=1451294", "title": "\u00c1gua Fria", "text": "\u00c1gua Fria \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Feira de Santana."}
{"id": "1451296", "revid": "117835829", "url": "https://it.wikipedia.org/wiki?curid=1451296", "title": "Giuseppe D'Angelo", "text": "Biografia.\nProfessore di filosofia, vicino alle gerarchie ecclesiastiche ennesi, ufficiale di fanteria durante la seconda guerra mondiale, diviene nel 1944 riferimento dei reduci di guerra della provincia. Eletto sindaco di Calascibetta, nelle prime elezioni per l'Assemblea regionale siciliana, nel 1947, viene eletto nel collegio di Enna nella lista della Democrazia Cristiana. Diviene subito assessore regionale, con delega all'alimentazione. Nei successivi governi, sar\u00e0 ai Lavori pubblici, e poi al Turismo nella II legislatura (1951-55).\nNella III legislatura inizia come assessore all'Amministrazione civile, ma poi passa all'opposizione dei governi guidati da Silvio Milazzo e si avvicina alla sinistra DC. Dopo la crisi del milazzismo, nel settembre 1961 viene chiamato a guidare il primo governo regionale di centro-sinistra, il primo del genere in tutta Italia. Guider\u00e0 sei governi, fino al 4 agosto 1964.\nSi adoper\u00f2 da presidente della Regione per la moralizzazione della vita pubblica, contro gli esattori privati, e per il riscatto dell'isola dalla criminalit\u00e0 mafiosa. Durante la sua legislatura e imponendosi sul suo stesso partito, riusc\u00ec ad ottenere che l'Assemblea regionale siciliana chiedesse l'istituzione di una Commissione parlamentare di inchiesta sulla mafia (mozione approvata dall'Assemblea siciliana il 30 marzo 1962). Cadde per le posizioni poco chiare emerse nella sua coalizione, ad opera in particolare del PSI.\nLa legislatura successiva, nelle elezioni del 1967, non venne rieletto.\nSuccessivamente diverr\u00e0 presidente dell'Ente Minerario Siciliano (EMS), e poi della Siciliana gas, la societ\u00e0 regionale per la metanizzazione dell'isola."}
{"id": "1451297", "revid": "1788047", "url": "https://it.wikipedia.org/wiki?curid=1451297", "title": "Aiquara", "text": "Aiquara \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1451304", "revid": "1788047", "url": "https://it.wikipedia.org/wiki?curid=1451304", "title": "Alagoinhas", "text": "Alagoinhas \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Alagoinhas."}
{"id": "1451308", "revid": "35804", "url": "https://it.wikipedia.org/wiki?curid=1451308", "title": "Acajutla", "text": "Acajutla \u00e8 un comune della parte sud-occidentale del dipartimento di Sonsonate, in El Salvador, che si affaccia sull'oceano Pacifico.\nLa citt\u00e0 \u00e8 il principale porto del paese e da qui partono le esportazioni di caff\u00e8, zucchero e balsamo."}
{"id": "1451309", "revid": "35804", "url": "https://it.wikipedia.org/wiki?curid=1451309", "title": "Armenia (Sonsonate)", "text": "Armenia \u00e8 un comune del dipartimento di Sonsonate, in El Salvador.\nStoria.\nAttuale sindaco del comune \u00e8 Carlos Rivera Molina (ARENA). Molina \u00e8 stato eletto una prima volta nel 2002, prendendo il posto di Moises Alvarado, del FMLN, ed \u00e8 stato rieletto per un secondo mandato nel marzo del 2006."}
{"id": "1451310", "revid": "1788047", "url": "https://it.wikipedia.org/wiki?curid=1451310", "title": "Alcoba\u00e7a (Brasile)", "text": "Alcoba\u00e7a \u00e8 un comune del Brasile nello Stato di Bahia, parte della mesoregione del Sul Baiano e della microregione di Porto Seguro."}
{"id": "1451312", "revid": "287204", "url": "https://it.wikipedia.org/wiki?curid=1451312", "title": "Caluco", "text": "Caluco \u00e8 un comune del dipartimento di Sonsonate, in El Salvador.\nIl municipio si divide in 8 cantoni (frazioni) e 13 caser\u00edos (caseggiati). Conta una popolazione di 9.139 abitanti (censimento 2007).\nIl territorio \u00e8 attraversato dal torrente \"Aguas Caliente\", chiamato cos\u00ec per le sue sorgenti di acque termali.\nNel comune si trovano otto scuole e un ambulatorio ma nessun ospedale.\nStoria.\nNel territorio comunale si trova le \"Ruinas de Caluco\" che sono resti di antiche civilt\u00e0.\nEconomia.\nColture principali sono il grano, il caff\u00e8, ortaggi e frutta. Si allevano maiali e uccelli da cortile. L'industria principale \u00e8 alimentata dalla miniera di calce."}
{"id": "1451313", "revid": "226458", "url": "https://it.wikipedia.org/wiki?curid=1451313", "title": "Cuisnahuat", "text": "Cuisnahuat \u00e8 un comune del dipartimento di Sonsonate, in El Salvador."}
{"id": "1451315", "revid": "287204", "url": "https://it.wikipedia.org/wiki?curid=1451315", "title": "Izalco", "text": "Izalco \u00e8 un comune del dipartimento di Sonsonate, in El Salvador.\nLa citt\u00e0 d\u00e0 il nome al vulcano omonimo, nato nel 1770 a seguito di una devastante eruzione del Vulcano Santa Ana e che da allora ha continuato a restare in attivit\u00e0 costantemente sino al 1966 (ultima eruzione), guadagnandosi il soprannome di \"Faro del Pacifico\"."}
{"id": "1451316", "revid": "327094", "url": "https://it.wikipedia.org/wiki?curid=1451316", "title": "Juay\u00faa", "text": "Juay\u00faa \u00e8 un comune del dipartimento di Sonsonate, in El Salvador.\nStoria.\nFondata nel 1577.\nAltri progetti.\n "}
{"id": "1451319", "revid": "767487", "url": "https://it.wikipedia.org/wiki?curid=1451319", "title": "Nahuizalco", "text": "Nahuizalco \u00e8 un comune del dipartimento di Sonsonate, in El Salvador.\nIn lingua nahuatl il nome della citt\u00e0 significa \"luogo dei quattro Izalcos \": secondo la tradizione la citt\u00e0 fu fondata da quattro famiglie di Izalco. \nLa chiesa coloniale \u00e8 stata fortemente danneggiata durante il terremoto del 2001 e poi restaurata. La chiesa \u00e8 dedicata a san Giovanni Battista che si festeggia dal 20 al 25 di giugno.\nAltri progetti.\n "}
{"id": "1451321", "revid": "433605", "url": "https://it.wikipedia.org/wiki?curid=1451321", "title": "Almadina", "text": "Almadina \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1451322", "revid": "35804", "url": "https://it.wikipedia.org/wiki?curid=1451322", "title": "Nahulingo", "text": "Nahulingo \u00e8 un comune del dipartimento di Sonsonate, in El Salvador.\nAltri progetti.\n "}
{"id": "1451324", "revid": "767487", "url": "https://it.wikipedia.org/wiki?curid=1451324", "title": "Salcoatit\u00e1n", "text": "Salcoatit\u00e1n \u00e8 un comune del dipartimento di Sonsonate, in El Salvador.\nAltri progetti.\n "}
{"id": "1451329", "revid": "35804", "url": "https://it.wikipedia.org/wiki?curid=1451329", "title": "San Antonio del Monte", "text": "San Antonio del Monte \u00e8 un comune del dipartimento di Sonsonate, in El Salvador."}
{"id": "1451333", "revid": "226458", "url": "https://it.wikipedia.org/wiki?curid=1451333", "title": "San Juli\u00e1n (El Salvador)", "text": "San Juli\u00e1n \u00e8 un comune del dipartimento di Sonsonate, in El Salvador."}
{"id": "1451334", "revid": "226458", "url": "https://it.wikipedia.org/wiki?curid=1451334", "title": "Santa Catarina Masahuat", "text": "Santa Catarina Masahuat \u00e8 un comune del dipartimento di Sonsonate, in El Salvador."}
{"id": "1451335", "revid": "125759686", "url": "https://it.wikipedia.org/wiki?curid=1451335", "title": "Amedeo Matacena", "text": "Biografia.\nAmedeo Matacena \u00e8 figlio dell'omonimo armatore Amedeo, morto nel 2003, noto per avere sin dagli anni sessanta dato inizio con la Caronte al traghettamento nello stretto di Messina e che fu presidente della negli anni '70, e di Raffaella De Carolis, Miss Italia 1962.\nHa due figli, uno (Athos) con Chiara Rizzo, e il maggiore con l'annunciatrice della Rai Alessandra Canale (Amedeo jr). Imprenditore, \u00e8 stato titolare della societ\u00e0 di trasporti marittimi \"Amadeus spa\".\nAttivit\u00e0 politica alla Camera.\nNel 1994 \u00e8 stato eletto deputato alla Camera dei Deputati nel collegio di Villa San Giovanni nella lista Polo del Buon Governo, in quota Unione di Centro, la struttura politica dei liberali del Partito Liberale che aderirono al centrodestra, per poi confluire in Forza Italia.\nConfermato deputato nella lista del Polo in quota Forza Italia nel 1996, fino al 2001 \u00e8 stato membro della commissione Difesa. Nel 2001 non \u00e8 stato ricandidato.\nVicende giudiziarie.\nLa condanna per concorso esterno.\nLa Corte d'Assise d'Appello di Reggio Calabria ha condannato, il 18 luglio 2012, a cinque anni di reclusione, l'ex parlamentare di Forza Italia per il reato di concorso esterno in associazione mafiosa. Matacena, precedentemente, era stato coinvolto nella maxi inchiesta \"Olimpia\" dei primi anni '90, quando furono ricostruiti dalla Dda di Reggio Calabria molti eventi criminali, tra cui un centinaio di omicidi, nonch\u00e9 i rapporti tra la 'ndrangheta e la politica, a partire dai primi anni '80. Matacena, nel 2010, era stato assolto dalla Corte d'assise d'appello di Reggio Calabria, sentenza che era stata appellata dall'avvocato generale dello Stato, Francesco Scuderi. La Suprema Corte, accogliendo il ricorso, aveva disposto il rinvio ad altro collegio. Amedeo Matacena era accusato di avere richiesto l'appoggio elettorale della 'ndrangheta alla famiglia dei Rosmini. Circostanza avvalorata, anche, dalle frequentazioni amichevoli che intratteneva con i figli del boss di Sinopoli, Carmine Alvaro, detto \"u cupertuni\".\nLa sentenza del 12 luglio 2012 viene confermata dalla quinta sezione penale della Corte di cassazione il 16 agosto 2013. Il 21 giugno 2014 la prima sezione penale della Corte di cassazione si pronuncia sul ricorso straordinario presentato dai legali di Matacena rideterminando la pena inflitta, l'anno precedente, e diminuendola da cinque a tre anni di reclusione, accogliendo solo la parte del ricorso relativo al fatto che il reato fosse stato commesso quando la pena prevista, non era stata, ancora, modificata e resa pi\u00f9 severa. Nel caso Matacena \u00e8 stato coinvolto anche l\u2019ex ministro Claudio Scajola, arrestato dalla Direzione antimafia di Reggio Calabria con l\u2019accusa di volere aiutare l\u2019ex deputato, gi\u00e0 latitante, a fuggire in Libano dopo la condanna.\nAltri procedimenti.\nNell'ambito di un'inchiesta per pressioni esercitate su alcuni magistrati della Procura distrettuale di Reggio Calabria \u00e8 stato disposto un provvedimento di custodia cautelare in carcere il 9 novembre 2004 nei suoi confronti e in quelli dell'ex deputato Paolo Romeo. Le pressioni erano volte a condizionare le inchieste che si stavano svolgendo sulle collusioni tra ambienti politici e mafiosi reggini. L'inchiesta era stata condotta dalla Procura distrettuale di Catanzaro e la richiesta di emissione delle ordinanze di custodia cautelare \u00e8 stata firmata da Mariano Lombardi, procuratore della Repubblica di Catanzaro, da Mario Spagnuolo, procuratore aggiunto, e dal sostituto procuratore Luigi de Magistris. Dopo qualche giorno, il Tribunale del riesame di Catanzaro disponeva la sua scarcerazione e la Corte suprema di cassazione confermava l'esito favorevole all'imputato della vicenda processuale. Il GUP, con sentenza gi\u00e0 passata in giudicato, lo ha assolto perch\u00e9 estraneo ai fatti addebitatigli.\nNel 2012, nell'ambito del processo \"Mozart\", Matacena \u00e8 stato condannato dai giudici del Tribunale collegiale di Reggio Calabria, Olga Tarzia, Filippo Aragona, Barbara Bennato in primo grado a 4 anni di reclusione. Il processo \u00e8 scaturito da un'inchiesta su un caso di corruzione: l'imprenditore avrebbe promesso 200.000 euro all'ex presidente della sezione di Reggio Calabria del Tribunale amministrativo regionale Luigi Passanisi, anch'egli condannato dal Tribunale a tre anni e sei mesi di reclusione, per vincere un ricorso davanti al Tar e ottenere le autorizzazioni per gli scivoli agli imbarchi del porto di Reggio Calabria per la sua societ\u00e0.\nLatitanza e arresto.\nIl 28 agosto 2013, dopo circa un mese di latitanza, viene arrestato a Dubai negli Emirati Arabi Uniti dall'Interpol e dalla sezione catturandi del nucleo investigativo dei carabinieri di Reggio Calabria. Viene rilasciato dalle autorit\u00e0 di quel paese nell'ottobre, con il divieto d'espatrio.\nL'8 maggio 2014 l'ex ministro dello sviluppo economico Claudio Scajola \u00e8 stato arrestato dalla DIA di Reggio Calabria con l'accusa di aver favorito la latitanza di Matacena e di voler pianificare un suo trasferimento verso il Libano. L'ordine di custodia cautelare in carcere \u00e8 stato emanato anche per il suo factotum Martino Politi; ordine di arresto domiciliare invece per la madre Raffaella De Carolis, la segretaria Maria Grazia Fiordalisi, per la segretaria di Scajola Roberta Sacco e per Chiara Rizzo, la moglie di Matacena. Chiara Rizzo, irreperibile al momento dell'esecuzione della misura restrittiva a suo carico, \u00e8 stata arrestata a Nizza l'11 maggio 2014. Da Dubai Matacena smentisce di aver mai tentato di trasferirsi in Libano, visto che gi\u00e0 negli Emirati Arabi Uniti non esiste l'estradizione. Sebbene nel settembre 2015 sia stato firmato un accordo d'estradizione tra i due paesi, Matacena \u00e8 ancora latitante a Dubai. Nel 2019 il governo italiano ha reiterato la richiesta di estradizione agli Emirati."}
{"id": "1451337", "revid": "438678", "url": "https://it.wikipedia.org/wiki?curid=1451337", "title": "Tasso (matematica)", "text": "Il tasso \u00e8 un rapporto avente come numeratore il numero di eventi registrati in una popolazione statistica e come denominatore il numero totale di elementi di quella stessa popolazione. \u00c8 utile per confrontare campioni di popolazione quantitativamente differenti. \nIl tutto viene spesso moltiplicato per una costante pari a cento (per ottenere la percentuale) o altre potenze di 10 (per ottenere le parti per mille, per milione...). \nAd esempio se in una popolazione di 300 persone i biondi sono 30, il tasso dei biondi sar\u00e0 \nformula_1\nIn statistica e in epidemiologia si usano il tasso grezzo o il tasso standardizzato per confrontare popolazioni differenti.\nTasso grezzo.\nIl tasso grezzo \u00e8 il rapporto tra il numero di casi in cui si presenta la caratteristica in studio e la popolazione di riferimento, vale a dire il tasso senza ulteriori correzioni. \nAd esempio il tasso grezzo di mortalit\u00e0 \u00e8 il rapporto tra numero di morti (totali o per una specifica causa di morte) in una determinata popolazione (generalmente di 1000 abitanti), per unit\u00e0 di tempo (generalmente un anno). Ad esempio un tasso grezzo di mortalit\u00e0 di 9,5 x 1.000 vuol dire che si contano 950 morti per anno su tutta la popolazione di 100.000 abitanti.\nIl tasso grezzo, a differenza del tasso standardizzato, non tiene conto della distribuzione della popolazione per et\u00e0, per cui non deve essere usato per confronti con popolazioni che hanno una distribuzione di et\u00e0 diverse. Se ad esempio studiamo un evento tipico degli anziani, come pu\u00f2 essere l'incidenza di un tumore, in due popolazioni che pure hanno lo stesso rischio di sviluppare il tumore, di cui una con molti anziani e una con pochi anziani, avremmo un tasso grezzo pi\u00f9 alto nella popolazione con pi\u00f9 anziani.\nTasso standardizzato.\nIl tasso standardizzato \u00e8 un sistema di aggiustamento di un tasso che permette di confrontare tra loro popolazioni che hanno distribuzione tra loro diverse, ad esempio di et\u00e0. Se ad esempio studiamo un evento tipico degli anziani, come pu\u00f2 essere l'incidenza di un tumore, in due popolazioni che pure hanno lo stesso rischio di sviluppare il tumore, di cui una con molti anziani in pi\u00f9 dell'altra, avremmo un tasso grezzo pi\u00f9 alto nella popolazione con pi\u00f9 anziani.\nIl metodo di standardizzazione diretto per et\u00e0 \u00e8 quello pi\u00f9 utilizzato e consiste nel sommare i tassi che sono calcolati per ogni specifico gruppo di et\u00e0 su una popolazione di struttura standard, cio\u00e8 sommatoria dei prodotti dei tassi et\u00e0 specifici della popolazione in studio per la numerosit\u00e0 dei corrispondenti gruppi di et\u00e0 della popolazione standard (P) / sommatoria della popolazione standard (P):"}
{"id": "1451338", "revid": "574302", "url": "https://it.wikipedia.org/wiki?curid=1451338", "title": "Maria Amalia d'Asburgo (1724-1730)", "text": "Biografia.\nLa coppia imperiale ebbe come primogenito un bambino, Leopoldo Giovanni, nato nel 1716, il quale per\u00f2 mor\u00ec dopo pochi mesi di vita. Successivamente Elisabetta diede alla luce soltanto figlie femmine: Maria Teresa, nata nel 1717, Maria Anna, nata nel 1718, e Maria Amalia, nel 1724.\nCarlo VI, appena poteva, cercava di trascorrere del tempo in compagnia delle figlie.\nMaria Amalia visse soltanto sei anni, e venne sepolta nella Cripta Imperiale di Vienna, mentre le sue viscere sono conservate nello Stephansdom.\nMaria Amalia, in effetti, fu l'ultima nata degli Asburgo d'Austria."}
{"id": "1451339", "revid": "767487", "url": "https://it.wikipedia.org/wiki?curid=1451339", "title": "Santa Isabel Ishuat\u00e1n", "text": "Santa Isabel Ishuat\u00e1n \u00e8 un comune del dipartimento di Sonsonate, in El Salvador.\nAltri progetti.\n "}
{"id": "1451340", "revid": "287204", "url": "https://it.wikipedia.org/wiki?curid=1451340", "title": "Opel 4/8 PS &quot;Doktorwagen&quot;", "text": "La 4/8 PS era un'autovettura di fascia bassa prodotta dal 1909 al 1910 dalla Casa automobilistica tedesca Opel.\nProfilo e storia.\nAlla fine degli anni '900, la Opel si rese conto che occorreva un tipo di vettura adatta a particolari categorie lavorative, come i medici, i veterinari e gli avvocati. In particolare, i medici svolgevano, allora come anche oggigiorno, una professione in cui era spesso necessaria una certa tempestivit\u00e0 nei soccorsi e le strade europee di allora lasciavano spesso a desiderare quanto a manutenzione. Ci\u00f2 si traduceva con il rischio, per una vettura, di rimanere impantanata o comunque di non riuscire ad affrontare una strada di campagna. Ci\u00f2 era inammissibile per un medico: certi inconvenienti potevano costare la vita ad un paziente in attesa del medico stesso.&lt;br&gt;\nCi voleva pertanto una vettura robusta, molto affidabile ed economica al tempo stesso. Nel 1909 fu realizzata cos\u00ec la \"4/8 PS\", che venne presentata come l'auto ideale per medici, veterinari, avvocati e chiunque esercitasse una professione in cui si trovava spesso ad utilizzare una vettura.&lt;br&gt;\nPer questi motivi, la vettura divenne anche popolare con il soprannome di \"Doktorwagen\".&lt;br&gt;\nLa 4/8 PS era equipaggiata da un motore a 4 cilindri in linea da 1029 cm\u00b3, in grado di erogare una potenza massima di 8 CV, non molti, ma sufficienti a spingere la vettura ad una velocit\u00e0 massima di circa 50 km/h, un buon valore per i tempi, reso possibile anche dal ridotto peso della vettura, che comunque era disponibile sia come phaeton a due o tre posti, sia nella pi\u00f9 massiccia variante landaulet, peraltro anche pi\u00f9 costosa.&lt;br&gt;\nLa Doktorwagen raggiunse una gran popolarit\u00e0 ed un gran successo, ma gi\u00e0 nel 1910 si decise di pensionarla, per sostituirla l'anno stesso con la 5/10 PS, capostipite delle pi\u00f9 note 5/12 Puppchen."}
{"id": "1451341", "revid": "228587", "url": "https://it.wikipedia.org/wiki?curid=1451341", "title": "Push back", "text": ""}
{"id": "1451342", "revid": "226458", "url": "https://it.wikipedia.org/wiki?curid=1451342", "title": "Santo Domingo (Sonsonate)", "text": "Santo Domingo \u00e8 un comune del dipartimento di Sonsonate, in El Salvador."}
{"id": "1451343", "revid": "35804", "url": "https://it.wikipedia.org/wiki?curid=1451343", "title": "Sonsonate", "text": "Sonsonate \u00e8 il capoluogo del dipartimento di Sonsonate, in El Salvador.\nStoria.\nSonsonate \u00e8 stata la seconda capitale della Repubblica Federale dell'America Centrale, temporaneamente, nel 1834, durante il trasferimento delle sedi amministrative da Citt\u00e0 del Guatemala a San Salvador."}
{"id": "1451345", "revid": "226458", "url": "https://it.wikipedia.org/wiki?curid=1451345", "title": "Sonzacate", "text": "Sonzacate \u00e8 un comune del dipartimento di Sonsonate, in El Salvador."}
{"id": "1451346", "revid": "212348", "url": "https://it.wikipedia.org/wiki?curid=1451346", "title": "Auspicato Concessum", "text": "Auspicato Concessum \u00e8 la decima enciclica di papa Leone XIII, scritta il 17 settembre 1882.\nIn occasione del VII centenario della nascita di Francesco d'Assisi, il Papa ricorda i valori del grande Santo."}
{"id": "1451349", "revid": "4175", "url": "https://it.wikipedia.org/wiki?curid=1451349", "title": "Katherine Jenkins", "text": "Biografia.\nGallese di Neath, \u00e8 diplomata alla Royal Academy of Music di Londra.\nKatherine Jenkins \u00e8 diventata famosa grazie al suo mix di lirica e country, molto caratteristico e particolare. Il suo stile pu\u00f2 essere ricondotto al cosiddetto crossover classico.\nIl suo produttore \u00e8 David Foster.\nSoffre di una malattia rara, il lagoftalmo, che non le permette di chiudere mai gli occhi. Nell'aprile 2014 sposa Andrew Levitas (1977), artista e attore statunitense. La coppia ha una figlia, Aaliyah Reign Levitas, nata il 30 settembre 2015."}
{"id": "1451351", "revid": "210513", "url": "https://it.wikipedia.org/wiki?curid=1451351", "title": "Opel Doktorwagen", "text": ""}
{"id": "1451353", "revid": "33689", "url": "https://it.wikipedia.org/wiki?curid=1451353", "title": "Tasso di fecondit\u00e0", "text": ""}
{"id": "1451357", "revid": "1444886", "url": "https://it.wikipedia.org/wiki?curid=1451357", "title": "Centrale", "text": ""}
{"id": "1451359", "revid": "767487", "url": "https://it.wikipedia.org/wiki?curid=1451359", "title": "Candelaria de la Frontera", "text": "Candelaria de la Frontera \u00e8 un comune nella parte occidentale del dipartimento di Santa Ana, in El Salvador, a 87 km dalla capitale.\nCon una superficie di 91,13 km\u00b2 e una popolazione di 22.686 abitanti (censimento 2007), \u00e8 divisa in 11 \"cantones\" e 53 \"caser\u00edos\".\nStoria.\nFondata nel 1882, Candelaria de la Frontera \u00e8 stata elevata a citt\u00e0 nel dicembre del 1952. Dal 2006 \u00e8 sindaco Janet Rivera de Rivera (del partito ARENA)."}
{"id": "1451361", "revid": "991694", "url": "https://it.wikipedia.org/wiki?curid=1451361", "title": "Camera pulita", "text": ""}
{"id": "1451363", "revid": "439868", "url": "https://it.wikipedia.org/wiki?curid=1451363", "title": "Chalchuapa", "text": "Chalchuapa \u00e8 un comune del dipartimento di Santa Ana, in El Salvador.\nMonumenti e luoghi d'interesse.\nNelle vicinanze del centro abitato si trovano le rovine maya di Tazumal e Casa Blanca.\nAltri progetti.\n "}
{"id": "1451364", "revid": "35804", "url": "https://it.wikipedia.org/wiki?curid=1451364", "title": "Coatepeque (El Salvador)", "text": "Coatepeque \u00e8 un comune del dipartimento di Santa Ana, in El Salvador.\nLa citt\u00e0 d\u00e0 il nome al vicino lago vulcanico."}
{"id": "1451365", "revid": "547034", "url": "https://it.wikipedia.org/wiki?curid=1451365", "title": "El Congo", "text": "El Congo \u00e8 un comune del dipartimento di Santa Ana, in El Salvador.\nStoria.\nEl Congo fu fondata alla fine del XIX secolo, come frazione del comune di Coatepeque. Il 20 marzo 1933 ha ricevuto il titolo di \"pueblo\" (centro abitato/villaggio) e divenne un comune asestante. Il 15 agosto 1955 ha ricevuto il titolo di citt\u00e0.\nNel 2006 \u00e8 stata eletta l'attuale alcaldessa, Mar\u00eda Isabel Barahona de Cabrera, dell'Alianza Republicana Nacionalista (ARENA)."}
{"id": "1451366", "revid": "110157", "url": "https://it.wikipedia.org/wiki?curid=1451366", "title": "El Porvenir (El Salvador)", "text": "El Porvenir \u00e8 un comune del dipartimento di Santa Ana, in El Salvador."}
{"id": "1451367", "revid": "1305772", "url": "https://it.wikipedia.org/wiki?curid=1451367", "title": "I Regni Rinascimentali", "text": "I Regni Rinascimentali \u00e8 un MMORPG per browser ambientato in Europa in epoca medievale, pubblicato nel 2004. I giocatori iniziano con una modesta posizione sociale con l'obiettivo di arrivare a una posizione di ricchezza e di influenza politica partecipando attivamente nel commercio, politica, universit\u00e0, religione, guerra, ecc. Il gioco \u00e8 principalmente un'interfaccia web, ma molte delle decisioni prese vengano effettuate in un forum ufficiale. La registrazione \u00e8 gratuita, ma ci sono alcuni piccoli vantaggi per i giocatori che fanno donazioni.\nModalit\u00e0 di gioco.\nIl gioco \u00e8 ambientato nell'Europa del basso Medioevo. Ad ogni anno reale corrisponde un anno di gioco: il 2010 \u00e8 stato il 1458, il 2011 \u00e8 il 1459. Il personaggio vive nella sua citt\u00e0 che appartiene ad un ducato, il quale fa parte a sua volta di un regno. Ogni 30 giorni si tengono le elezioni municipali e ogni 60 giorni quelle ducali. Si possono creare partiti politici o farne parte.\nEsistono pi\u00f9 di 150 citt\u00e0 raggruppate in ducati di regni diversi tra loro (tra cui il Sacro Romano Impero Germanico, l'Inghilterra, la Francia, la Polonia, la Bulgaria, la Grecia, la Romania, la Spagna, il Portogallo, e la Turchia). Per l'Italia attualmente esistono: il ducato di Milano, quello di Modena, la repubblica di Genova, di Firenze, di Siena, il Regno delle Due Sicilie e la Serenissima Repubblica di Venezia. Le varie citt\u00e0 e i vari regni possono farsi guerra tra di loro, assediando e distruggendo l'economia altrui. \n\u00c8 possibile inoltre conquistare citt\u00e0 straniere, o addirittura interi ducati, tramite la creazione di eserciti (a cui devono partecipare pi\u00f9 giocatori possibili).\nDa gennaio 2009 sono presenti anche le citt\u00e0 della Serenissima Repubblica di Venezia che si estende da Verona fino a Pola, nella costa istriana.\nIl personaggio pu\u00f2 dedicarsi a varie attivit\u00e0, come l'agricoltura, la pesca e il taglio della legna; pu\u00f2 entrare in politica e darsi al commercio; pu\u00f2 esercitare vari mestieri come tessitore, mugnaio, fabbro o carpentiere; pu\u00f2 intraprendere studi religiosi e divenire sacerdote o tentare la sorte come brigante.\nContrariamente ad altri giochi, il tema principale del gioco non \u00e8 il combattimento bens\u00ec l'evoluzione del personaggio all'interno di un complesso sistema sociale politico ed economico, tra aspetti religiosi, di brigantaggio, di partiti politici e di avventura. \nOgni giorno bisogna mangiare andando al mercato o in taverna (esistono cibi diversi che hanno effetti diversi sul personaggio che li consuma) ed \u00e8 possibile svolgere diverse attivit\u00e0 quali lavorare, studiare o viaggiare.\nIl personaggio aumenter\u00e0 man mano il proprio potere e la propria influenza sulla citt\u00e0 e sugli altri personaggi passando di livello. Per ogni passaggio di livello il personaggio dovr\u00e0 avere determinate caratteristiche: disporre di una certa quantit\u00e0 di denaro, possedere l'abbigliamento adatto, avere un certo numero di punti reputazione e fiducia (che il personaggio pu\u00f2 ricevere dagli altri giocatori).\nLivelli.\nNei regni rinascimentali esistono al momento 5 livelli diversi.\nDal mese di agosto 2010 sono possibili altri tipi di bottega: il frantoio, il caseificio, botteghe per la produzione di mosto, whisky e whiskey. Tali botteghe, per\u00f2, possono essere aperte solo in determinate citt\u00e0.\nPer la produzione di vino sono state implementate, ma solo in alcune citt\u00e0 in Francia e in Germania, le abbazie, in cui i monaci si dedicano alla produzione della bevanda.\nNon si sa ancora in base a quale criteri si pu\u00f2 passare a tale livello. Il passaggio dovrebbe avvenire in base ai punti stato, militari, punti di Fede forniti.\nDal 2020 il sistema dei livelli \u00e8 stato modificato avvicinandosi notevolmente a quello degli altri RPG. Nel compiere le azioni quotidiane il PG guadagna punti esperienza che lo faranno aumentare di livello (ogni 5800 punti). Per i PG pi\u00f9 vecchi il sistema dei livelli (che aveva gi\u00e0 subito modifiche passando da 5 a 7 con il livello 0 che diventava 1 e il livello 4 che diventa 7) li assegna a livelli gi\u00e0 avanzati come ad esempio il livello 6 che corrisponde al 100 attuale e il livello 7 al 250, livello dal quale \u00e8 possibile sbloccare le opzioni di lusso.\nCaratteristiche tecniche.\nIl gioco \u00e8 gratuito, sebbene un sistema volontario di pagamento permetta di ottenere alcuni bonus. Si gioca interamente on-line: non \u00e8 necessario nessun download di programmi. I giocatori attivi sono pi\u00f9 di 160.000 (coloro che non effettuano l'accesso per pi\u00f9 di due settimane vengono eliminati, a meno che il personaggio non sia entrato in \"ritiro spirituale\"). \u00c8 dunque uno dei giochi di ruolo pi\u00f9 diffusi a livello europeo, come dimostrano le classifiche online che accreditano I Regni Rinascimentali tra i primi dieci browser game. L'uso di pi\u00f9 account da parte di un giocatore \u00e8 vietato (accusa di stregoneria); personaggi appartenenti a giocatori che si connettono dallo stesso IP devono trovarsi in citt\u00e0 diverse e non avere quindi interazioni tra di loro.\nMulti o Cloni.\nIl gioco ufficialmente permette la creazione di pi\u00f9 personaggi acquistando dei token. Tali personaggi hanno delle limitazioni nelle azioni che possono compiere insieme o nei luoghi che possono visitare.\nUsare multi non relazionati al personaggio principale \u00e8 proibito."}
{"id": "1451371", "revid": "110157", "url": "https://it.wikipedia.org/wiki?curid=1451371", "title": "Masahuat", "text": "Masahuat \u00e8 un comune del dipartimento di Santa Ana, in El Salvador."}
{"id": "1451372", "revid": "35804", "url": "https://it.wikipedia.org/wiki?curid=1451372", "title": "Metap\u00e1n", "text": "Metap\u00e1n \u00e8 un comune del dipartimento di Santa Ana, in El Salvador."}
{"id": "1451374", "revid": "775372", "url": "https://it.wikipedia.org/wiki?curid=1451374", "title": "Mario D'Acquisto", "text": "Biografia.\nLaureato in giurisprudenza, avvocato e giornalista, fu segretario provinciale della Democrazia Cristiana di Palermo e venne eletto deputato all'Assemblea regionale siciliana per cinque legislature, dal 1963 al 1983. Nel 1970 diviene assessore al Lavoro, e nel 1971 ai lavori pubblici, e dal 1972 al 1974 al Lavoro.\nDal 1978 al 1980 \u00e8 assessore al Bilancio fino a quando il 1\u00ba maggio del 1980 viene eletto presidente della Regione. Vicino a Salvo Lima, guider\u00e0 due governi fino al dicembre del 1982. \u00c8 il difficile momento della successione a Piersanti Mattarella, assassinato dalla mafia. Durante il suo mandato vengono uccisi il capitano dei carabinieri Emanuele Basile, il procuratore capo della Repubblica Gaetano Costa, il segretario regionale del PCI Pio La Torre, il medico legale Paolo Giaccone, l'agente della Squadra mobile di Palermo Calogero Zucchetto e il prefetto Carlo Alberto Dalla Chiesa.\nNel 1983 viene eletto nella lista DC alla Camera dei deputati, dove sar\u00e0 rieletto per altre due legislature. Far\u00e0 parte delle commissioni Bilancio e Difesa. Nel 1987 \u00e8 sottosegretario al Bilancio nel governo Goria, e dall'aprile 1988 al luglio 1989 sottosegretario alla Difesa nel governo De Mita. Dal 1989 al 1990 \u00e8 presidente della Commissione Bilancio prima e della Commissione Finanze dopo.\nNel 1990 diviene vice presidente della Camera dei Deputati.\nA fine 1993 aderisce al gruppo parlamentare del Centro Cristiano Democratico, ma decide di non ricandidarsi alle elezioni del 1994 e si ritira dalla politica. Durante il II governo Berlusconi viene nominato presidente di Italia Lavoro Sicilia, carica che mantiene fino a giugno 2009."}
{"id": "1451375", "revid": "110157", "url": "https://it.wikipedia.org/wiki?curid=1451375", "title": "San Antonio Pajonal", "text": "San Antonio Pajonal \u00e8 un comune del dipartimento di Santa Ana, in El Salvador.\nAltri progetti.\n "}
{"id": "1451376", "revid": "226458", "url": "https://it.wikipedia.org/wiki?curid=1451376", "title": "San Sebasti\u00e1n Salitrillo", "text": "San Sebasti\u00e1n Salitrillo \u00e8 un comune del dipartimento di Santa Ana, in El Salvador.\nStoria.\nSan Sebasti\u00e1n Salitrillo fu fondata il 1\u00ba marzo 1885.\nAltri progetti.\n "}
{"id": "1451378", "revid": "35804", "url": "https://it.wikipedia.org/wiki?curid=1451378", "title": "Santa Ana (El Salvador)", "text": "Santa Ana \u00e8 il capoluogo del dipartimento di Santa Ana e la seconda citt\u00e0 dell'El Salvador."}
{"id": "1451379", "revid": "70758905", "url": "https://it.wikipedia.org/wiki?curid=1451379", "title": "Pesca la tua carta Sakura", "text": ""}
{"id": "1451380", "revid": "767487", "url": "https://it.wikipedia.org/wiki?curid=1451380", "title": "Santa Rosa Guachipil\u00edn", "text": "Santa Rosa Guachipil\u00edn \u00e8 un comune del dipartimento di Santa Ana, in El Salvador.\nStoria.\nSanta Rosa Guachipil\u00edn fu fondata alla fine del XIX secolo. Dal 2006 \u00e8 sindaco Reyes Albino Uma\u00f1a Calder\u00f3n del partito PCN.\nAltri progetti.\n "}
{"id": "1451382", "revid": "226458", "url": "https://it.wikipedia.org/wiki?curid=1451382", "title": "Santiago de la Frontera", "text": "Santiago de la Frontera \u00e8 un comune del dipartimento di Santa Ana, in El Salvador."}
{"id": "1451386", "revid": "110157", "url": "https://it.wikipedia.org/wiki?curid=1451386", "title": "Texistepeque", "text": "Texistepeque \u00e8 un comune del dipartimento di Santa Ana, in El Salvador.\nAltri progetti.\n "}
{"id": "1451388", "revid": "33921", "url": "https://it.wikipedia.org/wiki?curid=1451388", "title": "Rugby a 15 nel 1977", "text": "Attivit\u00e0 Internazionale.\nI tour e i test di met\u00e0 stagione.\nA met\u00e0 anno \u00e8 tradizione che le selezioni di \"rugby a 15\", europee in particolare, ma non solo, si rechino fuori dall'Europa o nell'emisfero sud per alcuni test. Si disputano per\u00f2 anche molti incontri tra nazionali dello stesso emisfero Sud.\nTest e Tour di fine stagione.\nNel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud si recano in tour in Europa. Nel 1977 l'attivit\u00e0 \u00e8 ridotta con il solo tour della Nuova Zelanda in Francia ed Italia e degli USA in Inghilterra\nI Barbarians.\nNel 1977 la squadra ad inviti dei Barbarians ha disputato i seguenti incontri:"}
{"id": "1451389", "revid": "1305772", "url": "https://it.wikipedia.org/wiki?curid=1451389", "title": "Datto", "text": ""}
{"id": "1451390", "revid": "767487", "url": "https://it.wikipedia.org/wiki?curid=1451390", "title": "Apastepeque", "text": "Apastepeque \u00e8 un comune del dipartimento di San Vicente, in El Salvador.\nNel comune, che ha una popolazione di 18.342 abitanti (Censimento 2007), si trovano tre scuole e una clinica.\nPrincipale attivit\u00e0 economica \u00e8 l'agricoltura, con colture di grano e canna da zucchero. Nella citt\u00e0 si trovano due chiese."}
{"id": "1451392", "revid": "110157", "url": "https://it.wikipedia.org/wiki?curid=1451392", "title": "Guadalupe (San Vicente)", "text": "Guadalupe \u00e8 un comune del dipartimento di San Vicente, in El Salvador."}
{"id": "1451393", "revid": "438678", "url": "https://it.wikipedia.org/wiki?curid=1451393", "title": "Il brigante Musolino (film)", "text": "Il brigante Musolino \u00e8 un film del 1950 diretto da Mario Camerini, ispirato alla storia del brigante calabrese Giuseppe Musolino.\nTrama.\nGiuseppe Musolino, un carbonaio calabrese viene accusato ingiustamente da un membro della 'ndrangheta dell'omicidio, da lui stesso compiuto, di un altro mafioso. Al processo viene condannato, ma evadendo si d\u00e0 alla macchia e inizia a vendicarsi dei falsi testimoni che lo hanno condotto in carcere; con l'aiuto della ragazza che ama intanto si nasconde nei monti calabresi. Quando davanti ad una chiesa di un santuario quest'ultima viene uccisa, Musolino realizza la sua ultima vendetta lottando corpo a corpo col vero omicida fino a colpirlo mortalmente per mezzo di un sasso scagliato con violenza sulla testa. Dopo quest'atto si costituisce davanti ai carabinieri.\nL'ambientazione.\nAlcune scene del sono state girate nel piccolo borgo di Terranova da Sibari (CS), dove molti cittadini vennero ingaggiati nel cast cinematografico ed ebbero modo di comparire in piccole ma essenziali scene del film. \nAltre scene furono girate nel territorio di Caccuri e Cerenzia, allora nella provincia di Catanzaro e attualmente in quella di Crotone, e nella zona di confine con la provincia di Cosenza."}
{"id": "1451394", "revid": "226458", "url": "https://it.wikipedia.org/wiki?curid=1451394", "title": "San Cayetano Istepeque", "text": "San Cayetano Istepeque \u00e8 un comune del dipartimento di San Vicente, in El Salvador."}
{"id": "1451395", "revid": "767487", "url": "https://it.wikipedia.org/wiki?curid=1451395", "title": "San Esteban Catarina", "text": "San Esteban Catarina \u00e8 un comune del dipartimento di San Vicente, in El Salvador."}
{"id": "1451396", "revid": "767487", "url": "https://it.wikipedia.org/wiki?curid=1451396", "title": "San Ildefonso (San Vicente)", "text": "San Ildefonso \u00e8 un comune del dipartimento di San Vicente, in El Salvador.\nAltri progetti.\n "}
{"id": "1451398", "revid": "226458", "url": "https://it.wikipedia.org/wiki?curid=1451398", "title": "San Lorenzo (San Vicente)", "text": "San Lorenzo \u00e8 un comune del dipartimento di San Vicente, in El Salvador."}
{"id": "1451400", "revid": "287204", "url": "https://it.wikipedia.org/wiki?curid=1451400", "title": "Diritto museale", "text": "Il Diritto museale \u00e8 branca giuridica di recente formazione, dedicata allo studio delle norme che regolano l'istituzione, la gestione e il funzionamento dei musei (dal greco antico \"mouseion\", cio\u00e8 tempio dedicato alle Muse).\nI musei sono oggi enti finalizzati a individuare, conservare, valorizzare e promuovere il patrimonio culturale ivi esistente attraverso una serie di attivit\u00e0 coinvolgenti diverse professionalit\u00e0.\nL'art. 2 co. 1 dello Statuto dell\"International Council of Museums\" definisce il Museo come:\nIl Decreto Legislativo 22 gennaio 2004, n. 42, in materia di \"Codice dei beni culturali e del paesaggio, ai sensi dell'articolo 10 della legge 6 luglio 2002, n. 137\" inserisce i musei nell'ambito dei cosiddetti \u201cistituti e luoghi della cultura\u201d, dove nella Parte II, al Titolo II, dedicato alla fruizione e valorizzazione dei beni culturali, all'art. 101 dice:"}
{"id": "1451402", "revid": "226458", "url": "https://it.wikipedia.org/wiki?curid=1451402", "title": "San Sebasti\u00e1n (San Vicente)", "text": "San Sebasti\u00e1n \u00e8 un comune del dipartimento di San Vicente, in El Salvador."}
{"id": "1451403", "revid": "35804", "url": "https://it.wikipedia.org/wiki?curid=1451403", "title": "San Vicente (El Salvador)", "text": "San Vicente \u00e8 il capoluogo del dipartimento di San Vicente, in El Salvador."}
{"id": "1451404", "revid": "4175", "url": "https://it.wikipedia.org/wiki?curid=1451404", "title": "Santa Clara (El Salvador)", "text": "Santa Clara \u00e8 un comune del dipartimento di San Vicente, in El Salvador."}
{"id": "1451406", "revid": "767487", "url": "https://it.wikipedia.org/wiki?curid=1451406", "title": "Santo Domingo (San Vicente)", "text": "Santo Domingo \u00e8 un comune del dipartimento di San Vicente, in El Salvador.\nAltri progetti.\n "}
{"id": "1451408", "revid": "767487", "url": "https://it.wikipedia.org/wiki?curid=1451408", "title": "Tecoluca", "text": "Tecoluca \u00e8 un comune del dipartimento di San Vicente, in El Salvador.\nGeografia fisica.\nIl territorio comunale, 284,65\u00a0km\u00b2, si estende dalla parte alta del vulcano Chichomtepec fino alle coste dell'oceano Pacifico, sviluppando una grande variet\u00e0 di suoli, vegetazioni e climi."}
{"id": "1451409", "revid": "508036", "url": "https://it.wikipedia.org/wiki?curid=1451409", "title": "Tepetit\u00e1n", "text": "Tepetit\u00e1n \u00e8 un comune del dipartimento di San Vicente, in El Salvador."}
{"id": "1451410", "revid": "439868", "url": "https://it.wikipedia.org/wiki?curid=1451410", "title": "Verapaz", "text": "Verapaz \u00e8 un comune del dipartimento di San Vicente, in El Salvador.\nStoria.\nSulla fondazione della citt\u00e0, don Guillermo Dawson (1890) dice che \"Fue erigida en pueblo en 1838\": \"fu fondato un centro abitato nel 1838\" mentre don Juli\u00e1n Escotp (1892) asseriva che \"Confiri\u00f3sele el t\u00edtulo de Pueblo en 1,838\": \"le fu conferito il titolo di pueblo nel 1838\". La legge del 18 febbraio 1841 parla della costituzione di un nuovo \"cantones\" elettorale in El Salvador. Questo cantone si trovava nel distretto e nel dipartimento di San Vicente.\nDurante l'amministrazione del maresciallo di campo don Santiago Gonz\u00e1lez e per Decreto Legislativo del 25 gennaio 1872, fu assegnato il titolo di villa a Verapaz.\nNel 1890 la popolazione cittadina era di 3.500 persone."}
{"id": "1451412", "revid": "6923", "url": "https://it.wikipedia.org/wiki?curid=1451412", "title": "Alegr\u00eda (Usulut\u00e1n)", "text": "Alegr\u00eda \u00e8 un comune del dipartimento di Usulut\u00e1n, in El Salvador, a 122 km dalla capitale.\nLa citt\u00e0, grazie alla sua posizione di bassa montagna, gode di un clima temperato.\nBase dell'economia comunale \u00e8 la coltura del caff\u00e8, affiancata da quella di piante ornamentali come orchidee e bromelie.\nLa citt\u00e0 \u00e8 famosa per il suo lago di origine vulcanica, l'Alegr\u00eda Laguna, che \u00e8 un'area protetta a livello nazionale, sotto la sovrintendenza del NGO ADESCAM. Esiste un mito locale che racconta dell'esistenza di una sirena che abita il lago e che attrae nelle sue acque gli abitanti della cittadina, per portarli alla morte.\nTra le frazioni del comune la principale \u00e8 il villaggio di El Zapotillo."}
{"id": "1451413", "revid": "111319", "url": "https://it.wikipedia.org/wiki?curid=1451413", "title": "Berl\u00edn", "text": "Berl\u00edn \u00e8 un comune del dipartimento di Usulut\u00e1n, in El Salvador.\nIl territorio si sviluppa dalla \"zona bassa\" lungo le sponde del fiume Lempa, fino alla \"zona alta\" dove si raggiungono i 1500 m di quota. Tra le frazioni le principali sono: Talpetates, Loma Alta, Las Delicias, El Colon, El Tablon."}
{"id": "1451416", "revid": "226458", "url": "https://it.wikipedia.org/wiki?curid=1451416", "title": "California (Usulut\u00e1n)", "text": "California \u00e8 un comune del dipartimento di Usulut\u00e1n, in El Salvador.\nHa una popolazione di 2.628 abitanti secondo il censimento del 2007 e 3.000 secondo gli uffici municipali (alcald\u00eda).\nBench\u00e9 sorga sulle pendici del vulcano di Usulut\u00e1n, il territorio non ha torrenti, laghi o lagune. \nUna chiesa cattolica si trova al centro dell'abitato e diverse cappelle nelle frazioni limitrofe."}
{"id": "1451417", "revid": "767487", "url": "https://it.wikipedia.org/wiki?curid=1451417", "title": "Concepci\u00f3n Batres", "text": "Concepci\u00f3n Batres \u00e8 un comune del dipartimento di Usulut\u00e1n, in El Salvador."}
{"id": "1451418", "revid": "110157", "url": "https://it.wikipedia.org/wiki?curid=1451418", "title": "El Triunfo (El Salvador)", "text": "El Triunfo \u00e8 un comune del dipartimento di Usulut\u00e1n, in El Salvador.\nAltri progetti.\n "}
{"id": "1451420", "revid": "226458", "url": "https://it.wikipedia.org/wiki?curid=1451420", "title": "Ereguayqu\u00edn", "text": "Ereguayqu\u00edn \u00e8 un comune del dipartimento di Usulut\u00e1n, in El Salvador.\nStoria.\nOrigini.\nIl villaggio di Ereguayqu\u00edn fu fondato prima dell'arrivo degli spagnoli nelle Americhe e per questo figura nei pi\u00f9 antichi documenti del XVI. Nella zona rurale del municipio sono stati ritrovati interessanti reperti archeologici a testimonianza della sua antichit\u00e0\nPeriodo coloniale.\nNel 1549 aveva una popolazione di 300 abitanti. Il 15 ottobre 1577 il centro abitato fu inserito nell'area d'influenza del convento di San Miguel. Il 14 maggio 1586 il villaggio venne affidato al padre francescano Frate Alonso Ponce secondo il quale, nella sua \"Relaci\u00f3n Breve y Verdadera\" era un villaggio di indios potones o lencas, nel Vescovado di Citt\u00e0 del Guatemala, Diocesi di San Miguel. Ereguayqu\u00edn, come altri villaggi del litorale e delle isole del Golfo di Fonseca, fu soggetta gli attacchi dei pirati tra il 1682 e 1683 e fu spopolata. Al riguardo, una cronaca francescana del 1689 racconta che la popolazione india, per sfuggire ai pirati, si \u00e8 spostate verso la zona pi\u00f9 interna e montuosa, dall'altro lato del Vulcano San Miguel. Racconta inoltre che in quell'anno la popolazione di indios arrivava appena a 24 persone, di ambo i sessi, e 12 latini. Inoltre aggiunge che prima la citt\u00e0 era molto florida grazie al suo mare pescoso e alla coltivazione principalmente di alberi da frutto e mais. Il fenomeno di spopolamento era tale che nel 1740, secondo il sindaco di San Salvador, a Ereguayqu\u00edn vi erano solo 4 indios tributari (su un totale di 20 abitanti). Nel 1770 il villaggio fu visitato dall'Arcivescovo don Pedro Cort\u00e9s y Larraz che gli assegn\u00f2 il titolo di capoluogo della parrocchia omonima, che comprendeva nel suo territorio i villaggi di Mexicapa, Jucuar\u00e1n, Uluazapa, Comacar\u00e1n, Yucuayqu\u00edn e Jocoro. In quell'anno Ereguayqu\u00edn aveva una popolazione di 288 abitanti cos\u00ec divisi: 42 famiglie di latini per un totale di 167 persone e 21 famiglie di indios per un totale di 61 persone. Nella scuola non si trovava nessuna scuola ma tutti gli indios parlavano la lingua dei conquistadores. Nel 1758 era parroco don Juan Antonio de Luque Mariscal. Nel 1786 Ereguayqu\u00edn entr\u00f2 a far parte della diocesi di Usulut\u00e1n. \nEl Salvador indipendente.\nForm\u00f2 parte del dipartimento di San Miguel dal 12 giugno 1824 al 22 giugno 1865, quando entr\u00f2 a far parte del Dipartimento di Usulut\u00e1n. Nel 1890 aveva 530 abitanti. In base alla Legge del 5 marzo 1920, Ereguayqu\u00edn perse i \"cantones\" di Batres, La Danta, San Ildefonso e Vado Mar\u00edn, che andarono a creare il municipio di Concepci\u00f3n Batres e acquist\u00f2 il titolo di citt\u00e0.\nIl 13 gennaio 2001, alle 11.34 ora locale, la citt\u00e0, come tutta la zona circostante, \u00e8 stata gravemente colpita da un terremoto (magnitudo 7,6), che non caus\u00f2 vittime in citt\u00e0 ma rese circa 300 famiglie senza-tetto.\nNel 2006 \u00e8 stata eletta sindaco Melba de Jes\u00fas M\u00e9ndez de Funes, dell'Alianza Republicana Nacionalista (ARENA).\nFestivit\u00e0.\nPatrono del municipio \u00e8 il Cristo Negro la cui chiesa parrocchiale, in stile coloniale, principale bellezza architettonica della citt\u00e0, a lui dedicata, \u00e8 stata duramente colpita dal sisma del 13 gennaio 2001. I fedeli, che gremivano la chiesa al momento del sisma, credono sia stata opera del loro patrono che miracolosamente intercedette affinch\u00e9 i danni del sisma non fossero irreparabili: non ci furono vittime."}
{"id": "1451421", "revid": "287204", "url": "https://it.wikipedia.org/wiki?curid=1451421", "title": "Nuoto sincronizzato ai Giochi della XXVIII Olimpiade", "text": "Il Nuoto sincronizzato alle Olimpiadi estive 2004 si \u00e8 tenuto all'Olympic Aquatic Centre dove 104 atleti hanno gareggiato per 2 medaglie d'oro nelle competizioni in coppia e a squadre."}
{"id": "1451422", "revid": "110157", "url": "https://it.wikipedia.org/wiki?curid=1451422", "title": "Estanzuelas", "text": "Estanzuelas \u00e8 un comune del dipartimento di Usulut\u00e1n, in El Salvador.\nStoria.\nLa cittadina si \u00e8 sviluppata attorno ad una hacienda dell'Ottocento. Con lo svilupparsi dell'hacienda, chiamata allora La Estancia Sola, e il nascere di piccoli centri attorno ad essa, si \u00e8 venuto a creare l'attuale comune che ha successivamente preso il nome attuale. I sei \"barrios\" del comune attuale sono: El Calvario, El Belen, Las Flores, San Antonio, El Centro, e San Pablo.\nNegli ultimi anni molti nativi di Estanzuelas sono migrati verso gli USA, formando comunit\u00e0 soprattutto in Texas, Virginia, Tennessee, New York, New Jersey, Las Vegas, San Francisco, Florida, Boston e Los Angeles.\nIl censimento del 2007 ha dato come risultato una popolazione di 9.015 abitanti.\nNel 2006 \u00e8 stato votato l'attuale sindaco, Jose Gonzalo Manzano, in carica per tre anni."}
{"id": "1451423", "revid": "125952444", "url": "https://it.wikipedia.org/wiki?curid=1451423", "title": "Architetto iunior", "text": "L'architetto iunior \u00e8 una figura professionale introdotta in Italia a seguito del DPR n. 328 del 5 giugno 2001 che ha revisionato le regole e le procedure per diventare architetto. Si differenzia dall'architetto vero e proprio per le competenze, per la laurea conseguita e per il diverso esame di stato per l'abilitazione alla professione che consente di iscriversi a una sezione dell'albo differenziato da quello dell'architetto. \nStoria.\nCon l'introduzione della riforma D.M. 270 del 2004, le facolt\u00e0 di architettura hanno assunto la possibilit\u00e0 di offrire dei corsi di laurea triennale, possibilit\u00e0 che divenne obbligatoria a partire dall\u2019anno accademico 2010/11. \nCompetenze.\nLe competenze dell\u2019architetto iunior sono disciplinate dall'art. 16, comma V, lett. a) del D.P.R 328 del 2001. Esso agisce nel campo dell'edilizia come supporto e collaboratore di architetti e ingegneri abilitati in tutte le fasi del processo edilizio; la legge stabilisce che pu\u00f2 assumere la responsabilit\u00e0 di progettista o di direttore dei lavori solo per le \"costruzioni civili semplici, con l'uso di metodologie standardizzate\". Tutte le competenze che la legge attribuisce all'architetto iunior non sono di natura esclusiva per questa figura professionale rientrando anche nelle attribuzioni dell'architetto. La legge esclude espressamente dall'elenco delle \"metodologie standardizzate\" tutte quelle costruzioni in aree paesaggistico-ambientali, storico-archeologiche e storico-artistiche anche se permane la possibilit\u00e0 per l'architetto iunior di effettuare \"i rilievi diretti e strumentali sull\u2019edilizia attuale e storica\".\nAccesso alla professione.\nLe lauree di durata triennale, che danno diritto al titolo accademico di dottore, permettono l'accesso alla \"sezione B - settore \"architettura\"\" dell'albo degli architetti, pianificatori, paesaggisti e conservatori, con il titolo professionale di \"architetto iunior\".\nPer iscriversi alla \"sezione A - settore \"architettura\"\" dello stesso albo bisogna possedere una laurea magistrale o una laurea specialistica o una laurea del vecchio ordinamento in architettura, conseguibili dopo cinque anni di studi universitari complessivi (a ciclo unico o 3+2); in tal caso si ha diritto al titolo accademico di Dottore Magistrale e al titolo professionale di \"architetto\".\n\u00c8 necessario il superamento di un esame di Stato (a 4 prove) la cui iscrizione \u00e8 riservata ai laureati afferenti le classi 4, 8, i possessori del diploma universitario triennale in Edilizia, Materiali per la manutenzione del costruito antico e moderno, i laureati afferenti la classe 4/S ed i laureati secondo il vecchio ordinamento didattico (Architettura, Architettura U.E.).\nCon l'entrata in vigore del D.M. 270/04 le facolt\u00e0 di Architettura possono istituire corsi triennali di classe L-17 (Scienze dell'Architettura) validi per l'accesso all'esame di stato per la professione di architetto iunior, non tutti gli atenei hanno cominciato ad istituire le nuove classi a partire dall'anno accademico 2008-09 ma entro l'anno accademico 2010-11 tutti gli atenei sono stati obbligati ad adeguarsi alla nuova normativa.\nSettori di impiego.\nL'architetto iunior trova impiego nel campo dell'edilizia e pu\u00f2 esercitare le proprie competenze presso enti istituzionali, aziende pubbliche e private, studi professionali, societ\u00e0 di promozione e di ingegneria operanti nei campi della progettazione architettonica e urbana, industrie di settore e imprese di costruzione, oltre che la libera professione e attivit\u00e0 di consulenza."}
{"id": "1451424", "revid": "110157", "url": "https://it.wikipedia.org/wiki?curid=1451424", "title": "Jiquilisco", "text": "Jiquilisco \u00e8 un comune del dipartimento di Usulut\u00e1n, in El Salvador. La citt\u00e0 si affaccia sull'oceano Pacifico dove forma una baia a cui d\u00e0 il nome."}
{"id": "1451425", "revid": "35804", "url": "https://it.wikipedia.org/wiki?curid=1451425", "title": "Jucuapa", "text": "Jucuapa \u00e8 un comune del dipartimento di Usulut\u00e1n, in El Salvador."}
{"id": "1451427", "revid": "226458", "url": "https://it.wikipedia.org/wiki?curid=1451427", "title": "Jucuar\u00e1n", "text": "Jucuar\u00e1n \u00e8 un comune del dipartimento di Usulut\u00e1n, in El Salvador."}
{"id": "1451428", "revid": "767487", "url": "https://it.wikipedia.org/wiki?curid=1451428", "title": "Tony Cercola", "text": "Biografia.\nTony Cercola nasce, artisticamente, negli anni settanta nell'ambito del cosiddetto \"Neapolitan Power\" di cui famosi esponenti sono stati Edoardo Bennato, Eugenio Bennato e Musicanova, Tony Esposito, Tullio De Piscopo, Pino Daniele, al fianco dei quali Tony Cercola esord\u00ec con i suoi tamburi e le sue \"buattelle\" (strumenti a percussione creati con scatole di vario genere, strumenti \"poveri\" creati, in alcuni casi, dal Cercola stesso) arricchendo le sonorit\u00e0 dei suoi colleghi napoletani.\nIn oltre trent'anni di vita artistica, Tony Cercola ha collaborato anche con altri grandi nomi della musica italiana e internazionale, quali Don Cherry, Brian Ferry, Enzo Gragnaniello, Roberto Murolo, Mia Martini, Eduardo De Crescenzo e tanti altri.\nOltre alle collaborazioni con questi artisti Tony Cercola ha pubblicato diversi CD come autore ed esecutore, avendo al suo fianco la cantante argentina Rosarillo (sua compagna nella vita) e altri strumentisti e si esibisce in concerti e manifestazioni in Italia e nel mondo.\nIl genere musicale del \"percussautore\" (come ama definirsi egli stesso) napoletano pu\u00f2 definirsi etnico-mediterraneo ma spazia tra le culture musicali di altri continenti, arricchendosi delle influenze di sonorit\u00e0 balcaniche, ma anche cubane, africane e argentine."}
{"id": "1451429", "revid": "226458", "url": "https://it.wikipedia.org/wiki?curid=1451429", "title": "Mercedes Uma\u00f1a", "text": "Mercedes Uma\u00f1a \u00e8 un comune del dipartimento di Usulut\u00e1n, in El Salvador."}
{"id": "1451431", "revid": "35804", "url": "https://it.wikipedia.org/wiki?curid=1451431", "title": "Nueva Granada (El Salvador)", "text": "Nueva Granada \u00e8 un comune del dipartimento di Usulut\u00e1n, in El Salvador."}
{"id": "1451432", "revid": "2056951", "url": "https://it.wikipedia.org/wiki?curid=1451432", "title": "Eccellenza", "text": ""}
{"id": "1451436", "revid": "697352", "url": "https://it.wikipedia.org/wiki?curid=1451436", "title": "Amargosa (Bahia)", "text": "Amargosa \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Jequi\u00e9."}
{"id": "1451437", "revid": "106456", "url": "https://it.wikipedia.org/wiki?curid=1451437", "title": "Ozatl\u00e1n", "text": "Ozatl\u00e1n \u00e8 un comune del dipartimento di Usulut\u00e1n, in El Salvador.\nLa sua popolazione al censimento del 2007 \u00e8 di 12.443 abitanti"}
{"id": "1451438", "revid": "287204", "url": "https://it.wikipedia.org/wiki?curid=1451438", "title": "Puerto El Triunfo", "text": "Puerto El Triunfo \u00e8 un comune del dipartimento di Usulut\u00e1n, in El Salvador, che si affaccia sull'oceano Pacifico."}
{"id": "1451439", "revid": "322321", "url": "https://it.wikipedia.org/wiki?curid=1451439", "title": "Corrado Pizziolo", "text": "Biografia.\nMinistero sacerdotale.\nNato e cresciuto nella frazione di Scandolara di Zero Branco, ricevuta l'ordinazione sacerdotale per le mani del vescovo Antonio Mistrorigo il 20 settembre 1975, fino al 1981 \u00e8 vicario parrocchiale di San Martino di Lupari.\nDal 1981 al 1985 \u00e8 assistente nel Seminario Maggiore di Treviso, quindi ottiene la licenza in Teologia dogmatica presso la Facolt\u00e0 teologica dell'Italia settentrionale. Dal 1985 insegna Teologia dogmatica presso l'Istituto teologico interdiocesano di Treviso-Vittorio Veneto e la Scuola di teologia per laici di Treviso.\nNel 1998 viene nominato vicario episcopale per il sinodo diocesano, quindi nel 1999 delegato vescovile per la formazione permanente del clero.\nDal 2001 \u00e8 canonico della cattedrale di Treviso. Dal 2002 al 2007 \u00e8 chiamato a ricoprire gli uffici di vicario generale e di moderatore della curia, distinguendosi pi\u00f9 volte per aver preso posizione nei mass media riguardo ad alcune controversie accadute in diocesi.\nMinistero episcopale.\nIl 19 novembre 2007 viene nominato vescovo di Vittorio Veneto: il 26 gennaio 2008 riceve l'ordinazione episcopale nella cattedrale di Ceneda dalle mani dell'allora vescovo di Treviso Andrea Bruno Mazzocato, coconsacranti i vescovi Paolo Magnani e Alfredo Magarotto.\nNel settembre 2013 viene nominato membro della Commissione episcopale per il servizio della carit\u00e0 e la salute della Conferenza episcopale italiana.\nIl 9 gennaio 2019 accetta la presidenza \"ad interim\" della medesima commissione, di Caritas Italiana e della Consulta ecclesiale degli organismi socio-assistenziali; nel maggio dello stesso anno gli succede, come presidente, l'arcivescovo metropolita di Gorizia Carlo Roberto Maria Redaelli.\nAraldica.\n\"Partito: nel primo d'argento, al pastorale d'oro, attraversato da un libro aperto dello stesso, scritto dalle lettere Alfa ed Omega in azzurro, foderato di rosso, ed attraversante su di una montagna di verde; nel secondo inquartato di rosso e d'azzurro, alla croce patente d'argento attraversante, radiosa d'oro.\"\nGenealogia episcopale.\nLa genealogia episcopale \u00e8:"}
{"id": "1451440", "revid": "226458", "url": "https://it.wikipedia.org/wiki?curid=1451440", "title": "San Agust\u00edn (Usulut\u00e1n)", "text": "San Agust\u00edn \u00e8 un comune del dipartimento di Usulut\u00e1n, in El Salvador."}
{"id": "1451441", "revid": "765509", "url": "https://it.wikipedia.org/wiki?curid=1451441", "title": "Sakura, la partita non \u00e8 finita", "text": ""}
{"id": "1451442", "revid": "226458", "url": "https://it.wikipedia.org/wiki?curid=1451442", "title": "San Buenaventura (El Salvador)", "text": "San Buenaventura \u00e8 un comune del dipartimento di Usulut\u00e1n, in El Salvador."}
{"id": "1451443", "revid": "122218753", "url": "https://it.wikipedia.org/wiki?curid=1451443", "title": "Francesco Barilli", "text": "Biografia.\nRegista, attore, sceneggiatore e pittore appartenente a una nota famiglia di artisti (\u00e8 nipote del pittore Cecrope Barilli), non ancora ventenne, dopo gli studi all\u2019istituto d\u2019arte di Parma, collabora come assistente volontario con il regista Antonio Pietrangeli per il film \"La parmigiana\" (1963), nel quale ottiene anche una piccola parte come attore. L'anno seguente Bernardo Bertolucci lo sceglie come protagonista per \"Prima della rivoluzione\", film che lancer\u00e0 definitivamente la carriera del suo autore e nel tempo si riveler\u00e0 dal punto di vista critico tra le pi\u00f9 importanti pellicole Italiane del decennio. Subito dopo si trasferisce a Roma collaborando con i fratelli Bazzoni e Vittorio Storaro a diversi cortometraggi e brevi documentari in svariate mansioni: attore, assistente e scenografo. Il pi\u00f9 importante di questi lavori \u00e8 \"L'urlo\", un cortometraggio di fantascienza dove interpreta il protagonista che viene presentato con successo a Cannes nel 66 e l\u2019anno successivo vale a Storaro un premio speciale ai Nastri d\u2019argento.\nNel 1968 dopo avere lavorato come aiuto regista nei primi due film di Camillo Bazzoni, debutta alla regia con il cortometraggio di taglio naturalistico \"Nardino sul Po\", che viene programmato dalla Rai. Successivamente scrive la sceneggiatura di due film: \"Chi l'ha vista morire?\" di Aldo Lado, un thriller con protagonista l\u2019ex 007 George Lazenby, e \"Il paese del sesso selvaggio\" di Umberto Lenzi, che inaugura la stagione dei \"Cannibal movie\". Tempo dopo firma anche il soggetto di \"La gabbia\", un melodramma a tinte erotiche diretto da Giuseppe Patroni Griffi e interpretato da Laura Antonelli, Tony Musante e Florinda Bolkan. Nel 1974 dirige il suo primo lungometraggio, \"Il profumo della signora in nero\", il film, di cui \u00e8 anche sceneggiatore, si rivela un esordio folgorante vincendo premi e menzioni speciali ai Festival di San Francisco e di Barcellona, ottenendo buoni risultati al box office Italiano e diventando nel tempo un cult movie del genere horror in tutto il mondo. Tre anni dopo firma la regia di un altro horror, \"Pensione paura\", ma la pellicola anche se interpretata da attori quali Luc Merenda e Francisco Rabal, alla sua uscita nelle sale passa semi inosservata per poi essere riscoperta nei decenni successivi. Nel 1991 dirige l\u2019episodio \u201cLe Chiese di legno\u201d di \"La domenica specialmente\", film collettivo scritto da Tonino Guerra; gli altri episodi sono diretti da Giuseppe Tornatore, Marco Tullio Giordana e Giuseppe Bertolucci.\nNel corso del tempo scrive e dirige tre fiction televisive per la Rai, la pi\u00f9 importante \u00e8 \"Giorni da Leone\" (2002), interpretata da Luca Barbareschi, che ottiene un grande successo di pubblico e d\u00e0 vita a un \"sequel\". Tra lunghi e corti gira anche una quindicina di documentari in cui spicca \"Poltrone rosse \u2013 Parma e il cinema\", presentato al Festival di Venezia nel 2014 e candidato ai Nastri d'argento. Tra la fine degli anni sessanta e la met\u00e0 degli anni novanta lavora in Rai come regista realizzando speciali, caroselli, inchieste giornalistiche e brevi documentari naturalistici per la trasmissione \"Geo &amp; Geo\". Nello stesso periodo gira anche filmati industriali per aziende come ENI e AGIP e diversi spot pubblicitari per marchi importanti: Bauli, FIAT, SIP, Pavesi, Scottex e Uliveto. Grazie al successo internazionale del film di Bertolucci, negli anni alterna alla carriera di regista quella di attore recitando tra cinema e televisione per autori quali Mauro Bolognini, Carlos Saura, Carlo Vanzina e Anna Negri, tornando anche a interpretare ruoli da protagonista come in \"Sabato italiano\" (1992) e \"La casa nel vento dei morti\" (2012), di cui gira personalmente anche un segmento come regista. Oltre al lavoro nel cinema non ha mai abbandonato la sua grande passione: la pittura, esponendo a Roma, Milano, Parigi, New York e Parma. Nel 2019 dirige il cortometraggio \"L'urlo\", remake dell'omonimo corto di Luigi Bazzoni che aveva interpretato come attore nel 1966, affidando il suo vecchio ruolo di protagonista all'amico Luca Magri."}
{"id": "1451445", "revid": "110157", "url": "https://it.wikipedia.org/wiki?curid=1451445", "title": "Am\u00e9lia Rodrigues", "text": "Am\u00e9lia Rodrigues \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Catu."}
{"id": "1451446", "revid": "228587", "url": "https://it.wikipedia.org/wiki?curid=1451446", "title": "San Dionisio", "text": ""}
{"id": "1451447", "revid": "287204", "url": "https://it.wikipedia.org/wiki?curid=1451447", "title": "San Francisco Javier", "text": "San Francisco Javier \u00e8 un comune del dipartimento di Usulut\u00e1n, in El Salvador."}
{"id": "1451451", "revid": "1788047", "url": "https://it.wikipedia.org/wiki?curid=1451451", "title": "Am\u00e9rica Dourada", "text": "Am\u00e9rica Dourada \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Irec\u00ea."}
{"id": "1451454", "revid": "486946", "url": "https://it.wikipedia.org/wiki?curid=1451454", "title": "Villaggio Foscato", "text": ""}
{"id": "1451456", "revid": "6923", "url": "https://it.wikipedia.org/wiki?curid=1451456", "title": "UUNET", "text": "UUNET era uno dei primi Internet Service Provider, per tempo ed importanza. L'azienda, fondata nel 1987, ha sede principale nel Nord Virginia. \u00c8 stata la prima azienda a fornire connessioni Internet per il mondo business.\nNel 2002 \u00e8 stata travolta da uno scandalo finanziario di falso in bilancio, dovendo accedere al Chapter 11; nel 2004 ha cessato l'attivit\u00e0 con questa denominazione."}
{"id": "1451459", "revid": "31886", "url": "https://it.wikipedia.org/wiki?curid=1451459", "title": "Gaetano Giuliano", "text": "Biografia.\nAvvocato. \n\u00c8 stato vice presidente dell'Amministrazione provinciale di Siracusa e segretario della Federazione provinciale del PSI.\n\u00c8 stato eletto nel 1971 deputato all'Assemblea regionale siciliana nel collegio della provincia di Siracusa per il PSI. Rieletto all'Ars nel 1976, diviene, nella giunta Bonfiglio assessore al Turismo fino al 1978, quando nel primo governo presieduto da Piersanti Mattarella, diviene anche vice presidente della Regione. Mantiene le due cariche nel marzo del 1979, con il secondo governo Mattarella.\nDopo l'assassinio, il 6 gennaio 1980, di Mattarella, assume le funzioni di Presidente della Regione fino al 1\u00ba maggio 1980, e dal marzo 1980, anche la delega alla Sanit\u00e0.\nNon rieletto nel 1981, ha continuato la carriera politica, ed \u00e8 stato Consigliere Comunale del Psi, fino al 1994, al Comune di Palazzolo Acreide, ove a tutt'oggi, risiede.\nSuccessivamente fu coinvolto nello scandalo della Sitas, una societ\u00e0 mista privati-regione per la costruzione di alberghi a Sciacca e condannato nel luglio 1996 dal tribunale di Palermo.\nLa Corte di Appello di Palermo, nel giugno 2000, lo ha assolto, con formula ampiamente liberatoria.\nLasciata la politica attiva, si \u00e8 occupato di zootecnia ed ha ricoperto la carica di Presidente provinciale dell'Associazione Allevatori di Siracusa.\nAttualmente pensionato, si occupa di energie alternative."}
{"id": "1451462", "revid": "1788047", "url": "https://it.wikipedia.org/wiki?curid=1451462", "title": "Anag\u00e9", "text": "Anag\u00e9 \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Vit\u00f3ria da Conquista."}
{"id": "1451463", "revid": "33689", "url": "https://it.wikipedia.org/wiki?curid=1451463", "title": "Aradio Rufino (console 311)", "text": "Rufino fu console nel 311 e \"praefectus urbi\" di Roma nel 304-305, dal 9 febbraio 312 al 27 ottobre dello stesso anno e poi nuovamente dal 29 novembre all'8 dicembre 313."}
{"id": "1451464", "revid": "767487", "url": "https://it.wikipedia.org/wiki?curid=1451464", "title": "Uncle Tupelo", "text": "Gli Uncle Tupelo sono stati un gruppo alternative country statunitense, attivo dal 1987 al 1994.\nStoria.\nIl gruppo, formato a Belleville, Illinois, dal cantante e chitarrista Jay Farrar, dal cantante e bassista Jeff Tweedy e dal batterista Mike Heidorn, \u00e8 considerato il caposcuola del movimento musicale alternative country.\nIl nome del gruppo \u00e8 un omaggio al luogo di nascita di Elvis Presley. Dalla separazione dei membri di questo gruppo nascono gli Wilco e i Son Volt."}
{"id": "1451465", "revid": "2153076", "url": "https://it.wikipedia.org/wiki?curid=1451465", "title": "Sawdust", "text": "Sawdust \u00e8 una compilation-album dei The Killers uscito a Novembre 2007 in Italia.\nIl CD in distribuzione in Inghilterra contiene una traccia Bonus in pi\u00f9."}
{"id": "1451466", "revid": "1788047", "url": "https://it.wikipedia.org/wiki?curid=1451466", "title": "Andara\u00ed", "text": "Andara\u00ed \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Seabra."}
{"id": "1451467", "revid": "226458", "url": "https://it.wikipedia.org/wiki?curid=1451467", "title": "Santa Elena (Usulut\u00e1n)", "text": "Santa Elena \u00e8 un comune del dipartimento di Usulut\u00e1n, in El Salvador.\nStoria.\nLa citt\u00e0 fu coinvolta in primo piano durante la guerra civile in El Salvador (1980-92). Qui si svolse una delle pi\u00f9 grandi mattanze della guerra da parte dell'esercito ufficiale, che trucid\u00f2 oltre 30 persone nel 1981, saccheggiandone le case. In ricordo della strage \u00e8 stato eretto un centro che prende il nome di F\u00e9lix Mart\u00ednez, una delle persone assassinate.\nFestivit\u00e0.\nLa festa patronale si celebra dal 10 al 18 agosto in onore dell'imperatrice Elena."}
{"id": "1451468", "revid": "226458", "url": "https://it.wikipedia.org/wiki?curid=1451468", "title": "Santa Mar\u00eda (El Salvador)", "text": "Santa Mar\u00eda \u00e8 un comune del dipartimento di Usulut\u00e1n, in El Salvador."}
{"id": "1451470", "revid": "109274860", "url": "https://it.wikipedia.org/wiki?curid=1451470", "title": "Heinrich Steinweg", "text": "Eccellente pianista, fu responsabile della realizzazione e delle migliorie di 41 aspetti del pianoforte, creandoli e migliorandoli personalmente, incluso un brevetto del 1875 che gett\u00f2 cos\u00ec la base per i moderni pianoforti da concerto.\nBiografia.\nHeinrich Engelhard Steinweg nacque il 17 febbraio 1797 a Wolfshagen im Harz, frazione di Langelsheim. Trasferitosi a New York, e cambiato il proprio nome in Henry E. Steinway, fond\u00f2 nel 1853 la fabbrica di pianoforti americana \"Steinway &amp; Sons\". Il primo pianoforte che costru\u00ec vide la luce nella cucina della sua casa tedesca di Seesen. Dal momento in cui egli fond\u00f2 la Steinway &amp; Sons, furono costruiti 482 pianoforti. Il primo pianoforte prodotto dalla Steinway, il numero 483, fu venduto ad una famiglia americana di New York al prezzo di 500 dollari americani. Adesso il pianoforte \u00e8 esposto al Metropolitan Museum of Art.\nNei successivi 40 anni, insieme ai suoi figli, Henry Jr., Albert, C.F. Theodore, William, e Charles, ha gradualmente portato allo sviluppo il pianoforte moderno. Almeno met\u00e0 delle 114 invenzioni e migliorie apportate allo strumento furono brevettate durante questo periodo.\nIl design rivoluzionario della Steinway e la qualit\u00e0 superiore del lavoro fatto dall'azienda vennero riconosciute immediatamente su scala nazionale. A partire dal 1855, i pianoforti Steinway ricevettero diverse medaglie d'oro in esibizioni fatte negli Stati Uniti ed in Europa.\nNell'esibizione di Parigi del 1867 l'azienda vinse la \"Gran Medaglia D'Oro D'Onore\" sempre per la qualit\u00e0 superiore nella costruzione dei propri strumenti. Tra l'altro, quella fu la prima volta che un'azienda americana vinse quel premio.\nNel 1866, Steinway &amp; Sons apr\u00ec la prima Hall nella quattordicesima strada, a New York, e, con un auditorium di 2.000 posti, divenne il centro artistico e culturale della citt\u00e0, fino al 1891, anno dell'inaugurazione della Carnegie Hall.\nDal 1891 la Steinway &amp; Sons si stabil\u00ec nella sezione Astoria del quartiere Queens di New York, dove venne costruito lo Steinway Village, con tutto ci\u00f2 che serviva per la costruzione dei loro pianoforti: fonderie per la tavola armonica, uffici postali, abitazioni per i dipendenti, e quant'altro.\nHenry Steinway Senior mor\u00ec nel 1871 e i suoi figli C.F. Theodore e William presero in mano la gestione dell'azienda.\nSempre nel 1880, William apr\u00ec uno showroom a Londra. Nel 1875 prese vita la Steinway Haus, insieme ad un altro stabilimento produttivo.\nOggi Steinway &amp; Sons produce circa 5.000 pianoforti ogni anno. Principalmente, il mercato \u00e8 quello nordamericano, anche se non mancano clienti in Europa e nel resto del mondo. La rete di assistenza e vendita assicura tra l'altro il mantenimento degli standard di questi pianoforti adattandoli per le grandi sale da concerto."}
{"id": "1451473", "revid": "358273", "url": "https://it.wikipedia.org/wiki?curid=1451473", "title": "Progressione del record mondiale dei 200 m farfalla", "text": "Il primo record mondiale dei 200\u00a0m delfino maschili in vasca lunga (50 metri) \u00e8 stato riconosciuto ufficialmente dalla FINA nel 1959, quello femminile nel 1958. In vasca corta (25 metri) i record del mondo sono invece omologati dal 3 marzo 1991.\nUomini.\nVasca lunga.\nLegenda: \nVasca corta.\nLegenda: \nDonne.\nVasca lunga.\nLegenda: \nVasca corta.\nLegenda: "}
{"id": "1451481", "revid": "1318658", "url": "https://it.wikipedia.org/wiki?curid=1451481", "title": "Fran\u00e7ois-Joseph F\u00e9tis", "text": "Biografia.\nFiglio di un organista, studi\u00f2 al conservatorio di Parigi dove dal 1821 insegn\u00f2 contrappunto e fuga.\nNel 1806 spos\u00f2 una ricca ereditiera e successivamente la coppia si ritir\u00f2 nelle Ardenne.\nSi impegn\u00f2 in ricerche di carattere storico-musicale.\nNel 1813 venne nominato dapprima organista nella chiesa di S. Pietro in Douai e poi anche insegnante di musica nella scuola locale. Proprio in quegli anni compil\u00f2 un Metodo per il canto ed uno per l'armonia.\nNel 1821 ritorn\u00f2 a Parigi dove ottenne l'incarico di insegnare composizione al Conservatorio, e cinque anni dopo fond\u00f2 la \"Revue musicale\", una rivista di musicologia, unica per il suo tempo. Contemporaneamente collabor\u00f2 a giornali come il \"Temps\" e il \"National\". Nel frattempo divenne anche bibliotecario del Conservatorio.\nNel 1833 divenne direttore del Conservatorio di Bruxelles, nomina che conserv\u00f2 fino alla sua morte. Ebbe per successore Fran\u00e7oise-Auguste Gevaert.\nCompose musica per pianoforte a 2 e 4 mani; una sonata per violino; 2 sinfonie; una fantasia sinfonica per orchestra; una ouverture da concerto; un Requiem; romanze; 7 opere. Al F\u00e9tis \u00e8 attribuita da alcuni musicologi la controversa \"Aria di Chiesa\" in mi minore, che di solito \u00e8 attribuita ad Alessandro Stradella. (un altro autore a cui \u00e8 attribuita \u00e8 Louis Niedermeyer)\nScrisse la monumentale \"Biographie universelle des musiciens et bibliographie g\u00e9n\u00e9rale de la musique\" in 8 volumi, vera miniera di notizie storiche e aneddoti.\nEbbe tra i suoi allievi Luigi Agnesi, Jean-Delphin Alard, Juan Cris\u00f3stomo de Arriaga, Louise Bertin, Guillermo Morphy, William Cusins, Julius Eichberg, Ferdinand H\u00e9rold, Frantz Jehin-Prume, Jacques-Nicolas Lemmens, Adolphe Samuel e Charles-Marie Widor."}
{"id": "1451483", "revid": "767487", "url": "https://it.wikipedia.org/wiki?curid=1451483", "title": "Mike Tramp", "text": "Biografia.\nMichael Trampenau \u00e8 nato in Danimarca ed \u00e8 cresciuto a Vesterbro con la madre Doris e i due fratelli Dennis e Kim. Cominci\u00f2 la sua carriera nel mondo della musica esibendosi in giro per alcuni locali di Copenaghen. Nel 1975 fonda la band \"Dennis &amp; Michael\" insieme al fratello, con cui incise un singolo intitolato \"Big Man in Town\". Nel 1976, dopo aver assunto il nome d'arte di Mike Tramp, si un\u00ec alla pop band Mabel come cantante solista. I Mabel divennero in breve tempo molto popolari in Danimarca, tanto da venire scelti per rappresentare la loro nazione all'Eurovision Song Contest nel 1978. Successivamente la band si trasfer\u00ec in Spagna e cambi\u00f2 nome in Studs, realizzando un album eponimo nel 1982 per la casa discografica Hispavox.\nNel 1983 il cantante si spost\u00f2 a New York alla ricerca di fortuna, facendo la conoscenza del talentuoso chitarrista Vito Bratta, con cui fonder\u00e0 quello stesso anno i White Lion, la band che gli far\u00e0 guadagnare grande popolarit\u00e0 internazionale. Dopo aver esordito con l'album \"Fight to Survive\", i White Lion pubblicarono \"Pride\" con la Atlantic Records nel 1987. Dal disco vennero estratti i singoli \"Wait\" e \"When the Children Cry\", che portarono la band nella top 10 delle classifiche americane. Dopo aver pubblicato altri due album intitolati \"Big Game\" e \"Mane Attraction\", i White Lion videro diminuire la loro popolarit\u00e0 a causa dell'ascesa del movimento grunge e decisero di sciogliersi nel settembre del 1991.\nDopo la fine dei White Lion, Mike Tramp diede vita a un nuovo gruppo assecondando le mode musicali del momento, ovvero alternative rock e grunge, chiamato Freak of Nature. La band registr\u00f2 tre album e divise il palco con band quali Helloween e Dio, prima di sciogliersi nel 1996. Tramp pubblic\u00f2 dunque il suo debutto solista nel 1997 dal nome \"Capricorn\".\nNel 1999 Mike Tramp pubblic\u00f2 la raccolta \"Remembering White Lion\", che conteneva brani classici della band ri-registrati con un'altra formazione. Nel 2005, dopo una lunga battaglia legale, il cantante assembl\u00f2 una nuova band di musicisti sconosciuti accreditata come Tramp's White Lion a causa dei mancati diritti con i vecchi componenti. La band di Tramp suonava essenzialmente brani dei White Lion e partecip\u00f2 a diversi tour, pubblicando il doppio album dal vivo \"Rocking the USA\" nel novembre di quello stesso anno. La controversia per il nome venne risolta sul finire del 2007, il cantante pot\u00e9 cos\u00ec utilizzare liberamente il nome originale del gruppo in occasione dell'uscita del nuovo album \"Return of the Pride\" nel marzo del 2008.\nMike Tramp ritorn\u00f2 successivamente a dedicarsi alla sua carriera solista, prima di annunciare definitivamente la fine dei White Lion nel febbraio 2015.\nNel 2017 pubblica il nuovo album Maybe Tomorrow tornando a sonorit\u00e0 pi\u00f9 rock rispetto ai lavori precedenti.\nPrevista una data in Italia ad Aprile del 2018"}
{"id": "1451485", "revid": "599013", "url": "https://it.wikipedia.org/wiki?curid=1451485", "title": "Cattedrale dell'Immacolata (Ozieri)", "text": "La chiesa di Santa Maria Immacolata \u00e8 il duomo di Ozieri e cattedrale della diocesi ozierese.\nStoria.\nLa chiesa \u00e8 frequentemente menzionata dal XV secolo, ma le origini dell'edificio sono pi\u00f9 antiche. Dal '400 i vescovi di Bisarcio stabiliscono la loro dimora proprio nel rione attiguo al tempio (visto il graduale e inesorabile declino del borgo medievale di Bisarcio, dove si trovava la cattedrale), che nel 1437 ospita un sinodo diocesano. Con la soppressione delle diocesi di Castro e Bisarcio nel 1503, Santa Maria di Ozieri diventa la chiesa pi\u00f9 importante del vicariato e nel 1550 viene sottoposta a lavori di restauro e ampliamento, secondo i canoni dello stile gotico - catalano. L'8 dicembre 1571 il vescovo di Alghero Pietro Frago consacra la chiesa rinnovata che nel 1621, con bolla di Gregorio XV, viene elevata al rango di collegiata. Nel 1803 la diocesi di Bisarcio viene ripristinata e la sede stabilita in Ozieri, che vede dunque la sua collegiata elevata al titolo di cattedrale. Nel 1846 la cattedrale viene restaurata su progetto dell'architetto Gaetano Cima, assumendo cos\u00ec l'attuale veste neoclassica. Al termine dei lavori, nel 1893, la cattedrale venne nuovamente consacrata dal vescovo Serafino Corrias il 27 agosto. Nel 1926 vennero realizzati gli afrreschi che decorano l'interno del tempio e nel 1933 viene collocato il monumentale organo.\nNel gennaio del 2005 l'interno della cattedrale viene gravemente danneggiato in seguito a un incendio sviluppatosi dal presepio allestito in occasione del Natale. Il tempio, restaurato, \u00e8 stato riaperto al culto il 20 ottobre 2007.\nDescrizione.\nLa facciata \u00e8 preceduta da una scalinata, delimitata da sinuose balaustre, e affiancata dalla torre campanaria, a canna quadra, sviluppata su pi\u00f9 livelli scanditi da cornici e lesene di gusto classico e sormontata da un torrino cilindrico coperto da cupola emisferica. In facciata si aprono tre portali, dei quali i due laterali inquadrati da un pronao costituito da cornicione sorretto da coppie di colonne binate. La parte centrale del prospetto, pi\u00f9 sviluppata in altezza, \u00e8 conclusa da timpano con cornice dentellata.\nLa cattedrale si sviluppa in pianta a croce latina, con tre navate, tre cappelle per lato, transetto e abside semicircolare. L'interno del tempio custodisce diverse opere d'arte.\nLe cappelle laterali ospitano altari marmorei di gusto classico in cui sono custodite interessanti statue, come quella in legno raffigurante \"San Giovanni Battista\", risalente alla met\u00e0 del XIX secolo, caratterizzata dalla vivace policromia, o i simulacri marmorei della \"Madonna del Rosario\" e di \"San Giovanni evangelista\".\nNel transetto si trovano due cappelle in cui si conservano alcuni archi e costoloni della chiesa originaria. Nel braccio sinistro si trova la cappella del Santissimo Sacramento, con un altare barocco del 1767, completato nel 1839 dal bel tabernacolo neoclassico e dalla tela della \"Coena Domini\", dipinta da Giovanni Marghinotti nel 1838. Nel braccio destro invece si apre la cappella di Sant'Andrea, con altare settecentesco arricchito nell'Ottocento dall\"'Urna di santa Filomena\", opera in marmo bianco dello scultore Andrea Galassi, con bassorilievi che raffigurano la santa distesa su un triclinio mentre alcuni angeli sopra di lei recano un giglio, simbolo di purezza, e lo strumento del martirio. L'altare ospita inoltre la tela raffigurante il \"Martirio di sant'Andrea\", dipinta dal Marghinotti nel 1840.\nIl presbiterio \u00e8 sopraelevato e cinto da balaustra marmorea. Due leoni sono posti ai lati della scala di accesso. Sopra il settecentesco altare maggiore si trovano le statue dell\"'Immacolata\" e due angeli, scolpite nel marmo bianco. Dietro \u00e8 disposto il coro ligneo, anch'esso settecentesco.\nNella sala capitolare trova posto la pi\u00f9 importante opera d'arte custodita nel duomo di Ozieri, ovvero il \"Polittico della Madonna di Loreto\" (XVI secolo), opera della scuola del maestro di Ozieri portata in cattedrale nel 1870 dalla quattrocentesca chiesetta della Madonna di Loreto. Il polittico \u00e8 composto da sette tavole dipinte; al centro si trova la tavola principale, raffigurante la Madonna di Loreto e il santuario della Santa Casa, tra le due tavole dell\"'Annunciazione\" e della \"Visitazione\". Sopra si trova la \"Crocifissione\", mentre la parte inferiore del polittico \u00e8 costituita da tre tavole di minore dimensione che costituiscono la predella."}
{"id": "1451486", "revid": "729019", "url": "https://it.wikipedia.org/wiki?curid=1451486", "title": "Constantin Alexandru Rosetti", "text": "Biografia.\nNato a Bucarest da una famiglia aristocratica greco-romena Ruset (Roussetos - \u03a1\u03bf\u03c5\u03c3\u03ad\u03c4\u03bf\u03c2) forse di lontana origine genovese, nel 1845 si trasfer\u00ec per motivi di studio a Parigi, dove conobbe Alphonse de Lamartine, all'epoca presidente della Societ\u00e0 degli Studenti Romeni di Parigi. Tornato in Romania, nel 1847 spos\u00f2 Mary Grant, sorella del console inglese a Bucarest.\nRosetti prese parte alla Rivoluzione della Valacchia del 1848 e fu uno dei primi arrestati dal principe Gheorghe Bibescu, che lo accusava di complottare per ucciderlo. Dopo l'avvento al potere del governo provvisorio, l'11 giugno 1848, assunse la carica di capo della polizia. Fece parte del governo provvisorio assieme a Nicolae B\u0103lcescu, Alexandru G. Golescu e Ion C. Br\u0103tianu, prima come segretario e poi come direttore generale del Ministero degli Interni. Fu inoltre l'editore del primo giornale rivoluzionario, il \"Pruncul Rom\u00e2n\".\nDopo la sanguinosa repressione della rivoluzione del 13 settembre 1848, Rosetti venne nuovamente arrestato insieme agli altri capi rivoluzionari. Grazie all'intervento della moglie, probabilmente appoggiata dalla diplomazia inglese, Rosetti venne rilasciato e, con altri rivoluzionari, and\u00f2 esule in Francia. Mentre era in quel paese, pubblic\u00f2 una rivista con posizioni favorevoli alla creazione di uno stato unitario in Romania.\nTornato in patria, nel 1861 fu eletto deputato e nel 1866 divenne Ministro della Pubblica Istruzione, ricoprendo anche, sia pur per soli due giorni (15-16 luglio 1866), la carica di Primo Ministro \"ad interim\".\nDurante la sua carriera politica, nel 1866 fu favorevole alla deposizione di Alexandru Ioan Cuza, guid\u00f2 la Camera dei Deputati nel 1877 e fu Ministro degli Interni tra il 1881 ed il 1882."}
{"id": "1451495", "revid": "92723", "url": "https://it.wikipedia.org/wiki?curid=1451495", "title": "Pantaleon Hebenstreit", "text": "Dopo aver studiato al conservatorio di Lipsia, inizi\u00f2 a guadagnarsi da vivere dando lezioni private di viola e clavicembalo.\n\u00c8 divenuto celebre proprio perch\u00e9 suonava lo strumento da lui inventato: il pantaleon. Fu inoltre al servizio delle corti di Eisenach e di Dresda."}
{"id": "1451496", "revid": "116495601", "url": "https://it.wikipedia.org/wiki?curid=1451496", "title": "Razek Fran\u00e7ois Bitar", "text": "Biografia.\nNato ad Aleppo in Siria, laureato nel 2001 in canto e organo al conservatorio Superiore di Damasco formandosi con il 1\u00b0 soprano siriano Araxe Tchekijian, diplomato in canto al conservatorio N. Paganini di Genova in Italia, sotto la guida di Carmen Vilalta nel 2003, consegue attualmente gli studi superiori del Biennio al conservatorio Santa Cecilia di Roma con Silvia Siveri.\nIl suo debutto risale al 1996 quando canta lo \"Stabat Mater\" di Pergolesi con l'Orchestre de Chambre de Damas a Damasco e Aleppo; negli anni successivi ha cantato in diverse occasioni, come l'inaugurazione del Patriarcato Cattolico di Antiochia a Damasco, nei \"Carmina Burana\" di Carl Orff a Damasco e Beirut. Si \u00e8 esibito in concerti in citt\u00e0 come Roma, Genova, Mantova, Bologna, Milano e Parigi.\nHa rappresentato l'Italia all'estero in due occasioni, in Germania con la \"Petite Messe Solennelle\" di Rossini e in Russia. Fra il 2003 e 2004 ha cantato lo Jefte di Haendel a Ginevra, e ha interpretato Ramiro ne \"La finta giardiniera\" di Mozart a Genova, La Spezia e Saint-Malo in Francia. Successivamente ha interpretato il ruolo di Alceo nei \"I giuochi d'Agrigento\" di Paisiello al Festival della Valle d'Itria a Martina Franca, all'inizio del 2007 ha debuttato nell'Orfeo di Gluck con uno dei massimi nomi mondiali, il regista Graham Vick nei teatri di Ravenna, Modena, Ferrara, Reggio Emilia e Pisa."}
{"id": "1451497", "revid": "107103", "url": "https://it.wikipedia.org/wiki?curid=1451497", "title": "Calcolo scientifico", "text": ""}
