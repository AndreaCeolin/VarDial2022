{"id": "1453353", "revid": "125146781", "url": "https://it.wikipedia.org/wiki?curid=1453353", "title": "Palazzo Giulini", "text": "Il Palazzo Giulini \u00e8 una villa nobiliare di Sorico, in provincia di Como. La Villa Giulini a Sorico fu eretta per volont\u00e0 della famiglia Giulini nel XVII secolo e abbellita e ampliata nel primo ventennio del XVIII secolo. Attualmente \u00e8 disabitata e in stato di avanzato abbandono.\nStoria.\nIl Settecento.\nLa Villa, al suo massimo splendore di met\u00e0 settecento, era annoverabile tra le pi\u00f9 sontuose residenze del lago di Como a dimostrazione, negli ambienti nobiliari milanesi, dei poteri e delle tradizioni radicate in Sorico dalla Famiglia Giulini. La villa sorse in un periodo dove in tutta Europa soffiava forte il vento dell'architettura Barocca. Un illustre architetto che operava nella zona della Valtellina era Pietro Ligari e non \u00e8 azzardato supporre che fu proprio lui a progettare l'ampliamento e l'abbellimento del complesso del Palazzo Giulini operato nei primi anni del XVIII secolo. \u00c8 certo che fu il Ligari a disegnare la cancellata d'ingresso alla Villa Giulini ora a Villa Camilla a Domaso. Come recita la sua biografia l'architetto ebbe modo di lavorare in Veneto e nella regione numerose sono le ville con linee e volumi assimilabili a villa Giulini. Forse il pi\u00f9 alto esempio \u00e8 Villa Manin dove anche l'occhio meno esperto sapr\u00e0 riconoscere analogie architettoniche nella facciata principale di Palazzo Giulini.\nLa residenza Giulini con la facciata aperta verso il lago, \u00e8 formata da un grande corpo centrale sopraelevato che incurvandosi ai fianchi con due ali avanzate e due scalee appoggiate a queste, portavano ad un ampio terrazzo centrale d'ingresso. L'elegante stile barocco della villa si mostrava su quattro piani con interni riccamente decorati con stucchi, affreschi e lavorazioni lignee.\nI grandi finestroni che illuminavano i saloni interni offrivano una vista sui giardini e un poco pi\u00f9 in la sull'intero Alto Lario. Le facciate anch'esse adorne di scagliole tinteggiate di ocra, inserivano la villa nel contesto decorativo del giardino. Esso era formato da sette grandi vasche che a mo' di scalinata salivano dalla strada sino alla villa. Alimentate dal continuo flusso dall'acqua proveniente dal vicino torrente Sorico le vasche creavano intermittenti cascatelle. Come riportato poco avanti, il colpo d'occhio estetico del palazzo inserito nella scenografia del giardino era sbalorditivo, accentuato anche dal forte contrasto con le terre selvagge del lago di Como nel settecento.\nLa Villa veniva abitata solamente d'inverno perch\u00e9 le vicine paludi del Pian di Spagna non bonificate rendevano la zona soggetta alla malaria diffusa dalle zanzare. Del suo passato si conosce poco e le uniche notizie pervenute sono le descrizioni dei giardini da parte di diversi storiografi comaschi. Quindi tutto quanto gravita attorno alla storia del palazzo \u00e8 frutto di indagini, rilevamenti, resoconti locali e ritrovamenti archeologici avvenuti nel tempo specialmente durante il XX secolo. Attualmente non si conoscono rappresentazioni artistiche pittoriche della villa inserita nel contesto del suo giardino durante il suo glorioso passato. Unico documento sulla cronaca della Villa si conserva nell'archivio parrocchiale di Sorico. Si tratta di un manoscritto redatto dall'allora Arciprete Antonio Invernizzi di Morterone nel quale vengono citati due eventi alluvionali del torrente Sorico dal quale i giardini della villa traevano l'acqua:\nIn effetti questi inauditi eventi calamitosi non solo decretarono la lenta fine della villa, ma riscrissero totalmente la morfologia del centro storico di Sorico. Il conte Giovanni Giulini, consapevole dell'impossibilit\u00e0 di poter riavere lo splendore originario della sua residenza invernale e intimorito dalla forza devastante del vicino torrente prefer\u00ec trasferirsi poi a Gravedona. Lo sgomento per tale evento catastrofico trapela da una lettera del Conte il quale a distanza di tredici anni dall'alluvione, il 1\u00ba ottobre 1768 scrive: \nEcco che allora il palazzo, residenza per quattro generazioni della famiglia Giulini, fu riadattato a usi contadini come fienile e magazzino senza pi\u00f9 manutenzione e anzi derubato di molte sue decorazioni come affreschi, porte e mobilio perdendo il ricordo della sua passata grandezza.\nLa villa venne messa all'asta nell'anno 1800 assieme a tutte le propriet\u00e0 della famiglia Giulini, che comprendevano anche i Piani di Spagna. La propriet\u00e0 della Villa pass\u00f2 definitivamente a varie famiglie del luogo intorno al 1850.\nDi seguito vengono riportate le citazioni di illustri naturalisti e storici tra cui Domenico Vandelli, uniche testimonianze del passato del Palazzo Giulini: \nSuccessivo abbandono.\nIl palazzo \u00e8 localizzato a nord della S.S. 340, in una zona di grande panoramicit\u00e0 sull'intero Alto Lario caratterizzata da una forte espansione edilizia negli anni '80-'90 del XX sec. che ha visto occupare l'originario sedime del giardino della villa con costruzioni e abitazioni civili. La villa Giulini giunge ai nostri giorni in uno stato di abbandono decennale, disabitata da oltre cinquant'anni dato il progressivo diminuire dell'attivit\u00e0 agricola di sussistenza e dell'attitudine edificatoria del terreno ove sorgeva il giardino. Per meglio descrivere lo stato della villa, \u00e8 bene dividerla in tre comparti: un'ala ovest rivolta verso Gera Lario, un blocco centrale sopraelevato da un attico e un'ala est rivolta verso l'abitato di Sorico.\nDescrizione.\nAla est.\nL'ala est \u00e8 sicuramente la parte del palazzo maggiormente colpita dall'alluvione settecentesca: infatti l'intero piano terra, sino ad una quota di 4 metri dal piano di fondazione, \u00e8 interamente sepolto da detriti alluvionali. Vi si poteva accedere solo sul lato nord con il ripristino in alcuni tratti dell'antica quota originaria. Il crollo del muro esterno sud e parte di quello est \u00e8 testimonianza della violenza delle acque in quel lontano giorno di rovina. Le decorazioni sulla facciata est sono totalmente scomparse. L'interno, con i soli muri perimetrali, d\u00e0 solo un'idea della forma dei locali dato che le volte sono state smantellate per ricavarne materiale edile di recupero. Alcune di esse sono state sostituite da una soletta in travi d'acciaio e volterrane per creare un solido piano per riporre il fieno dei contadini. Per quanto riguarda la copertura, l'originaria fu sostituita da una pi\u00f9 recente che in parte poggia ancora sull'antica orditura.\nBlocco centrale.\nSpostando l'esame della villa verso ovest, si trova il blocco centrale. Sopraelevato da un attico che d\u00e0 alla villa senso di slancio verso l'alto, come parte dell'ala est, \u00e8 privo della copertura a padiglione crollata negli ultimi due secoli per l'impossibilit\u00e0 di effettuarne manutenzione data la vertiginosa altezza di 19 metri. Il piano terra \u00e8 caratterizzato dalla presenza di un comparto con volta a botte che, prima dell'interramento alluvionale fungeva probabilmente da disimpegno tra la Villa e i ninfei a nord del giardino e da un altro locale la cui volta \u00e8 stata smantellata ma di cui si vede traccia sui muri perimetrali. Per raggiungere il piano nobile della villa si deve salire una scalinata esterna appoggiata all'ala ovest. Questa scalinata era speculare anche sull'ala est ma fu rimossa in epoca passata. Saliti i 17 gradini si giunge a una terrazza che una volta occupava tutto lo sviluppo del blocco centrale ma che ora si limita all'entrata principale. Rimossa la volta del piano sottostante, il pavimento che vi si appoggiava fu sostituito da una soletta in legno ora anch'esso crollato. Pure la volta del grande salone \u00e8 stata rimossa con un preciso intervento di espoliazione e sui muri portanti sono visibili alcuni resti d'affresco. L'attico che probabilmente aveva solo una funzione decorativa per dare volume alla villa si eleva di tre metri dal livello del sotto tetto dell'ala est e ovest e si completa con tre finestroni che guardano a lago e tre che si rivolgono verso monte. La ricchezza decorativa e la finezza dei Proprietari \u00e8 testimoniata da una lettera datata 1745 nella quale i Giulini commissionano al Pittore Pietro Ligari delle grandi tele per il salone centrale di Villa Giulini:\nAla ovest.\nGrazie alla sua posizione opposta al torrente e quasi protetta dal resto della villa \u00e8 la parte del palazzo che fu meno colpita dall'alluvione devastatrice. Strutturalmente conserva l'originario sviluppo dei locali su quattro piani e quasi miracolosamente, dato il totale abbandono, giungono al nostro esame (esame architettonico conservativo eseguito nel 1998) anche le loro decorazioni che variano dagli stucchi delle volte affrescate alla disposizione dei cotti dei pavimenti, dalle pitture murali ai soffitti in legno decorati la tecnica della pirografia. Le facciate ovest, sud e est mantengono ancora gli stucchi autentici settecenteschi e resti di colore sugli stessi testimoniano la tinta ocra che aveva la villa. Per accedere all'interno, si pu\u00f2 passare per una porta nel sottoscala esterno oppure da due porte nel lato sud o ancora dall'entrata del vano scale attraversando un portone ligneo del XVIII secolo magnificamente conservatosi.\nIl piano terra si divide in quattro reparti: una cucina, una saletta, un salone e il vano scale.\nLe ampie cucine sono caratterizzate da una volta a ombrello che, data la sua difficile costruzione, rappresenta una rarit\u00e0 per l'intero lago di Como. Il pi\u00f9 vicino esempio di volta ombrelliforme si trova nel palazzo Besta a Teglio. Pi\u00f9 a nord, esiste una saletta che non pi\u00f9 grande di 8\u00a0m\u00b2 ha una splendida volta a crociera affrescata con motivi barocchi deteriorata dalle infiltrazioni d'umidit\u00e0 provenienti dalle perdite d'acqua del tetto che percola attraverso i locali soprastanti. Il salone anch'esso con volta a ombrello a otto raggi non presenta camini e decorazioni murarie. Probabilmente serviva da deposito fin dalla sua origine.\nPer accedere al primo piano si pu\u00f2 utilizzare la scalinata esterna oppure salire dal vano scale una scala a pioli. La disposizione dei locali \u00e8 come il piano terra solo che le volte diventano a schifo adorne di affreschi e stucchi.\n Il salone pi\u00f9 a sud dell'ala ovest ha come motivo ornamentale un affresco estremamente deteriorato e di difficile lettura che rappresenta il Dio Apollo seduto su una nuvola che lascia l'olimpo per trasportare il sole nel cielo il tutto contornato da un plafone in stucco finemente lavorato sul quale si notalo teste di poeti e aquile. Sui muri sono visibili solo frammentarie croste d'affresco. Il pavimento \u00e8 in cotto disposto secondo lo schema di lisca di pesce. A testimonianza dell'utilizzo della villa per usi contadini, \u00e8 ancora presente un covone di fieno a ridosso della parete sud. L'altro grande salone che si trova geometricamente al di sopra delle cucine era adorno da un affresco che rappresentava la scena biblica di Dalila mentre sta per tagliare i capelli a Sansone. Questo grande affresco che occupava una superficie di 12\u00a0m\u00b2 fu strappato per essere venduto agli inizi degli anni cinquanta del secolo scorso. Il suo fu per\u00f2 uno strappo veloce e maldestro infatti parte del sottofondo in calce \u00e8 ancora visibile. A testimonianza dell'impresa rimangono nel salone i ponteggi che servirono alla rimozione. Attraverso l'esame di questi due affreschi si pu\u00f2 ipotizzare che all'interno della villa esistesse un ciclo di pitture a tema mitologico di grande moda nel periodo barocco e neoclassico. Infine la stanzetta a nord del salone \u201cApollo\u201d \u00e8 quella che conserva meglio le pitture murarie con motivi floreali coperte da una volta dove stucco e colore si incontrano per creare laboriose decorazioni di colore oro su uno sfondo blu notte. Il vano scale che sale fino al sottotetto \u00e8 formato da gradini in granito San Fedelino. Salendo di altri due pianerottoli dal piano primo, si giunge a una stanzetta nascosta voluta tra la sommit\u00e0 delle volte e il pavimento in legno del secondo piano. Curiosa trovata architettonica, non presenta alcun'apertura con l'esterno ed \u00e8 priva di ornamenti. Raggiungendo il secondo piano si nota l'abbandono della villa infatti dove il tetto \u00e8 crollato, piane, felci e muffe crescono indisturbate su muri e travi. Solo la parte dell'ala verso sud mantiene il manto di copertura originale del XVII secolo in coppi. Questo per\u00f2 ha conservato i soffitti lavorati a pirografia e colore e i pavimenti in cotto poggiati su solai in legno. I pavimenti della zona est sono crollati rendendo impossibile la documentazione di altre decorazioni murarie presenti nei restanti locali. Salendo di un altro piano si arriva al sottotetto le cui travi con il loro stato di conservazione suggeriscono di non proseguire. A est, si nota l'entrata all'attico.\nGiardino.\nIl giardino della villa fu devastato e ricoperto da tre metri di detriti alluvionali la notte del primo settembre 1755. L'impianto del parco venne dimenticato nel corso dei secoli. Le poche fonti storiche descrivono con meraviglia i giardini e i giochi d'acqua ma non riportano le dimensioni e le originarie geometrie. L'unico strumento per la sua ricostruzione \u00e8 lo studio del foglio del Catasto Teresiano di Sorico conservato presso l'Archivio di Stato. In esso \u00e8 riportata chiaramente la posizione della villa e la geometria del giardino che si sviluppava sino a lago. \u00c8 leggibile inoltre la posizione delle fontane e del cancello. Gli elementi costitutivi del giardino all'italiana ancora oggi documentabili sono l'enorme cancello d'entrata (costruito su disegno dell'architetto Valtellinese Pietro Ligari) in ferro battuto del palazzo riutilizzato per il giardino della Villa Camilla a Domaso e tuttora visibile transitando dalla strada statale a lago. Alcuni muri di contenimento delle vasche ritrovati nell'aprile del 1991 a seguito di scavi per le fondazioni delle villette a schiera in Via 4\u00ba traversa. Nell'estate 2004 in fronte alla facciata ovest a seguito di spostamenti di terreno \u00e8 riaffiorato nella sua quasi totalit\u00e0 un ninfeo. Nella parte N-O del giardino in fronte alla facciata ovest esisteva una ghiacciaia per lo stipamento del ghiaccio e la conservazione dei cibi. Le dimensioni e sagome dei giardini fanno supporre che lo stesso si estendesse sino a lago con probabile darsena di sbarco in quello che era il punto pi\u00f9 a nord del Como; a ridosso del delta del Fiume Adda. Ulteriore elemento del complesso del Palazzo Giulini era la casa del custode o giardiniere ancora esistente e adibita ad abitazione privata. \nAl complesso del palazzo \u00e8 possibile inoltre aggiungere la cappella privata della Famiglia Giulini dedicata alla Beata Vergine al Fiume oggi sconsacrata, chiamata Ca' Redunda e convertita ad abitazione privata.\nNella cultura locale.\nLe rare fonti andate perdute nei secoli e le poche recentemente ritrovate tramite ricerche metodiche per la stesura di alcuni libri sulla storia locale di Sorico, hanno permesso una contestualizzazione del Palazzo Giulini. Durante il lungo periodo di oblio dell\u2019edificio, in paese sono sorte curiose leggende incentrate sui motivi della sciagura della villa alimentate dall'irresistibile fascino e mistero che tali luoghi di magnificenza e di decadimento emanano da sempre. Un racconto spiega che l\u2019alluvione devastatrice del complesso del palazzo sarebbe avvenuta per volont\u00e0 divina, per punizione verso i nobili proprietari. Teoria questa assolutamente da sfatare ma utile esempio di come i Giulini, al loro abbandono definitivo per altre residenze, furono totalmente dimenticati sia come famiglia sia come fautori di opere a carattere religioso e civile che ancora oggi risaltano in paese tra cui si ricorda il restauro dell\u2019odierna Chiesa di Santo Stefano (Sorico), l\u2019edificazione della Chiesa ad Albonico, l\u2019edificazione dell\u2019Oratorio della Beata Vergine al fiume. Mentre un\u2019altra tradizione vuole che l\u2019udire del canto di una civetta proveniente dai saloni del palazzo sia presagio di sventura."}
{"id": "1453355", "revid": "767487", "url": "https://it.wikipedia.org/wiki?curid=1453355", "title": "Growing Up (Hi-Standard)", "text": "Growing Up \u00e8 il primo album della punk band giapponese Hi-Standard pubblicato dalla Fat Wreck Chords in occidente."}
{"id": "1453357", "revid": "716642", "url": "https://it.wikipedia.org/wiki?curid=1453357", "title": "Oleksandr Hladkyj", "text": "Il suo cognome \u00e8 traslitterato, oltre che in \"Hladkyj\", in \"Gladkij\", \"Hladky\", \"Hladkiy\" e \"Gladkyy\".\nCarriera.\nClub.\nNella stagione 2004-2005 esordisce nella massima divisione ucraina con il Metalist Kharkiv, terminando la stagione con 9 presenze ed un gol. Nelle stagioni 2005-2006 e 2006-2007 gioca con il Kharkiv, totalizzando 52 presenze e 14 gol. Nel campionato 2006-2007 \u00e8 il calciatore a segnare di pi\u00f9, arrivando infatti a 13 gol. L'8 giugno 2007, Gladkyy viene acquistato dallo per 2.5 milioni di \u20ac, facendo firmare all'attaccante ventenne un contratto quinquennale. Nel suo debutto con la nuova squadra (amichevole) realizza il gol decisivo e realizza una doppietta nella successiva amichevole.\nNazionale.\nHa partecipato ai Mondiali Under-20 del 2005.\nOleksandr Hladkyj \u00e8 stato nel giro dell', con la quale ha segnato 5 gol in 15 presenze. Il 22 agosto 2007 esord\u00ec con la nazionale maggiore in un'amichevole contro l'."}
{"id": "1453359", "revid": "339392", "url": "https://it.wikipedia.org/wiki?curid=1453359", "title": "Oleksandr Hladky", "text": ""}
{"id": "1453360", "revid": "339392", "url": "https://it.wikipedia.org/wiki?curid=1453360", "title": "Oleksandr Gladkyy", "text": ""}
{"id": "1453361", "revid": "599013", "url": "https://it.wikipedia.org/wiki?curid=1453361", "title": "Alex Deb\u00f3n", "text": "Carriera.\nComincia a praticare sport professionalmente nel 1994. Nel 1998 e nel 1999 l'esordio nel motomondiale correndo quattro GP in qualit\u00e0 di wild card (Madrid nel 1998; Spagna, Catalogna e Comunit\u00e0 Valenciana nel 1999; tutti su Honda) e giunge 24\u00ba con sei punti nel campionato europeo del 1999.\nNel 2000 e nel 2001 corre per l'Aspar Team di Jorge Mart\u00ednez, piazzandosi rispettivamente 15\u00ba con 33 punti (con miglior piazzamento un sesto posto in Gran Bretagna) e 11\u00ba con 60 punti (con miglior piazzamento un sesto posto in Germania). Nel 2002 passa al team Campetella Racing su un'Aprilia, terminando la stagione 11\u00ba con 72 punti e ottenendo come miglior risultato un ottavo posto in Spagna.\nL'anno dopo passa alla Honda RS 250 R nel team Troll Honda BQR, con compagno di squadra Eric Bataille, terminando la stagione 11\u00ba con 81 punti e ottenendo come miglior risultato un quinto posto in Australia.\nNel 2004 termina 12\u00ba con 82 punti, ottenendo come miglior risultato un quinto posto in Spagna.\nNel 2005 conclude 12\u00ba con 67 punti, ottenendo come miglior risultato due ottavi posti (Spagna e Francia); in quest stagione il suo compagno di squadra \u00e8 stato Radomil Rous.\nNel 2006 corre quattro Gran Premi con l'Aprilia RSV 250 del team Aprilia Racing come wildcard (Spagna, Italia, Repubblica Ceca e Comunit\u00e0 Valenciana) e due Gran Premi (Catalogna e Olanda) in sostituzione dell'infortunato H\u00e9ctor Barber\u00e1 nel team Fortuna Aprilia; termina la stagione 13\u00ba con 50 punti, ottenendo come miglior risultato un quarto posto in Catalogna.\nNel 2007 corre quattro Gran Premi come wildcard (Spagna, Catalogna, Repubblica Ceca e Comunit\u00e0 Valenciana), ottenendo un terzo posto in Comunit\u00e0 Valenciana e terminando la stagione 18\u00ba con 27 punti.\nNel 2008 diventa pilota titolare nel team Lotus Aprilia, ottenendo due vittorie (Francia e Repubblica Ceca), un secondo posto in Italia, un terzo posto in Giappone, due pole position (Qatar e Francia) e il 4\u00ba posto finale con 176 punti.\nNel 2009 passa al team Aeropuerto-Castello-Blusens ottenendo un secondo posto in Germania, due pole position (Spagna e Comunit\u00e0 Valenciana) e il 10\u00ba posto finale con 101 punti.\nNel 2010 rimane nello stesso team passando alla FTR M210 nella nuova classe Moto2, ottenendo un secondo posto in Qatar e terminando la stagione al 16\u00ba posto con 73 punti. In questa stagione \u00e8 costretto a saltare i GP d'Olanda, San Marino e Portogallo per infortuni."}
{"id": "1453362", "revid": "767487", "url": "https://it.wikipedia.org/wiki?curid=1453362", "title": "Ulmeni (Buz\u0103u)", "text": "Ulmeni \u00e8 un comune della Romania di 3.209 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 5 villaggi: B\u0103lt\u0103re\u0219ti, Clondiru, S\u0103raia, Ulmeni, V\u00eelcele."}
{"id": "1453368", "revid": "767487", "url": "https://it.wikipedia.org/wiki?curid=1453368", "title": "Angry Fist", "text": "Angry Fist \u00e8 il secondo album della punk band giapponese Hi-Standard."}
{"id": "1453370", "revid": "536103", "url": "https://it.wikipedia.org/wiki?curid=1453370", "title": "James Stirling (architetto)", "text": "Biografia.\nFece parte del Royal Institute of British Architects, egli fu tra i pi\u00f9 importanti ed influenti architetti della seconda met\u00e0 del XX secolo. Egli \u00e8 forse meglio conosciuto come uno di quei giovani architetti facenti parte di vari paesi, che dal 1950 in poi, misero in discussione e sovvertirono i precetti composizionali e teoretici del primo movimento moderno.\nLo sviluppo reinterpretativo talvolta agitato e modificato di quei precetti fu molto influenzato dal suo maestro, amico ed insegnante, l'importante teorico architettonico ed urbanista Colin Rowe - egli introdusse uno spirito eclettico che gli permise di scavare nell'intera storia dell'architettura per ricavarne una sorgente di ispirazione compositiva, partendo dall'antica Roma e dal Barocco, via via fino alle molte manifestazioni del periodo moderno, da Frank Lloyd Wright ad Alvar Aalto.\nIl suo successo personale \u00e8 garantito dalla sua abilit\u00e0 a incorporare questi sottili riferimenti enciclopedici, assieme ad una forma forte e muscolare, architettura molto decisa, gesti sicuri che hanno mirato a rivedere la forma urbana. Dopo aver prestato servizio militare durante la guerra, Stirling studi\u00f2 architettura dal 1945 al 1950 all'Universit\u00e0 di Liverpool, nella quale Rowe fu suo insegnante. Nel 1956 lui e James Gowan abbandonarono la loro posizione di assistenti con la firma di Lyons, Israel, and Ellis per mettere in pratica la ditta Stirling and Gowan.\nUno dei pi\u00f9 conosciuti risultati di questa collaborazione fu la Facolt\u00e0 di Ingegneria dell'Universit\u00e0 di Leicester (1959-63), notevole per il suo carattere tecnologico e geometrico, marcata dall'uso del disegno tridimensionale basato su Assonometria isometrica visto sia da sopra che da sotto. Nel 1963 Stirling e Gowan si separarono e nel 1971 Michael Wilford, che aveva lavorato nella ditta dal 1960 e pot\u00e9 essere la causa della loro rottura, persuase Stirling di fare di lui il suo partner e cos\u00ec fu fino alla morte di Stirling, sebbene egli si concentrasse nel far progredire il lavoro dal punto di vista manageriale e non avesse alcuna influenza nell'attivit\u00e0 di disegno dell'ufficio; questa attivit\u00e0 rimase sotto il suo controllo assistito da aiutanti che teneva sott'occhio.\nDurante gli anni settanta, la firma architettonica di Stirling inizi\u00f2 a cambiare cos\u00ec come la scala dei suoi progetti (forse sotto l'efficiente influenza manageriale di Wilford) si spost\u00f2 dal piccolo e non molto pago di profitti al molto grande, e l'architettura di Stirling divenne molto pi\u00f9 di stile neoclassico, sebbene rimase profondamente legata al proprio potente modernismo rivisitato. Ci\u00f2 produsse un'ondata di progetti a larga scala, tre importanti progetti riguardanti musei in Germania (a D\u00fcsseldorf, Colonia, e Stoccarda). Questi progetti degli anni settanta lo mostrano all'apice del suo stile maturo.\nVincendo la competizione per il museo di Stoccarda - la Neue Staatsgalerie - egli caric\u00f2 il proprio potente concetto di base con un largo numero di divertimenti architettonici e di allusioni decorative, che port\u00f2 molti erroneamente a vederli come un esempio di postmodernismo - un'etichetta che poi attecch\u00ec ma che egli rifiut\u00f2. Nel 1981, vinse il premio Pritzker Prize. L'ultimo edificio completato mentre lui era ancora in vita fu la libreria nei Giardini della Biennale di Venezia (completato nel 1991).\nQuesto fu disegnato da Stirling e da Thomas Muirhead, che lo spinse ad un approccio pi\u00f9 conservativo meno di soprassalto e pi\u00f9 autocoscientemente modernista. La libreria di Venezia fu salutata dal critico Kenneth Frampton e altri come l'inizio di un nuovo, e potenzialmente molto importante avvio nel lavoro di Stirling - se egli non fosse improvvisamente morto, a causa di complicazioni post operatorie per un intervento di routine. Proprio poco prima di questo incidente a lui fu offerto il titolo di Cavaliere (nel 1992) che, come spirito ribelle, egli accett\u00f2 con riluttanza affermando che \"poteva essere d'aiuto per il lavoro\".\nDopo la morte di Stirling nel 1992, Wilford prese il comando della ditta e gradualmente concluse i lavori che erano stati intrapresi e lasciati da Stirling incompleti. Vari edifici completati dopo questa data e spesso sommariamente attribuiti a Stirling, come l'universit\u00e0 Statale di Musica e arte di Stoccarda, 1993-1994, o N. 1 Poultry a Londra, furono infatti completate e costruite da Wilford e dai suoi assistenti. La pratica progettuale non esiste pi\u00f9 e gli archivi completi dell'ufficio furono venduti al Centro canadese di Architettura di Montr\u00e9al. Il Premio Stirling, Un premio annuale britannico per l'architettura \u00e8 stato istituito nel 1996, e dedicato a questo famoso architetto.\nLa profondit\u00e0 culturale e la ricchezza del lavoro di Stirling attrassero l'attenzione di tutti i maggiori critici e teoretici del mondo, da Peter Eisenman a Charles Jencks, e la letteratura che esamina la sua architettura, pubblicata in ogni paese del mondo, \u00e8 vasta. Per coloro seriamente interessati, il punto migliore da cui partire per approfondirne lo studio sono due libri pubblicati che descrivono il suo intero lavoro, che egli stesso supervision\u00f2, aiutato da amici e collaboratori fidati. Questi due libri cronologicamente coprono ogni progetto e enfatizzano la visuale, con migliaia di fotografie, disegni e modelli riprodotti in modo molto curato."}
{"id": "1453373", "revid": "767487", "url": "https://it.wikipedia.org/wiki?curid=1453373", "title": "Unguriu", "text": "Unguriu \u00e8 un comune della Romania di 2.436 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 2 villaggi: Ojasca e Unguriu.\n\u00c8 nato a Unguriu il poeta Ciprian Daniel Dinu a lungo residente in Italia."}
{"id": "1453379", "revid": "287204", "url": "https://it.wikipedia.org/wiki?curid=1453379", "title": "Georg Buchner", "text": ""}
{"id": "1453381", "revid": "767487", "url": "https://it.wikipedia.org/wiki?curid=1453381", "title": "Making the Road", "text": "Making the Road \u00e8 il terzo album della punk band giapponese Hi-Standard"}
{"id": "1453383", "revid": "767487", "url": "https://it.wikipedia.org/wiki?curid=1453383", "title": "Vadu Pa\u0219ii", "text": "Vadu Pa\u0219ii \u00e8 un comune della Romania di 9.472 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 6 villaggi: B\u0103jani, Gura C\u00eeln\u0103u, Foc\u0219\u0103nei, Scurte\u0219ti, St\u00eence\u0219ti, Vadu Pa\u0219ii."}
{"id": "1453384", "revid": "287204", "url": "https://it.wikipedia.org/wiki?curid=1453384", "title": "Vadu Pasii", "text": ""}
{"id": "1453389", "revid": "287204", "url": "https://it.wikipedia.org/wiki?curid=1453389", "title": "Diego Gavilan", "text": ""}
{"id": "1453397", "revid": "741864", "url": "https://it.wikipedia.org/wiki?curid=1453397", "title": "Superiore Anno", "text": "Superiore Anno \u00e8 un'enciclica di papa Leone XIII, datata 30 agosto 1884.\nCon questa enciclica, il Papa richiama il tema gi\u00e0 ricordato l'anno precedente con la Supremi Apostolatus Officio circa l'importanza della recita del Rosario durante il mese di ottobre.\nLeone XIII esorta anche quest'anno \"\u00ab i popoli cristiani a perseverare in questo modo di preghiere e in queste formule dette del Rosario di Maria, e a meritare cos\u00ec l'efficace protezione della possente Madre di Dio. Poich\u00e9 i nemici del nome cristiano mettono cos\u00ec grande ostinazione nei loro disegni, i difensori non debbono avere una volont\u00e0 meno costante, quando specialmente il soccorso celeste e i benefici che Dio ci reca sono spesso il frutto della nostra perseveranza \u00bb\"."}
{"id": "1453402", "revid": "767487", "url": "https://it.wikipedia.org/wiki?curid=1453402", "title": "Valea R\u00e2mnicului", "text": "Valea R\u00e2mnicului \u00e8 un comune della Romania di 5.912 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 3 villaggi: Oreavu, Rubla, Valea R\u00eemnicului."}
{"id": "1453403", "revid": "287204", "url": "https://it.wikipedia.org/wiki?curid=1453403", "title": "Valea Ramnicului", "text": ""}
{"id": "1453405", "revid": "1543377", "url": "https://it.wikipedia.org/wiki?curid=1453405", "title": "PDP-11", "text": "Il PDP-11 (\"Programmed Data Processor model 11\") era una serie di computer con architettura a 16 bit fabbricato da Digital Equipment Corporation (DEC) a partire dagli inizi del 1970. Il PDP-11 fu il successore del PDP-8 e incluse una serie di migliorie che ne semplificavano la programmazione. Fu sostituito spesso dai sistemi VAX-11 a 32 bit che mantenevano molte caratteristiche del PDP-11 estendendo il set di indirizzamento e la potenza di calcolo. Inoltre, fu su un PDP-11 della AT&amp;T che Dennis Ritchie fece girare il primo programma scritto in C.\nLa sua struttura ha ispirato Federico Faggin nell'ideazione del microprocessore Intel 8008."}
{"id": "1453408", "revid": "767487", "url": "https://it.wikipedia.org/wiki?curid=1453408", "title": "Bark Like a Dog", "text": "Bark Like a Dog \u00e8 l'ottavo album della punk band statunitense Screeching Weasel."}
{"id": "1453412", "revid": "767487", "url": "https://it.wikipedia.org/wiki?curid=1453412", "title": "Valea Salciei", "text": "Valea Salciei \u00e8 un comune della Romania di 845 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 3 villaggi: Modreni, Valea Salciei, Valea Salciei C\u0103tun."}
{"id": "1453413", "revid": "767487", "url": "https://it.wikipedia.org/wiki?curid=1453413", "title": "Kung Fusion", "text": "Kung Fusion, edito anche come Kung Fu Hustle, \u00e8 un film del 2004 diretto da Stephen Chow.\nTrama.\nNella tumultuosa Shanghai degli anni trenta, la citt\u00e0 \u00e8 vittima della malavita organizzata, la pi\u00f9 temuta \u00e8 la Gang delle Asce, comandata dallo spietato Boss Sum, che guida al massacro di qualsiasi gang rivale. Gli unici posti che non attirano la Gang delle Asce sono i quartieri poveri, come il \"Vicolo dei Porci\", gestito dalla prepotente Signora Padrona e dal suo marito donnaiolo.\nTutto cambia un giorno quando al Vicolo si presentano Sing e il suo compagno Osso, due farabutti imbranati che tentano senza successo di compiere truffe spacciandosi per membri della Gang delle Asce. Le azioni di Sing attirano la vera Gang delle Asce, che mettono in fuga la Signora Padrona. Prima di poter fare alcun male, la Gang delle Asce viene inaspettatamente attaccata da tre lavoratori presso il Vicolo dei Porci, che si rivelano abilissimi maestri di Kung Fu. La Gang delle Asce batte in ritirata e rapisce Sing e Osso con l'intenzione di giustiziarli per la sconfitta, ma alla fine Sum decide di risparmiare a loro la vita quando Sing si dimostra abile nell'aprire i lucchetti senza chiave.\nAnche se Sing desidera entrare a far parte della Gang delle Asce per essere un criminale, nasconde in s\u00e9 un animo buono traumatizzato da un tragico episodio della sua infanzia: da bambino Sing acquist\u00f2 il \"Divino manuale del Kung Fu del Palmo Buddhista\" da un vagabondo che affermava di vedere in lui il potenziale di diventare un genio del Kung Fu e proteggere i deboli dai malvagi. Tuttavia gli insegnamenti del manuale si rivelarono futili quando Sing tent\u00f2 di difendere una sua coetanea muta da dei bulli, venendo picchiato e umiliato a sua volta.\nNel frattempo al Vicolo dei Porci la Signora Padrona ordina ai tre maestri di andarsene per evitare ulteriori scontri con i criminali. Quando i maestri stanno per partire, per\u00f2, vengono attaccati e uccisi da due assassini musicisti dotati di un letale guqin magico, assunti dalla Gang delle Asce. A sconfiggere i due sicari sono la Signora Padrona e il Signor Padrone, che si rivelano anch'essi potenti maestri di Lama Pai e Taijiquan. Mentre gli abitanti del Vicolo piangono la morte dei tre maestri, rimproverano i padroni per non essere intervenuti prima. La Signora Padrona e suo marito allora rivelano a tutti che avevano deciso di nascondersi intraprendendo una vita pi\u00f9 tranquilla a seguito della tragica uccisione del loro unico figlio.\nIntanto Sing, che nel corso del film ha dimostrato di essere capace di guarire rapidamente e di possedere una potenza nascosta, cerca di rapinare una venditrice di gelati che si rivela essere la bambina muta cresciuta. Riconoscente, la ragazza mostra a Sing il lecca lecca per il quale i bulli l'avevano attaccata, ma lui butta il dolciume a terra rompendolo in un impeto di rabbia, e si allontana separandosi da Osso. Subito dopo essere rimasto solo, Sing viene preso dalla Gang delle Asce, che lo vogliono accettare come membro se prima far\u00e0 uso dei suoi talenti da scassinatore per liberare da un manicomio il \"Diavolo della nuvola di fuoco\", un pericoloso lottatore di arti marziali. Sing fa come richiesto e a sorpresa sua e delle Asce, il temuto Diavolo si rivela essere un gracile vecchietto.\nNonostante il suo aspetto per niente intimidatorio, il Diavolo non smentisce la propria reputazione e accetta con piacere di uccidere la Signora Padrona e suo marito, desideroso di trovare degni avversari. La Signora Padrona e il Signor Padrone, che si erano recati al casin\u00f2 gestito da Sum per la resa dei conti, combattono coraggiosamente il Diavolo, che per\u00f2 si rivela troppo potente e riesce a ferirli. In una situazione in stallo, in cui i due maestri e il Diavolo rimangono con i corpi intrecciati, Sum ordina a Sing di colpire il Padrone per permettere al Diavolo di ucciderlo, ma Sing decide il colpire il Diavolo. Fuori di senno dalla rabbia, il Diavolo picchia brutalmente Sing e riducendolo a fin di vita prima di essere portato via dai padroni. Sum se la prende con il Diavolo per esserseli fatti scappare e lui di tutta risposta lo uccide torcendogli la testa, diventando il nuovo capo delle Asce.\nAl Vicolo dei Porci (dal quale gli abitanti si sono temporaneamente allontanati), la Signora Padrona e il Signor Padrone tentano di salvare Sing medicandolo con delle bendature speciali. Il violento pestaggio ricevuto dal Diavolo ha liberato le capacit\u00e0 di Sing, che guarisce miracolosamente in poco tempo e si libera dalle bendature come una farfalla che esce dal bozzolo. Il Diavolo e l'intera Gang delle Asce giunge al Vicolo per la battaglia finale. Sing riesce a sgominare tutte le Asce e duella contro il Diavolo stesso, dopo aver dimostrato di avere effettivamente acquisito gli insegnamenti del Palmo Buddhista. Sing offre al Diavolo di insegnargliela, e lui si inchina umilmente accettando la sconfitta e riconoscendolo come un maestro.\nQualche tempo pi\u00f9 tardi, Sing e Osso svolgono un lavoro onesto gestendo un negozio di dolci, dove si presenta la ragazza muta. Sing la invita a entrare per condividere con lei i ricordi d'infanzia, facendo presagire l'inizio di una storia d'amore. Il film si chiude con il vagabondo, lo stesso che ha incontrato Sing da bambino, che offre manuali del Kung Fu ad un altro ragazzino.\nRiconoscimenti.\n2006 - Golden Globe\n2006 - Premio BAFTA\n2006 - MTV Movie Awards"}
{"id": "1453414", "revid": "729019", "url": "https://it.wikipedia.org/wiki?curid=1453414", "title": "Xuan ye", "text": "La teoria Xuan Ye, o semplicemente Xuan Ye, \u00e8 una teoria sulla struttura dell'universo che apparve in Cina fra il 220 a.C. e il 202 a.C., durante la Dinastia Han. \nLa teoria.\nLa teoria Xuan Ye definiva l'universo come senza forma e senza limiti. Secondo la stessa, lo spazio era vuoto e i corpi celesti vi fluttuavano in sospensione.\nI cinesi avevano scoperto l'infinito. \nQuesta era una delle tre teorie dell'astronomia cinese sulla struttura dell'universo, insieme alla teoria di Hun Tian, secondo cui sia il cielo che la terra sono sferici e la terra galleggia all'interno del cielo in acqua e vapore, e a quella di Gai Tian, secondo cui la terra era quadrata e il cielo s'innalzava dai quattro lati.. "}
{"id": "1453415", "revid": "648716", "url": "https://it.wikipedia.org/wiki?curid=1453415", "title": "Sanacja", "text": "Sanacja (in italiano: \"Risanamento\") fu un movimento politico di coalizione nel periodo interbellico verificatosi nella Seconda Repubblica di Polonia. Fu creato nel 1926 da J\u00f3zef Pi\u0142sudski come grande movimento per sostenere il \"risanamento morale\" del corpo politico polacco prima e dopo il colpo di Stato di maggio del 1926, che port\u00f2 Pi\u0142sudski ad avere poteri virtualmente dittatoriali. Da allora fino al 1939, Sanacja fu la principale forza politica della Polonia, e controll\u00f2 il governo in gran parte del suo operato.\nStoria.\nChiamato seguendo la parola latina \"sanatio\", che significa risanamento, il movimento Sanacja comprendeva principalmente gli ex ufficiali militari disgustati dalla corruzione nella politica polacca. Sanacja fu una coalizione di persone provenienti da tutti gli schieramenti (destra, centro e sinistra) il cui principale obiettivo era l'eliminazione della corruzione e la minimizzazione dell'inflazione.\nSanacja apparve gi\u00e0 prima del colpo di Stato di maggio del 1926 e dur\u00f2 fino all'invasione della Polonia, ma non fu mai formalizzata. Dato che Pi\u0142sudski disapprovava i partiti politici, che vedeva come puri promotori dei propri interessi piuttosto che sostenitori dello stato e del popolo, Sanacja non port\u00f2 mai alla creazione di un partito politico. Nel 1928, i membri della coalizione crearono un \"Bezpartyjny Blok Wsp\u00f3\u0142pracy z Rz\u0105dem\" (\"Blocco Non-Partigiano per la Cooperazione con il Governo\"), una bizzarra coalizione di partiti politici che negarono di essere un partito.\nAnche se Pi\u0142sudski non volle mai impadronirsi del potere, esercit\u00f2 una forte influenza sulla politica polacca dopo che la Sanacja prese il controllo nel 1926. Nel decennio successivo, egli domin\u00f2 gli affari polacchi come \"uomo forte\" del regime popolare centrista. Il governo di Kazimierz Bartel e tutti i governi successivi furono accettati non ufficialmente da J\u00f3zef Pi\u0142sudski prima di essere confermati dal Presidente.\nPi\u0142sudski, nel perseguire il risanamento, mescol\u00f2 elementi democratici e dittatoriali. Fu accresciuta la stabilit\u00e0 interna della Polonia e fu messa fine alla stagnazione economica con le riforme di Eugeniusz Kwiatkowski. Nello stesso tempo, il regime del risanamento persegu\u00ec i partiti comunisti e cerc\u00f2 di limitare l'influenza dei partiti di opposizione dividendo le loro forze.\nNell'aprile 1935, poco prima della morte di Pi\u0142sudski, fu adottata una nuova costituzione (la \"Costituzione di Aprile\"), che sostenne tutte le principali idee della Sanacja: uno stato forte e centralizzato con un sistema di governo presidenziale. Pi\u0142sudski mor\u00ec dopo poco, e il risanamento dovette fronteggiare gravi problemi interni. La coalizione si spezz\u00f2 infine in tre movimenti separati:\nIl primo di questi movimenti perse quasi subito la sua importanza, ma gli altri due continuarono la loro battaglia ideologica fino allo scoppio della guerra.\nDurante l'invasione della Polonia del 1939, molti membri della Sanacja furono fatti prigionieri di guerra dai tedeschi, mentre altri evacuarono in Romania, dove rimasero fino alla fine della guerra o riuscirono a raggiungere la Francia e il Regno Unito.\nAnche se la Francia cerc\u00f2 di escludere gli esponenti della Sanacja dal governo in esilio della Polonia, molti di essi rimasero influenti. Durante la guerra, i membri della Sanacja crearono diverse organizzazioni di resistenza, tra cui Ob\u00f3z Polski Walcz\u0105cej e Konwent Organizacji Niepodleg\u0142o\u015bciowych nel 1942, che nel 1943 divennero subordinate all'Esercito e nel 1944 si unirono al Zjednoczenie Organizacji Niepodleg\u0142o\u015bciowych.\nDopo la seconda guerra mondiale, l'esilio forzato di molti membri della Sanacja fu reso permanente dal regime comunista, che li band\u00ec come nemici dello stato.\nOggi.\nLa Confederazione della Polonia Indipendente, fondata nel 1979, \u00e8 il principale partito politico di \"sanacja\" nell'attuale Polonia."}
{"id": "1453416", "revid": "767487", "url": "https://it.wikipedia.org/wiki?curid=1453416", "title": "Sergio Alonso", "text": "Carriera.\nGiocatore.\nClub.\nPortiere di stazza, ha giocato in diversi dei migliori club spagnoli: ha infatti esordito in massima divisione nel 1994 con il Marsanz Torrejon FS con cui ha disputato due stagioni, per poi rimanere a Madrid ma sulla sponda Boomerang Interviu, anche se solo per una stagione. Dopo due stagioni al Carnicer Torrej\u00f3n F\u00fatbol Sala, Alonso si \u00e8 poi trasferito al Boomerang di nuovo, che ha lasciato al termine della stagione 2000-01 per passare all'ElPozo Murcia con cui \u00e8 rimasto cinque stagioni vincendo due coppe di Spagna, una Coppa delle Coppe di calcio a 5 e venendo votato due volte miglior portiere della LNFS. Nel 2006-07 passa al Polaris World Cartagena con cui disputa una semifinale di campionato. Al termine della stagione, a causa dei problemi societari del Cartagena, si accasa al . Nel maggio del 2008 annuncia il suo ritiro, dovuto al ripresentarsi di alcuni problemi cardiaci che lo avevano costretto operarsi e rimanere fermo per un'intera stagione durante la permanenza a Murcia.\nNazionale.\nAlonso ha esordito con la nazionale spagnola il 22 ottobre 2001 in Spagna-Portogallo 3-2. Complessivamente, ha raccolto 36 presenze e fatto parte della squadra che ha partecipato allo UEFA Futsal Championship 2003 in Italia, dove \u00e8 giunta in semifinale.\nDirigente.\nDopo il ritiro \u00e8 entrato nei quadri dell'associazione spagnola che tutela i diritti dei giocatori di calcio a 5 (AJFS), arrivando a ricoprire la carica di segretario generale."}
{"id": "1453417", "revid": "123969957", "url": "https://it.wikipedia.org/wiki?curid=1453417", "title": "Bytomski Sport Polonia Bytom", "text": "Il Bytomski Sport Polonia Bytom, meglio noto come Polonia Bytom, \u00e8 una societ\u00e0 calcistica polacca con sede nella citt\u00e0 di Bytom. Fondato il 4 gennaio 1920, venne sciolto due anni dopo, per essere poi rifondato nel 1945. Il club milita nella III liga, la quarta serie del campionato polacco di calcio.\nIl Polonia Bytom viene considerato la continuazione del Pogo\u0144 Lw\u00f3w, infatti anche il suo logo e i suoi colori (blu e rosso) sono molto simili a quelli dello storico club polacco.\nStoria.\nIl 4 gennaio 1920 venne fondata un'associazione sportiva denominata Polonia Bytom a seguito dell'appello della commissione plebiscitaria polacca della citt\u00e0 di Bytom, citt\u00e0 industriale dell'Alta Slesia, assegnata alla Polonia al termine della prima guerra mondiale. Il 4 febbraio venne disputata la prima partita del club, un'amichevole contro il Pogo\u0144 Katowice. Nella primavera 1921 venne disputata la prima partita tra il Polonia Bytom e il , primo di una serie di derby cittadini, sebbene nel 1921 Szombierki non era ancora parte della citt\u00e0 di Bytom. La partita si concluse con la sconfitta del Polonia per 1-4. Poco dopo scoppi\u00f2 la terza delle rivolte nella Slesia, che port\u00f2 alla ripartizione della regione sulla base dei risultati del plebiscito dell'Alta Slesia, tenutosi nel marzo 1921, tra la Polonia e la Germania. Bytom divenne parte della Germania e, di conseguenza, nell'agosto 1922 il club venne sciolto e cess\u00f2 le sue attivit\u00e0.\nNel maggio 1945 con la fine della seconda guerra mondiale e con la successiva riassegnazione della citt\u00e0 di Bytom alla Polonia, venne rifondato il club come Towarzystwo Sportowe Polonia Bytom e il primo incontro ufficiale venne disputato il 29 maggio. Il club venne riattivato da membri della precedente associazione sportiva e buona parte dei calciatori provenivano dalla citt\u00e0 di Leopoli, che era passata sotto il governo dell'Unione Sovietica. Tra questi Micha\u0142 Matyas, Ryszard Koncewicz e J\u00f3zef S\u0142onecki, calciatori della storica Pogo\u0144 Lw\u00f3w. Proprio dal Pogo\u0144 Lw\u00f3w il rinato Polonia Bytom prese il logo e i colori sociali, il rosso e il blu, rappresentandone idealmente la continuazione.\nSia nel 1946 sia nel 1947 il campionato polacco venne organizzato sotto forma di coppa. Nel 1948 il campionato torn\u00f2 al classico formato di girone unico e il Polonia Bytom vi prese parte. Il 14 marzo 1948 ebbe luogo la prima partita di campionato e il Polonia Bytom perse in trasferta per 1-3 dalla , nonostante qualche giorno prima avesse vinto per 5-1 un'amichevole contro lo . La prima storica rete in campionato venne realizzata da Jan Wi\u015bniewski. Nello stesso campionato venne disputata la prima di una serie di sfide contro il , definito come il derby della Slesia pi\u00f9 antico. Nel 1950 il club venne rinominato Ogniwo Bytom. Nel 1952 l'Ogniwo Bytom and\u00f2 vicino alla conquista del campionato: concluse il proprio raggruppamento al primo posto, collezionando una sola sconfitta contro il , e guadagn\u00f2 l'accesso alla finale per la conquista del titolo. In finale affront\u00f2 il Ruch Chorz\u00f3w: la prima partita, prevista per il 9 novembre, venne disputata in modalit\u00e0 amichevole a causa di una tempesta di neve che imped\u00ec il normale svolgimento della gara. La ripetizione della prima partita vide il 13 novembre il Ruch Chorz\u00f3w vincere per 7-0, mentre la seconda partita il 16 novembre si concluse a reti inviolate, cos\u00ec che il Ruch conquist\u00f2 il titolo. Nel 1954 l'Ogniwo Bytom vinse il campionato polacco, prevalendo in classifica su e Ruch Chorz\u00f3w grazie a una migliore differenza reti, dopo che le tre squadre avevano concluso il campionato a pari punti. Il 20 marzo 1955 il club decise di tornare alla denominazione Polonia Bytom. La stagione 1955, successiva alla vittoria del campionato, vide il Polonia Bytom concludere al penultimo posto in campionato e retrocedere, cos\u00ec, in II liga. Nel 1956 ci fu il pronto ritorno in I liga. Nonostante il sesto posto conquistato nella I liga 1957, il Polonia Bytom venne ammesso alla Coppa dei Campioni 1958-1959. Il sorteggio del primo turno vide i polacchi contrapposti agli ungheresi del , che vinsero sia l'andata sia il ritorno per 3-0, accedendo agli ottavi di finale ed eliminando il Polonia Bytom dal torneo. In campionato, sia nel 1958 sia nel 1959 il Polonia Bytom concluse al secondo posto, ripetendo la stessa prestazione nel 1961, nuovamente alle spalle del . Nel 1962 il campionato torn\u00f2 ad avere due gironi: il Polonia Bytom vinse agevolmente il proprio raggruppamento e guadagn\u00f2 l'accesso alla finale del campionato. In finale il Polonia affront\u00f2 il G\u00f3rnik Zabrze, vincendo la prima partita per 4-1 e perdendo la seconda partita per 2-1, ma conquistando il titolo di campione di Polonia per la seconda volta nella propria storia. Grazie a questa vittoria, il Polonia Bytom ottenne l'accesso alla Coppa dei Campioni 1962-1963. Per il primo turno venne sorteggiato coi greci del , vincendo l'andata per 2-1 e il ritorno per 4-1 e accedendo agli ottavi di finale. Gli ottavi misero di fronte al Polonia i turchi del , i quali vinsero l'andata per 4-1, mentre i polacchi vinsero il ritorno per 1-0, venendo per\u00f2 eliminati dalla competizione.\nPer tutti gli anni sessanta il Polonia Bytom mantenne posizione di medio-alta classifica. Nella stagione 1963-1964 raggiunse la finale della Coppa di Polonia, perdendo per 2-1 dopo i tempi supplementari dal . Nella stessa stagione raggiunse anche la finale della Coppa Piano Karl Rappan, ma perdendo la finale per 1-0 dai cecoslovacchi dello . La stagione 1964-1965 vide il Polonia Bytom conquistare il suo primo trofeo internazionale, la Coppa Piano Karl Rappan. Dopo aver vinto il proprio girone, il Polonia \u00e8 stato esentato dal partecipare agli ottavi di finale, accedendo direttamente ai quarti di finale dove ha affrontato i tedeschi dell'est del . Dopo aver perso l'andata per 2-0, i polacchi hanno vinto il ritorno per 4-1, conquistando l'accesso alle semifinali. In semifinale il Polonia ha affrontato i belgi del , perdendo l'andata per 1-0, ma ribaltando nel ritorno con una vittoria per 3-1. La finale ha visto contrapporsi il Polonia Bytom ai tedeschi dell'est del : nella gara di andata l'SC Lipsia si \u00e8 imposto per 3-0, ma nella gara di ritorno giocata allo Stadion Szombierek di Bytom il Polonia si \u00e8 imposto per 5-1, conquistando il trofeo. Negli anni successivi il Polonia Bytom ottenne la vittoria del proprio girone nella Coppa Intertoto 1967 e nella Coppa Intertoto 1970, tornei che non avevano una fase finale, ma assegnavano un piccolo trofeo e una cospicua somma di denaro ai vincitori dei gironi.\nNegli anni settanta le prestazioni del Polonia Bytom calarono, complici il ritiro di calciatori come Edward Szymkowiak e Jan Liberda e la cessione di Jan Bana\u015b, cos\u00ec la squadra inizi\u00f2 a lottare per evitare la retrocessione. Nonostante ci\u00f2, la squadra raggiunse la finale della Coppa di Polonia nell'edizione 1972-1973, perdendo nuovamente dalla , questa volta dopo i tiri di rigore. La retrocessione giunse al termine della stagione 1975-1976, ma venne seguita da un pronto ritorno in massima serie. Nella stessa stagione della promozione in I liga il Polonia Bytom raggiunse di nuovo la finale della Coppa di Polonia, ma anche in questa occasione venne sconfitto, questa volta dallo per 1-0. Gli anni successivi segnarono un declino del club, infatti, la squadra concluse all'ultimo posto la I liga 1979-1980 e venne retrocessa in seconda serie. Dopo sei stagioni consecutive in II liga, il Polonia Bytom conquist\u00f2 il primo posto e la promozione in I liga, ma la permanenza nella massima serie dur\u00f2 per la sola stagione 1986-1987, conclusa con un'altra retrocessione dopo aver perso lo spareggio salvezza contro l'. Negli anni successivi in II liga il Polonia Bytom ha iniziato spesso la stagione da squadra favorita per la promozione, senza per\u00f2 riuscire a centrarla e rimanendo nelle posizioni di medio-alta classifica. Nel luglio 1997 il Polonia Bytom e il si sono fuse, dando origine al Polonia/Szombierki Bytom, che ha partecipato al campionato di II liga 1997-1998, concluso al sesto posto. La fusione dur\u00f2 per una sola stagione a causa di malintesi tra i componenti le due societ\u00e0 e nel mese di dicembre del 1998 la fusione venne sciolta e i due club tornarono a competere in maniera autonoma. Alla fine della stagione 2000-2001, dopo quattordici annate consecutive in II liga, il Polonia Bytom venne retrocesso per la prima volta nella sua storia in III liga, il terzo livello nazionale. La permanenza in III liga dur\u00f2 per quattro stagioni e con la stagione 2004-2005 il Polonia Bytom ottenne la promozione in II liga: concluse il girone 3 al secondo posto dietro allo e nei play-off sconfisse lo . Dopo aver mantenuto la categoria ai play-off, il Polonia concluse al terzo posto la II liga 2006-2007, nonostante i tre punti di penalizzazione impostigli dalla federazione per motivi finanziari, e, grazie al declassamento di e , venne promosso in I liga. Il ritorno in massima serie vent'anni dopo la precedente partecipazione vide il Polonia conquistare la salvezza, per poi concludere al settimo posto la stagione 2008-2009, la prima della massima serie come Ekstraklasa, nonch\u00e9 miglior risultato degli ultimi trentanove anni, nonostante la stagione fosse iniziata con problemi finanziari tali da mettere in dubbio l'ottenimento della licenza di partecipazione al campionato. Anche la stagione 2009-2010 registr\u00f2 un'ottima prestazione del Polonia Bytom, che concluse l'annata nuovamente al settimo posto. Nella stagione 2010-2011 il club concluse al sedicesimo ed ultimo posto, venendo cos\u00ec retrocesso in I liga. Due anni dopo arriv\u00f2 anche la retrocessione in II liga e nel 2014 la retrocessione in III liga per la mancata concessione della licenza di partecipazione alla II liga. Nonostante il pronto ritorno in II liga, nella stagione 2016-2017 il Polonia Bytom venne prima penalizzato di otto punti per violazioni nelle disposizioni sulla licenza e poi retrocesso direttamente in IV liga. Nel 2019 il club conquist\u00f2 la promozione in III liga.\nStadio.\nIl giocatore pi\u00f9 famoso del Polonia Bytom fu Edward Szymkowiak. A lui \u00e8 stato intitolato lo stadio della squadra polacca, che poteva contenere fino a spettatori."}
{"id": "1453420", "revid": "767487", "url": "https://it.wikipedia.org/wiki?curid=1453420", "title": "Television City Dream", "text": "Television City Dream \u00e8 il nono album della punk band statunitense Screeching Weasel"}
{"id": "1453422", "revid": "33689", "url": "https://it.wikipedia.org/wiki?curid=1453422", "title": "Antonio Marcellino", "text": "Prefetto del pretorio tra il 340 e il 341, nel 341 esercit\u00f2 il consolato."}
{"id": "1453423", "revid": "287204", "url": "https://it.wikipedia.org/wiki?curid=1453423", "title": "Fiat Carnicer Torrejon", "text": ""}
{"id": "1453424", "revid": "767487", "url": "https://it.wikipedia.org/wiki?curid=1453424", "title": "V\u00e2lcelele (Buz\u0103u)", "text": "V\u00e2lcelele \u00e8 un comune della Romania di 1.627 abitanti, ubicato nel distretto di Buz\u0103u, nella regione storica della Muntenia."}
{"id": "1453427", "revid": "113091173", "url": "https://it.wikipedia.org/wiki?curid=1453427", "title": "Piaggio Ape Calessino", "text": "Piaggio Ape Calessino \u00e8 un veicolo a tre ruote costruito dalla casa di Pontedera e destinato al trasporto delle persone.\nStoria.\nIl \"Calessino\" nasce nel 1948 come uno dei molteplici allestimenti del motocarro \"Ape\", una trasformazione a tre ruote della \"Vespa\". La denominazione \"calessino\" deriva dall'aspetto del primo modello, costituito dal corpo di una normale Vespa cui era stato aggiunto, fissamente, una sorta di divano su due ruote, contenuto in un guscio di lamiera rifinito in legno e coperto da un tendalino semicircolare a soffietto, risultando di fatto molto simile ad un calesse con cavallo.\nL'intenzione della Piaggio era quella di costruire un veicolo economico, concepito per il trasporto umano a breve raggio, adatto alle numerose localit\u00e0 turistiche della penisola che, dopo il conflitto, tornavano ad essere meta di villeggianti esteri, soprattutto provenienti dal nord Europa e dagli Stati Uniti d'America.\nIl modello riscosse un successo immediato. I contenuti costi d'acquisto e di manutenzione e, soprattutto, le ridotte dimensioni d'ingombro, ne fecero il veicolo ideale per muoversi negli antichi borghi delle localit\u00e0 balneari tirreniche ed insulari, spesso serviti da stradine strette e ripide.\nNeppure l'avvento dell'automobile popolare, alla fine degli anni cinquanta, riusc\u00ec ad intaccare l'impiego del \"Calessino\" che, anche per il decennio seguente, sar\u00e0 protagonista della \"dolce vita\" sulle riviere ligure e toscana, cos\u00ec come sulla costiera amalfitana, a Capri e nelle isole Flegree.\nSe il successo in Italia dell'\"Ape Calessino\" fu notevole, pur limitato all'ambito turistico, nei paesi asiatici divenne un vero e proprio best seller. Forse per la sua somiglianza all'esotico risci\u00f2, si diffuse in tutto il sud-est asiatico come mezzo di trasporto pubblico conosciuto come \"tuk-tuk\", denominazione onomatopeica derivante da caratteristico rumore prodotto dal motore 2T al regime minimo. In India venne importato fino alla prima met\u00e0 degli anni '50, ma a causa dell'enorme domanda, si provvide a realizzare un'azienda che lo costruisse in loco su licenza. A Bangkok divenne uno dei simboli pi\u00f9 celebri della citt\u00e0.\nTerminata alla fine degli anni settanta, la produzione del \"Calessino\" \u00e8 ripresa, nel 2007, con una serie di 999 esemplari, costruiti con le medesime caratteristiche tecniche del precedente modello, fatta eccezione per il propulsore, sostituito con un motore diesel. Altra differenza sostanziale \u00e8 riscontrabile nel prezzo d'acquisto, piuttosto impegnativo, di 8.590 euro.\nIl 25 giugno 2008 sono state consegnati a Benedetto XVI due Ape Calessino di colore grigio chiaro e \"capote\" bianca con gli stemmi papali. Il 16 settembre 2008, anche il Presidente della repubblica Giorgio Napolitano ha ricevuto in dono un Ape Calessino con \"capote\" e carrozzeria blu scuro, recante le insegne presidenziali.\nNel luglio 2013 \u00e8 stata lanciata una nuova versione di serie denominata \"Calessino 200\", che utilizza come motore il monocilindrico Piaggio 200 cc alimentato a benzina, a due posti pi\u00f9 il guidatore, guidabile a 16 anni con patente A1 e a 18 anni con la normale auto patente B."}
{"id": "1453429", "revid": "339392", "url": "https://it.wikipedia.org/wiki?curid=1453429", "title": "Tomislavo II", "text": ""}
{"id": "1453436", "revid": "767487", "url": "https://it.wikipedia.org/wiki?curid=1453436", "title": "Songs from Instant Star Two", "text": "Songs from Instant Star Two \u00e8 la colonna sonora della seconda stagione del telefilm canadese \"Instant Star\". Tutte le canzoni del CD sono cantate da Alexz Johnson. L'album \u00e8 stato pubblicato dalla casa discografica Orange Record Label il 4 aprile 2006 ed \u00e8 stato prodotto da Matt Hyde e Dave Ogilvie. Produttore esecutivo \u00e8 Stephen Stohn, che \u00e8 anche produttore del telefilm. Nello show, questo \u00e8 il secondo album di Jude (la Johnson), intitolato \"Learning Curve\"."}
{"id": "1453437", "revid": "767487", "url": "https://it.wikipedia.org/wiki?curid=1453437", "title": "Verne\u0219ti", "text": "Verne\u0219ti \u00e8 un comune della Romania di 8.880 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 10 villaggi: C\u00eende\u0219ti, C\u00eerlom\u0103ne\u0219ti, Mierea, Nenciu, Ni\u0219cov, S\u0103senii Noi, S\u0103senii Vale, S\u0103senii Vechi, Verne\u0219ti, Zore\u0219ti."}
{"id": "1453438", "revid": "486946", "url": "https://it.wikipedia.org/wiki?curid=1453438", "title": "F\u00e9licit\u00e9 Robert de Lamennais", "text": ""}
{"id": "1453440", "revid": "287204", "url": "https://it.wikipedia.org/wiki?curid=1453440", "title": "Vernesti", "text": ""}
{"id": "1453441", "revid": "767487", "url": "https://it.wikipedia.org/wiki?curid=1453441", "title": "Weasel Mania", "text": "Weasel Mania \u00e8 una raccolta della punk band statunitense Screeching Weasel"}
{"id": "1453453", "revid": "207432", "url": "https://it.wikipedia.org/wiki?curid=1453453", "title": "Chief Operating Officer", "text": ""}
{"id": "1453454", "revid": "767487", "url": "https://it.wikipedia.org/wiki?curid=1453454", "title": "Vintil\u0103 Vod\u0103", "text": "Vintil\u0103 Vod\u0103 \u00e8 un comune della Romania di 3.233 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 9 villaggi: Bodine\u0219ti, Coca-Antimire\u0219ti, Coca-Nicule\u0219ti, Nicule\u0219ti, Petr\u0103che\u0219ti, Podu Muncii, S\u00e2rbe\u0219ti, Smee\u0219ti, Vintil\u0103 Vod\u0103."}
{"id": "1453455", "revid": "287204", "url": "https://it.wikipedia.org/wiki?curid=1453455", "title": "Vintila Voda", "text": ""}
{"id": "1453458", "revid": "46291", "url": "https://it.wikipedia.org/wiki?curid=1453458", "title": "Skimmia", "text": "Skimmia \u00e8 un genere di arbusti sempreverdi della famiglia delle Rutacee originario dell'Asia.\nTassonomia.\nComprende le seguenti specie:"}
{"id": "1453460", "revid": "287204", "url": "https://it.wikipedia.org/wiki?curid=1453460", "title": "Kummel", "text": ""}
{"id": "1453461", "revid": "33689", "url": "https://it.wikipedia.org/wiki?curid=1453461", "title": "Marco Mecio Memmio Furio Baburio Ceciliano Placido", "text": "Biografia.\nPlacido era probabilmente discendente di Gaio Memmio Ceciliano Placido e parente di Furio Mecio Gracco.\nFu \"corrector Venetiarum et Histriae\", forse sotto Costantino I; \"praefectus annonae Urbis sacrae cum iure gladii\"; \"comes\" di primo ordine, probabilmente sotto Costante I; \"comes\" d'Oriente, di Egitto e Mesopotamia, \"iudex sacrarum cognitionum\", probabilmente nel 340/341; nuovamente \"iudex\", con nomina speciale\nFurio Placido fu prefetto del pretorio dal 342 almeno fino al 28 maggio 344 (fu uno dei primi prefetti nominati dall'imperatore Costante I per i territori acquisiti dal fratello Costantino II) e console nel 343.\nLa \"Historia Augusta\" riporta che, in occasione della sua proclamazione, diede in dono dei ricchi paragauda, i bordi per tunica decorati in oro che erano utilizzati dalle donne e dai magistrati come insegne della loro magistratura.\nDal 346 al 347 resse la carica di \"praefectus urbi\" di Roma. Fu anche \"pontifex maior\", \"augur publicus p.R. Quiritum\" e membro del collegio dei \"quindecimviri sacris faciundis\". Era patrono di Puteoli."}
{"id": "1453465", "revid": "22475", "url": "https://it.wikipedia.org/wiki?curid=1453465", "title": "Carlo Baravalle", "text": "Biografia.\nNato a Volpedo nel 1888, studi\u00f2 legge e divenne avvocato penalista iscrivendosi all'ordine degli avvocati di Torino il 5 gennaio 1920.\nCome il padre, considerato il precursore della coltivazione intensiva e moderna della frutta in Val Curone e Val Grue, si occup\u00f2 di floricoltura e frutticoltura.\nNel 1921 fonda insieme a Stefano Bricarelli e Achille Bologna il \"Gruppo piemontese per la fotografia artistica\" e con gli stessi, nel 1924, acquista \u201cIl corriere fotografico\u201d, spostandone la sede da Milano a Torino.\nFu podest\u00e0 del Comune di Volpedo dal 1935 al 1943 dove, subito nel primo anno di mandato, istitu\u00ec il mercato all'ingrosso del paese con l'intento di offrire ai piccoli produttori locali un punto di vendita che permettesse loro di avere maggior potere contrattuale nei confronti di mediatori e commercianti.\nNegli anni cinquanta divenne socio dell'Accademia di Agricoltura di Torino alla cui biblioteca don\u00f2 circa volumi riguardanti il giardinaggio e la botanica, oltre ad alcuni manuali pratici di agricoltura, frutticoltura, viticoltura e allevamento.\nUna lapide sulla casa natale in Piazza Libert\u00e0 a Volpedo lo ricorda."}
{"id": "1453466", "revid": "101175", "url": "https://it.wikipedia.org/wiki?curid=1453466", "title": "Jin Xiao", "text": "Carriera.\nHa esordito nel 2003 nel campionato motociclistico cinese, categoria 125 Sport Production chiudendo la stagione al 6\u00ba posto assoluto. Si classific\u00f2 invece 4\u00ba nelle due stagioni successive.\nNormalmente impegnato nelle gare nazionali e continentali asiatiche, ha ottenuto sia nel 2006 che nel 2007 una wild card per partecipare al Gran Premio di Cina del motomondiale, in entrambi i casi con una Yamaha nella classe 250. Il suo numero di gara fu il 63. In tutte e due le partecipazioni \u00e8 giunto al traguardo della gara ma senza ottenere punti validi per la classifica iridata.\nIl 2007 lo vide anche protagonista del passaggio di categoria, in campo nazionale, dalle moto derivate dalla serie ai prototipi da Gran Premio, sempre di cilindrata 125cm\u00b3. In quello stesso anno viene incoronato campione cinese 125GP. Nel 2009 e nel 2010 \u00e8 arrivato invece al secondo posto assoluto nella categoria 600\u00a0cm\u00b3."}
{"id": "1453468", "revid": "767487", "url": "https://it.wikipedia.org/wiki?curid=1453468", "title": "Vipere\u0219ti", "text": "Vipere\u0219ti \u00e8 un comune della Romania di 3.706 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 6 villaggi: Mu\u0219cel, P\u0103lici, Ru\u0219av\u0103\u021b, Tronari, Ursoaia, Vipere\u0219ti."}
{"id": "1453469", "revid": "287204", "url": "https://it.wikipedia.org/wiki?curid=1453469", "title": "Viperesti", "text": ""}
{"id": "1453473", "revid": "599013", "url": "https://it.wikipedia.org/wiki?curid=1453473", "title": "Grilletto", "text": "Il grilletto, noto anche come leva di scatto, \u00e8 quella parte esterna del meccanismo di scatto di un'arma da fuoco che consente il rilascio del cane o del percussore, provocando cos\u00ec l'esplosione del colpo. Viene normalmente azionato con il dito indice della mano che impugna l'arma.\nStoria.\nIl grilletto nella sua forma e funzione attuale \u00e8 comparso con l'introduzione dei primi acciarini. Precedentemente, nelle armi a miccia, al suo posto vi era una leva azionando la quale si portava la \"serpentina\" (recante la miccia accesa) a contatto con la polvere. \nTale leva fu poi sostituita da un bottone premendo il quale (generalmente con il pollice) la \"serpentina\" scattava in basso, ma la scarsa praticit\u00e0 di questo sistema port\u00f2 all'adozione del grilletto \"moderno\", di uso assai pi\u00f9 comodo. Tutti gli acciarini a ruota (che nel secolo XV sostituirono quelli a miccia) furono dotati di normali grilletti in tutto simili agli attuali.\nFunzionamento.\nIl grilletto pu\u00f2 agire in due modi per procurare lo sparo a seconda che l'arma sia ad azione singola o doppia: nel primo caso, e cio\u00e8 nelle armi nelle quali il cane si alza manualmente (revolver ad azione singola come la Colt Single Action Army) oppure ancora manualmente ma anche sotto la spinta del carrello (armi semiautomatiche a singola azione come ad esempio la Colt 1911) prima di sparare, il grilletto si limita a provocarne il rilascio. La sua corsa \u00e8 quindi estremamente breve. Questo tipo di funzionamento \u00e8 particolarmente adatto nel tiro di precisione.Nel secondo caso la corsa del grilletto \u00e8 assai maggiore perch\u00e9 nella sua prima parte deve provocare l'alzamento del cane e soltanto nel restante breve tratto lo sganciamento per la partenza del colpo. Nei revolver a doppia azione infatti non \u00e8 necessario sollevare il cane manualmente, cos\u00ec come in quelle pistole semiautomatiche anch'esse dette a doppia azione (per esempio la Beretta 92): in queste ultime il funzionamento del grilletto \u00e8 ad azione doppia per il primo colpo. L'arretramento del carrello, poi, fa s\u00ec che il cane rimanga alzato ed i colpi restanti vengano esplosi ad azione singola. Questo tipo di meccanismo permette una grande rapidit\u00e0 di fuoco ed \u00e8 adatto per la difesa personale.Alcune armi lunghe da caccia a due canne posseggono due grilletti (uno per canna) e sono dette \"bigrillo\". In alcune per tiro di precisione pu\u00f2 essere invece presente uno stecher che pur avendo l'apparenza di un grilletto \u00e8 in realt\u00e0 un alleggeritore di scatto. In pratica, prima di premere il grilletto, si aziona lo stecher che permette la partenza del colpo soltanto sfiorando il grilletto in modo da far s\u00ec che l'arma sia meno soggetta a movimento.\nGeneralmente il grilletto \u00e8 protetto da un arco in metallo o anche in polimero (detto \"ponticello\") che, pur permettendone agevolmente l'uso, rende difficile una pressione accidentale su di esso dovuta ad esempio a urti."}
{"id": "1453481", "revid": "767487", "url": "https://it.wikipedia.org/wiki?curid=1453481", "title": "Z\u0103rne\u0219ti (Buz\u0103u)", "text": "Z\u0103rne\u015fti \u00e8 un comune della Romania di 5.309 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 4 villaggi: Fundeni, Pruneni, Vadul Sore\u0219ti, Z\u0103rne\u0219ti."}
{"id": "1453482", "revid": "928766", "url": "https://it.wikipedia.org/wiki?curid=1453482", "title": "Thomas Tallevi", "text": "Carriera.\nPartecipa al campionato Italiano Velocit\u00e0 inizialmente nella classe 125 GP, ottenendo come miglior piazzamento il 6\u00ba posto in classifica nel 2001 e prendendo parte nella stessa classe anche alle gare valide per il titolo europeo, piazzandosi 11\u00ba nel 2001 e 9\u00ba nel 2002. Sempre nel 2002 chiude quattordicesimo nel campionato italiano 125 GP. Nel 2003 passa alla classe superbike del CIV con una Ducati 998 RS del Team Pedercini, mentre nel 2004 e nel 2005 disputa le gare della superstock 1000 rispettivamente su Kawasaki e Yamaha. Nella stagione 2006 si colloca in 19\u00aa piazza dell'europeo nella classe 250, mentre nel 2007 \u00e8 vincitore del Trofeo FMI 250 GP. Nel 2008 \u00e8 invece campione nel trofeo Triumph Daytona 675 Cup.\nPer quanto riguarda il motomondiale, ha marcato una presenza nel 2007 nella classe 250, usufruendo di una wild card per il GP d'Italia, disputatosi sul circuito del Mugello il 3 giugno 2007, classificandosi 25\u00ba in prova e 24\u00ba in gara a bordo di una Yamaha TZ 250."}
{"id": "1453486", "revid": "1971044", "url": "https://it.wikipedia.org/wiki?curid=1453486", "title": "Claudio Demartis", "text": "Biografia.\nClaudio Demartis nacque a Sassari il 15 marzo 1869, da Francesco, conservatore delle ipoteche, e da Giovanna Maria Spano. La famiglia sembra fosse per\u00f2 originaria di Tempio Pausania, dove infatti fece ritorno.\nA Sassari Demartis comp\u00ec anche tutto l'iter di studi, scopr\u00ec la politica e abbracci\u00f2 la causa del socialismo: nel 1887-1888 promosse la costituzione del circolo universitario \u00abAurelio Saffi\u00bb di cui fu (in rappresentanza del movimento socialista), con Umberto Uras (radicale) e Luigi Falchi (repubblicano), uno dei tre dirigenti (li chiamavano i triumviri). Nella citt\u00e0 turritana studi\u00f2 alla Scuola di farmacia dove si diplom\u00f2 (in quel tempo non era ancora istituito il corso di laurea) il 19 giugno 1892. Nel 1891-1892 Demartis fu a Roma per il servizio militare, dove ebbe modo di conoscere \u2014 cos\u00ec egli racconta in un articolo del 1951 \u2014, Benedetto Croce, Napoleone Colajanni, Ettore Ciccotti e soprattutto Antonio Labriola.\nNel settembre del 1892 ebbe il congedo. Rientr\u00f2 quindi a Tempio Pausania, dove mor\u00ec il 12 marzo 1956. Sposato con Giuseppina Pintus, ebbe cinque figli (Manlio, Francesco, Valeria, Walter, Ardito).\nUn socialista riformista.\nClaudio Demartis fu per circa sessant'anni il principale leader del Partito Socialista Italiano in Gallura e a Tempio Pausania, e in generale tra i protagonisti del socialismo in Sardegna. Fu lui a portare il verbo socialista in Gallura con la costituzione a Tempio, nel 1890, del Fascio operaio, forse il primo dell'Isola.\nDemartis era per\u00f2 un socialista scomodo: era infatti un riformista quando il partito in Sardegna era attestato su posizioni massimaliste e rivoluzionarie. Il suo riformismo derivava innanzitutto dal suo bagaglio culturale. Non era di formazione marxistica, bens\u00ec democratico-radicale e mazziniana, vale a dire di ispirazione positivistica, e insieme repubblicana e patriottica. E questi caratteri non vennero meno anche dopo la sua accettazione dei principi socialisti. Le tesi marxiste furono perci\u00f2 sempre da lui interpretate non come un dogma, ma in modo graduale e concreto, in relazione cio\u00e8 all'ambiente in cui dovevano concretamente esplicarsi le lotte di emancipazione del proletariato. In una regione arretrata come la Sardegna, era inutile parlare di lotta di classe se ancora non c'era una coscienza di classe, ma occorreva prima \"seminare\" per favorire l'emancipazione sociale e culturale dei lavoratori.\nEra quindi un riformista perch\u00e9 credeva nel valore della democrazia politica e nei suoi istituti amministrativi, ritenendo che le battaglie politiche andassero condotte sul piano della legalit\u00e0 e con gli strumenti democratici, in primis l'azione parlamentare; di qui nessuna rivoluzione proletaria violenta e nessuna dittatura del proletariato, a meno di non voler favorire le forze della reazione. Poi perch\u00e9 riteneva che i socialisti avrebbero dovuto collaborare con tutti coloro che condividessero la necessit\u00e0 di riforme volte a colmare il deficit di modernizzazione e di sviluppo del paese.\nAltres\u00ec perch\u00e9 vedeva nello sciopero generale solo uno strumento sussidiario e subordinato all'azione parlamentare e credeva pi\u00f9 nel sindacato (e non c'\u00e8 contraddizione con quanto detto sullo sciopero) che nel partito. E infine era un riformista per lo stretto rapporto che stabiliva tra i temi sociali e quelli nazionali, fra classe e patria. Di qui il suo sostegno alla guerra contro la Libia nel 1912 e soprattutto all'intervento dell'Italia nella prima guerra mondiale. Dopo la fine della guerra, come tutti i riformisti, sarebbe stato fermamente contro \u00abl'ubriacatura bolscevica\u00bb.\nPer affermare i valori del riformismo combatt\u00e9 una lunga e difficile battaglia dentro il PSI isolano la cui direzione fu sempre in mano ai massimalisti. Proporzionale al prestigio che si guadagn\u00f2 nelle masse galluresi e nelle sedi istituzionali, come la Provincia dove fu deputato dal 1902 al 1914, e uno dei sette componenti la Deputazione provinciale dal 1910 al 1913, fu il fastidio con cui fu invece tollerato nel partito, dentro il quale non aveva remore a combattere battaglie in solitudine: come accadde al I Congresso regionale del PSI del 28 febbraio 1897, e come accadde al III congresso regionale del 6-8 settembre 1908, quando di fronte alla linea prescelta dal partito, che propugnava una politica di rigida intransigenza elettorale (ossia niente accordi con le altre forze politiche) e di dura lotta di classe, l'unica voce di dissenso fu la sua, tanto che si astenne al momento della votazione finale nel primo caso (addirittura poi fuoriuscendo dal partito, ed era la prima volta), mentre si assent\u00f2 nel secondo caso.\nMembro della massoneria, nel 1913, per coerenza con le sue idealit\u00e0 riformiste, si iscrisse alla sezione romana del Partito socialista riformista italiano fondato da Leonida Bissolati (leader del riformismo socialista con Ivanoe Bonomi e Filippo Turati) dopo la sua espulsione dal PSI al congresso di Reggio Emilia del 1912 per aver avallato la guerra contro la Libia. Era la seconda volta che Demartis abbandonava il partito di origine (e se non si fosse allontanato dal partito in quel momento, \u00e8 probabile che ne sarebbe uscito in seguito al XIV congresso di Ancona del 26-29 aprile 1914, quando la nuova affermazione dei massimalisti-rivoluzionari decret\u00f2 l'espulsione degli aderenti alla massoneria).\nInnumerevoli le ricadute che i valori riformisti ebbero sul terreno dell'agire politico del leader tempiese. Non tutte furono lungimiranti. Non lo fu, per esempio, l'organizzazione del \"Congresso sardo del Libero pensiero\" svoltosi a Tempio Pausania dal 18 al 20 settembre 1908, che fece della citt\u00e0 la vetrina dell'anticlericalismo isolano.\nQuel congresso, tuttavia, rispondeva alla politica di intese da lui propugnata con le altre forze democratiche: assumendo l'anticlericalismo come elemento unificante e di sintesi, il massone Demartis si proponeva di rafforzare l'idem sentire con le varie forze antigovernative, e proporsi allo stesso tempo come l'elemento pi\u00f9 capace di coagulare le varie istanze comuni (fu un errore, per\u00f2, quello di ritenere che l'emancipazione popolare andasse di pari passo alla lotta contro la religione cattolica).\nAssai pi\u00f9 foriera di risultati fu invece la sua attivit\u00e0 sindacale, il campo prediletto\u00a0\u2013 come si \u00e8 gi\u00e0 accennato\u00a0\u2013 del suo essere socialista. Gran parte delle sue energie vennero infatti positivamente profuse per il miglioramento delle condizioni lavorative e per sanare controversie sindacali e situazioni di crisi (specialmente nel settore del sughero) che, minacciando l'ordine pubblico, rischiavano di ripercuotersi negativamente sugli stessi lavoratori: a parte le innumerevoli vertenze locali, per dirne solo alcune, lo troviamo a Sassari nel settembre 1904 a parlare, insieme ad Antonio Catta, nel comizio di protesta indetto dalla Camera del lavoro al teatro civico contro i fatti di Buggerru, cos\u00ec come a Cagliari nel novembre 1909 a parlare insieme a Gino Pesci, segretario della locale CdL, sulla statalizzazione delle reti sarde.\nDi grande importanza, accanto a quella sindacale, fu l'attivit\u00e0 da lui svolta alla Provincia (attivit\u00e0 anche questa tutta da ricostruire): per quanto concerne il settore sugheriero (di cui fu fino al secondo dopoguerra sicuramente uno dei pi\u00f9 qualificati studiosi), fu su sua proposta che il consiglio provinciale deliber\u00f2, nel maggio 1909, la necessit\u00e0 di realizzare una scuola del sughero a Tempio Pausania, che poi per\u00f2, dopo avviati contatti, rimase sulla carta (si veda Sandro Ruju, \"Il peso del sughero\", Dess\u00ec, 2002); per quanto riguarda la modernizzazione delle strutture e infrastrutture connesse al sistema dei trasporti e dei collegamenti stradali in Gallura e tra la Gallura e le altre regioni sarde, fu per sua iniziativa che nacque la prima linea automobilistica che copr\u00ec, a partire dal 26 marzo 1911, la tratta Nuoro-Orosei-Terranova che strappava all'isolamento paesi e citt\u00e0, mettendole finalmente in agevole comunicazione; non solo: le insegne della corriera riportavano inizialmente la dicitura \u00abAutotrasporti Claudio Demartis e C.\u00bb (in seguito al suo nome si affianc\u00f2 quello del geometra di origini romagnole, ma da tempo tempiese d'adozione, Arturo Baravelli).\nQuel marchio commerciale recante il suo nome sulla corriera, significava soprattutto la sua firma politica sullo sviluppo sociale, economico e culturale di una regione, un modo politicamente efficace per farsi \u201cpubblicit\u00e0\u201d e suggellare la realizzazione di una lunga battaglia iniziata nel 1908 nei banchi del consiglio provinciale. La qual cosa nulla toglie al fatto che Demartis nemmeno disprezzasse di figurare e farsi all'occasione imprenditore (certo un fatto aberrante per i massimalisti). Come bene ha scritto Ruju, per lui \u00abla lotta di classe e la collaborazione di classe non erano fenomeni incompatibili tra loro, ma piuttosto potevano completarsi e integrarsi in particolare sulle problematiche connesse agli aspetti produttivi\u00bb: fu cos\u00ec che non disdegn\u00f2 di affiancare (e forse stimol\u00f2) quel gruppo di capitalisti che nel giugno 1912 si riun\u00ec a Roma per costituire la societ\u00e0 \u00abIl Sughero\u00bb per la lavorazione di quadretti e tappi, divenendo lui stesso proprietario di 10 azioni. (La redazione dell'atto costituivo fu steso presso lo studio romano di suo cugino, l'avvocato Raffaele Demartis, possessore di ben 50 azioni). Lo stabilimento venne inaugurato nel luglio 1913.\nDi notevole interesse la sua attivit\u00e0 di scienziato, che lo port\u00f2 a brevettare un farmaco antimalarico, \u201cl'antimalarico De Martis\u201d, che present\u00f2 all'Esposizione Universale di Marsiglia, vincendo la Medaglia d'Oro. A questo fece seguito la produzione e la commercializzazione in Sud America del farmaco, che ebbe vasta diffusione, arrivando fino alla vendita del brevetto ad una nota Ditta farmaceutica Svizzera.\nUn altro aspetto tipico del suo riformismo fu il suo impegno per l'educazione popolare; la qual cosa non rispondeva solo ad un'esigenza morale e filantropica, ma si saldava anche alla necessit\u00e0 di favorire la partecipazione elettorale di masse analfabete (il saper scrivere e leggere era condizione indispensabile per poter votare: di qui la fondazione di bibliotechine popolari nel territorio). Per lui, infatti, la lotta all'analfabetismo era strettamente legata alle fortune politiche del socialismo (in questo era pi\u00f9 vicino a Gaetano Salvemini che a Leonida Bissolati e Filippo Turati, ma in questo, come Salvemini, si sbagliava).\nNon \u00e8 un caso che fu proprio nel 1913, dopo ormai gi\u00e0 oltre vent'anni di propaganda politica, che Demartis si candid\u00f2 alle politiche senza successo contro l'onorevole radical-democratico Giacomo Pala, col quale nel passato aveva spesso condiviso l'opposizione contro le forze governative ma che, diversamente da lui, era cattolico e probabilmente godeva se non dell'appoggio, di una benevola neutralit\u00e0 da parte della Chiesa (\u00e8 importante ricordare che l'anno precedente era stato finalmente concesso il suffragio universale maschile).\nProprio quando sembrava giunto il momento per Demartis di raccogliere i frutti della sua lunga e indefessa attivit\u00e0 politica, sopraggiunsero invece altre due e pi\u00f9 cocenti sconfitte elettorali: l'anno seguente, il 1914, non solo fu battuto alle elezioni comunali nelle quali s'era candidato a sindaco, ma perse anche il suo scranno alla Provincia (che deteneva dal 1902).\nIl governo del comune fu conquistato dai frazionisti capeggiati dai fratelli Michele e Salvatore Ruzzittu di Arzachena (il secondo divenne sindaco e amministr\u00f2 il comune fino al 1917), mentre il seggio elettorale in provincia gli fu invece \u201csoffiato\u201d dal professore e direttore scolastico Andrea Marcialis che, insieme all'industriale Ganau ed al ricco proprietario Campus, s'era schierato con i frazionisti.\nLa \"Grande guerra\" e l'avvento del fascismo.\nGli anni di Salvatore Ruzzittu sindaco di Tempio Pausania furono anche gli anni della prima guerra mondiale, avallata con forza da Demartis - lo si \u00e8 accennato sopra - anche se per motivi ideali non tutti coincidenti con i nazionalisti: per lui, come per i socialisti riformisti di Bissolati e Bonomi (e cos\u00ec pure per un Salvemini), la guerra doveva essere condotta innanzitutto a fianco Francia e Inghilterra, cio\u00e8 degli stati democratici, contro la Germania e l'impero asburgico che rappresentavano le forze della sopraffazione e dell'assolutismo; non solo: cos\u00ec condotta, la guerra non solo s'inseriva nel solco della tradizione risorgimentale perch\u00e9 mirava al compimento dell'unit\u00e0 nazionale con l'annessione del Trentino e della Venezia Giulia, ma aveva anche un ben preciso carattere democratico e internazionalista, prefiggendosi di costruire un nuovo ordine internazionale di pace e di favorire l'espansione della democrazia e del socialismo con l'emancipazione delle nazionalit\u00e0 oppresse.\nNel primo dopoguerra Demartis torn\u00f2 a rappresentare, nel 1922-23, Tempio Pausania e la Gallura nel consiglio provinciale insieme ad Andrea Cugiolu (dal 1920 al 1922 alla Provincia era stato eletto invece Gavino Gabriel). Nelle aspre contese di quel tumultuoso dopoguerra - contrassegnate da un lato dal compattarsi delle vecchie forze di matrice liberale, e dall'altro dal consenso a favore delle nuove liste dei combattenti e dei sardisti, in una citt\u00e0, Tempio, che si trovava - fra le prime in Sardegna - ad essere sede del Fascio dei combattenti (1919), dei Fasci mussoliniani (1920), e di uno dei primi e pi\u00f9 forti nuclei dell'appena nato partito comunista (1921), la rielezione dei due socialriformisti e massoni tempiesi fu un fatto non da poco: insieme a 6 deputati sardisti e 2 indipendenti, Demartis e Cugiolu rappresentarono infatti l'opposizione alla maggioranza costituita dai 30 deputati del \u00abblocco liberale\u00bb.\nSegno che l'astro di Demartis e la forza del \"suo\" socialismo non s'erano spenti dopo le sconfitte elettorali del 1913 e del 1914. (Invece alle elezioni politiche del 1919 il nuovo clima politico era costato il seggio parlamentare al radicale Giacomo Pala che lo deteneva da ben 22 anni).\nIntanto, a livello nazionale, anche la corrente riformista di Turati, Matteotti, Treves, Modigliani, fu espulsa dal partito - ormai in mano al settarismo dell'ala rivoluzionaria - al XIX congresso di Roma (1-4 ottobre 1922). I nuovi fuoriusciti fondarono il Partito Socialista Unitario (PSU). Non \u00e8 improbabile che Demartis abbia aderito al nuovo partito riformista e che in quell'occasione (nel frattempo, nel 1920, era morto il fondatore del PSRI Leonida Bissolati) si sia ricomposta la frattura fra i riformisti di destra sardi, il cui giornale \u00abIl Risveglio dell'isola\u00bb aveva assunto dal 18 dicembre 1921 il sottotitolo di \u00aborgano del partito riformista della Sardegna\u00bb, e i riformisti del PSU).\nI primi anni del regime lo videro coraggiosamente critico anche dalle pagine de \u00abLa Nuova Sardegna\u00bb contro i primi provvedimenti sulla scuola e il taglio dei finanziamenti per la rete stradale. Seguirono (dal 1925-1926) gli anni della dittatura e del totalitarismo fascista in cui Demartis (che era negli anni della maturit\u00e0, quelli in cui avrebbe potuto dare un utile contributo alla causa del riformismo democratico), fu costretto a vivere distaccato dalla vita politica, ma rispettato, e insieme presumibilmente sorvegliato, dal regime.\nIl secondo dopoguerra.\nCaduto il fascismo, l'ormai vecchio (aveva settantaquattro anni) ma sempre dinamico riformista si trov\u00f2 quindi a rappresentare il partito socialista, per nomina del prefetto, nella Deputazione provinciale dal 1944 al 1950 (e forse favor\u00ec la sua nomina proprio il fatto d'essere un riformista). In tale veste, il 28 agosto 1944, caldeggi\u00f2 in seno alla Deputazione provinciale, anche se anacronisticamente, per la grave crisi economica legata al momento storico del paese, la realizzazione del porto di Palau.\nPoco dopo la liberazione dell'Italia e la fine della seconda guerra mondiale, ricominciarono nuovamente nel partito i perenni contrasti fra la maggioritaria ala massimalista, schierata per una stretta intesa col PCI e in politica internazionale con l'URSS, e l'ala riformista, fermamente contraria. Nel gennaio 1947 ebbe luogo infatti la scissione di Palazzo Barberini, con l'uscita di Giuseppe Saragat dal partito e la fondazione del PSLI (poi PSDI). Ma il vecchio riformista Demartis, diversamente dal 1913, questa volta rest\u00f2 nei ranghi. Era vecchio e probabilmente stanco di scissioni. Prefer\u00ec fare il \u201cdiverso\u201d dentro il partito piuttosto che fuori: come quando, il 27 luglio 1946, lev\u00f2 la sua voce nella Deputazione provinciale per volgere \u00abil pensiero commosso alla nostra grande madre l'Italia, che i quattro grandi vorrebbero ridurre allo stato di schiava\u00bb.\nContinuava a dire cose che altri nel partito socialista, e tanto pi\u00f9 nel Partito Comunista Italiano, mai avrebbero detto. Ma a parlare era appunto un riformista col cuore di un vecchio garibaldino. Mor\u00ec a Tempio Pausania il 12 marzo del 1956, qualche giorno prima del suo 87\u00ba compleanno.\nNOTA. Guido Rombi, \"Il riformista. Claudio Demartis e il socialismo a Tempio e in Gallura. Una storia da rivedere e ancora da scrivere\", in \u00abAlmanacco Gallurese\u00bb, a. 2005, pp.\u00a0331\u2013343."}
{"id": "1453488", "revid": "1573940", "url": "https://it.wikipedia.org/wiki?curid=1453488", "title": "Chiesa dei Santi Sebastiano e Rocco (Vernate)", "text": "La chiesa parrocchiale dei Santi Sebastiano e Rocco \u00e8 un edificio religioso che si trova a Vernate, in Canton Ticino.\nStoria.\nCitata nel 1599 sotto forma di cappella di San Rocco, nel XVII secolo viene ampliata nelle forme attuali.\nDescrizione.\nLa chiesa ha una pianta ad unica navata suddivisa in tre campate e sovrastata da una volta a botte lunettata e, in corrispondenza delle due cappelle laterali, da una cupola a vela."}
{"id": "1453491", "revid": "486946", "url": "https://it.wikipedia.org/wiki?curid=1453491", "title": "Scooby Doo 2", "text": ""}
{"id": "1453492", "revid": "284225", "url": "https://it.wikipedia.org/wiki?curid=1453492", "title": "1=2", "text": ""}
{"id": "1453493", "revid": "1870933", "url": "https://it.wikipedia.org/wiki?curid=1453493", "title": "Ruch Chorz\u00f3w", "text": "Il Ruch Chorz\u00f3w (in polacco ) \u00e8 una societ\u00e0 calcistica polacca con sede nella citt\u00e0 di Chorz\u00f3w, che milita nella II liga, la terza divisione del campionato polacco di calcio.\nFondato nel 1920, nella sua storia ha conquistato quattordici campionati nazionali pi\u00f9 tre Coppe di Polonia, che ne fanno uno dei club pi\u00f9 titolati del Paese.\nStoria.\nIl Ruch Chorz\u00f3w viene fondato come \"KS Ruch Wielkie Hajduki\" ad Hajduki Wielkie, un comune che verr\u00e0 inglobato a Chorz\u00f3w nel 1939. La data di fondazione \u00e8 il 20 aprile 1920, e come colori sociali vengono subito scelti il blu e il bianco. Il nome \"Ruch\", che pu\u00f2 essere tradotto in italiano come \"movimento\", viene usato in chiave patriottica per intendere le rivolte nella Slesia di quegli anni.\nVince il primo campionato nel 1933, cui seguono quello del 1934, 1935, 1936 e 1938. Nel 1951 conquista anche la sua prima Coppa di Polonia battendo 2-0 in finale il Wisla Cracovia, mentre in campionato si classifica sesto. Curiosamente per\u00f2, la Federazione decide di assegnare il titolo proprio al Ruch vincitore della Coppa. I Blu vincono anche i campionati del 1952 e nel 1953. In generale negli anni cinquanta, salvo rare eccezioni, la squadra si mantiene sempre nelle posizione di vertice.\nGli anni sessanta si aprono subito con il nono scudetto, conquistato nel 1960, a cui seguono un secondo posto nel 1962-1963 e una finale di Coppa persa nello stesso anno, un'altra nel 1968, e la decima vittoria in campionato nel 1967-1968. In virt\u00f9 di quest'ultimo titolo, il Ruch avrebbe dovuto partecipare di diritto alla Coppa dei Campioni 1968-1969, ma si ritira per motivi politici legati alla Primavera di Praga. L'esordio nelle competizioni europee avviene per\u00f2 l'anno successivo, nella Coppa delle Fiere 1969-1970.\nGli anni settanta iniziano con una finale di Coppa persa nel 1970, e un secondo posto sempre nello stesso anno. La squadra fa il suo esordio in Coppa UEFA nella stagione 1972-1973, dove viene eliminato nei sedicesimi di finale dai tedeschi orientali della Dinamo Dresda, dopo aver eliminato nel turno precedente i turchi del Fenerbah\u00e7e. Il cammino nella manifestazione \u00e8 decisamente pi\u00f9 lungo nell'edizione successiva: dopo aver eliminato i tedeschi occidentali del Wuppertaler Sport-Verein Borussia, quelli orientali del Carl Zeiss Jena e gli ungheresi dell'Honv\u00e9d, il Ruch viene eliminato nei quarti di finale dagli olandesi del Feyenoord ai tempi supplementari.\nNel 1974 la squadra realizza un double, vincendo sia il campionato che la Coppa. L'anno successivo arriva il dodicesimo successo in campionato, in pi\u00f9 c'\u00e8 da registrare il raggiungimento dei quarti nella Coppa dei Campioni 1974-1975, traguardo ottenuto sconfiggendo i danesi dello Hvidovre e il Fenerbah\u00e7e, prima di venire eliminati dai francesi del Saint-\u00c9tienne. Nel 1978-1979 arriva invece il tredicesimo scudetto.\nAll'inizio degli anni ottanta si assiste ad una serie di campionati conclusi sempre nella met\u00e0 inferiore della classifica, a parte il terzo posto nella stagione 1982-1983, e al termine della stagione 1986-1987 arriva addirittura la retrocessione. Tuttavia la situazione cambia presto: il Ruch vince immediatamente il campionato di II liga riconquistando cos\u00ec la massima serie dopo una sola stagione. Nella stagione successiva poi, da neopromossa, vince il suo quattordicesimo titolo.\nNegli anni novanta, al termine del campionato 1994-1995 si assiste ad una nuova retrocessione, ma anche in questo caso la squadra torna in massima serie dopo una sola stagione. Dopo due sole stagioni dal ritorno in massima serie il Ruch \u00e8 gi\u00e0 sesto; questo piazzamento vale l'accesso alla Coppa Intertoto 1998, torneo nel quale viene sconfitto in finale dal Bologna. Due anni dopo partecipa alla Coppa UEFA 2000-2001 in virt\u00f9 del terzo posto nel campionato precedente, ma viene eliminato nel primo turno dall'Inter.\nUn'altra retrocessione arriva al termine del campionato 2002-2003; stavolta per\u00f2 i Blu impiegano quattro anni per risalire in Ekstraklasa. Sono gi\u00e0 terzi nel campionato 2009-2010, piazzamento che vale la partecipazione alla UEFA Europa League 2010-2011, che viene per\u00f2 conclusa al terzo turno preliminare. Stesso cammino nell'UEFA Europa League 2012-2013, alla quale la squadra accede grazie al secondo posto nella Ekstraklasa 2011-2012.\nMalgrado il terzo posto della stagione 2013-2014, la squadra vive negli anni successivi un periodo di magra, fino alla retrocessione del 2016-2017. Nel 2017-2018 arriva una nuova retrocessione nella liga II, la terza serie polacca.\nDerby.\nLa partita sicuramente pi\u00f9 sentita \u00e8 il Wielkie Derby \u015al\u0105ska contro il Gornik Zabrze. Epica fu la vittoria nel marzo 2011 (94\u00ba derby della storia), quando il ruch si impose per 3 a 0, sotto una nevicata da antologia, tanto che la gara venne fermata perch\u00e9 l'impianto di illuminazione and\u00f2 in tilt."}
{"id": "1453496", "revid": "1694010", "url": "https://it.wikipedia.org/wiki?curid=1453496", "title": "Bindua", "text": "Bindua \u00e8 una frazione di Iglesias, di 418 abitanti.\nGeografia fisica.\nSituata a ridosso della SS 126. Il polmone verde del paese \u00e8 la pineta, che la collega con Monte Agruxiau.\nFrontalmente a Bindua si trova il villaggio di San Giovanni Miniera, noto per la Grotta Santa Barbara. Salendo sul monte si giunge al villaggio di Normann, appartenente al comune di Gonnesa.\nCultura.\nEventi.\nOgni anno a Bindua si riuniscono con la banda di Iglesias tutti gli abitanti nella cosiddetta \"processione di san Giovanni\" partendo dall'omonima chiesa posta poco prima della locale pineta.\nQuest'ultima \u00e8 anche il punto di partenza della passeggiata ecologica che ormai da diversi anni coinvolge e ottiene successo nelle 4 frazioni di iglesias.\nOgni 24 agosto gli abitanti di Bindua celebrano l'\" Arziada de su Monti\", i tipici balli con i tipici costumi binduesi accompagnano \nEconomia.\nQuesta piccola frazione, abitata dagli ultimi minatori, vive, come tutto il territorio del Sulcis-Iglesiente, una fase storica di transizione a seguito della definitiva cessazione dell'attivit\u00e0 estrattiva delle miniere."}
{"id": "1453497", "revid": "767487", "url": "https://it.wikipedia.org/wiki?curid=1453497", "title": "Ziduri", "text": "Ziduri \u00e8 un comune della Romania di 4.730 abitanti, ubicato nel distretto di Buz\u0103u, nella regione storica della Muntenia.\nIl comune \u00e8 formato dall'unione di 6 villaggi: Costieni, Cuculeasa, Heliade R\u0103dulescu, Lanuri, Ziduri, Zoi\u021ba."}
{"id": "1453499", "revid": "136053", "url": "https://it.wikipedia.org/wiki?curid=1453499", "title": "Riserva reale Alta Val Sangro", "text": ""}
{"id": "1453502", "revid": "614011", "url": "https://it.wikipedia.org/wiki?curid=1453502", "title": "Carlos Sampayo", "text": "Carriera.\nAutore e sceneggiatore, \u00e8 l'artefice del personaggio di \"Alack Sinner\", creato in collaborazione col disegnatore Jos\u00e9 Mu\u00f1oz.\nHa creato il personaggio di \"Evaristo\", un commissario di polizia nell'Argentina precedente al golpe dei militari, reso graficamente da Solano Lopez."}
{"id": "1453506", "revid": "599013", "url": "https://it.wikipedia.org/wiki?curid=1453506", "title": "Rigatura", "text": "La rigatura consiste in una serie di solchi elicoidali detti \"principi\", tracciati (generalmente per brocciatura) all'interno della canna di un'arma da fuoco, non presente nelle armi a canna liscia.\nStoria.\nSi conoscono esemplari di armi con canne rigate risalenti al 1400 ma poich\u00e9 la rigatura non ha andamento elicoidale bens\u00ec rettilineo, si pensa che essa fosse stata ideata allo scopo di ridurre l'attrito (dovuto allo sporco) del proiettile contro le pareti della canna al momento del caricamento. Dopo vari spari con la polvere nera, infatti la canna si sporca e l'introduzione di un nuovo proiettile inizia a diventare pi\u00f9 difficoltosa: solchi scavati internamente nello spessore della canna avrebbero certo ridotto il problema raccogliendo dentro di loro lo sporco. \nCi si accorse che scanalature non rettilinee ma leggermente elicoidali non solo rendevano ancora pi\u00f9 agevole il caricamento ma, se il proiettile era stato abbastanza forzato nella canna, aumentavano anche la precisione del tiro. Nonostante questo, forzare troppo un proiettile in canna poteva rivelarsi difficile e pericoloso: ci vollero quindi anni di prove e studi per arrivare ad un sistema di sparo efficiente con le canne rigate ed il sistema ad avancarica. Intorno alla met\u00e0 dell'Ottocento si perfezionarono sistemi per far aderire il proiettile alle rigature senza sforzo durante il caricamento e, successivamente, l'invenzione del sistema a retrocarica prima e l'introduzione della polvere senza fumo (che sporcava assai meno le canne) poi, eliminarono ogni problema rendendo il sistema efficace e sicuro.\nSebbene la rigatura propriamente detta fosse un procedimento noto dalla met\u00e0 del XVI secolo, non divenne tuttavia di uso comune prima del XIX secolo.\nLa prima rigatura moderna per arma portatile fu la Lancaster-Newton, che rigatura vera non \u00e8 ma consiste in una ovalizzazione dell'anima con andamento elicoidale.\nCaratteristiche.\nI principi (solchi o righe) sono normalmente pi\u00f9 d'uno e servono ad imprimere al proiettile una rotazione sul proprio asse, aumentandone in questo modo, grazie all'effetto giroscopico, la stabilit\u00e0 e diminuendo la possibilit\u00e0 di deviazioni dalla propria traiettoria. \nNelle armi da fuoco portatili a canna rigata, l'intero proiettile \u00e8 in genere coperto da rame o da una lega morbida; al momento dello sparo il proiettile viene forzato nella parte rigata della canna ed i pieni di rigatura ne deformano la parte esterna imprimendogli il moto rotatorio. Nei proiettili di artiglieria invece l'impegno della rigatura avviene tramite le corone di forzamento.\nIl numero di righe, l'andamento (destrorso o sinistrorso), la parte di giro completata e la profondit\u00e0 della riga sono tutte caratteristiche legate a quelle del proiettile, della sua carica e dell'arma che lo utilizzer\u00e0. Sono state ideate anche \"rigature a passo variabile\" dove nel primo tratto (verso la culatta - ovvero il primo percorso dal proiettile) la rigatura \u00e8 quasi rettilinea ma poi inizia a divenire elicoidale fino a raggiungere la massima curvatura nei pressi della bocca dell'arma. Questo sistema (utilizzato soprattutto nelle armi sparanti pallottole in piombo) permette al proiettile di aderire bene alla rigatura evitando il rischio che (specialmente se la carica di lancio \u00e8 forte) possa essere trafilato entro la canna annullando completamente il vantaggio apportato dalla rigatura stessa. \nIl calibro di un'arma rigata si pu\u00f2 misurare fra i pieni o fra i vuoti della rigatura. In questo modo, nel passato, armi dal calibro apparentemente diverso potevano utilizzare lo stesso proiettile. Proprio per non creare confusione si \u00e8 stabilito quindi di misurare il valore tra i pieni della rigatura stessa.\nIl lato negativo dell'accorgimento \u00e8 la necessit\u00e0 di una maggiore pressione dei gas nella camera di scoppio, perch\u00e9 oltre a lanciare il proiettile devono anche inserirlo a viva forza nelle rigature per imprimergli il moto rotatorio, e da ci\u00f2 risulta un aggravio dello stress meccanico. Il proiettile mantiene la traiettoria molto a lungo: una carabina da caccia a canna rigata ha una gittata utile (buona probabilit\u00e0 di colpire il bersaglio) dai 500 ai 900 metri, difficile da raggiungere con un analogo fucile a canna liscia.\nTipologie.\nCi sono fondamentalmente due tipi di rigature: \nEsempi.\nLe pistole e le armi portatili militari in genere sono quasi tutte a canna rigata: mitragliatrici, fucili d'assalto, fucili di precisione ecc. mentre armi a canna liscia vengono utilizzate solo in particolari contesti, dove non \u00e8 necessaria selettivit\u00e0 di tiro e dove gli spazi sono ristretti, come ad esempio nel combattimento ravvicinato.\nBibliografia.\n\u2022 Ugolini A., \"L'esperto Balistico,\" Firenze, Editoriale Olimpia 1983"}
{"id": "1453509", "revid": "1568601", "url": "https://it.wikipedia.org/wiki?curid=1453509", "title": "Ghiacciaio di Pr\u00e9 de Bar", "text": "Il ghiacciaio di Pr\u00e9 de Bar si trova nel massiccio del Monte Bianco nel versante valdostano.\nCaratteristiche.\nLa sua estensione misura circa 340 ettari. Si trova nella val Ferret (Courmayeur). \u00c8 contornato da importanti vette: aiguille de Triolet (3.874\u00a0m), punta di Pr\u00e9 de Bar (3.659\u00a0m), mont Dolent (3.819\u00a0m) e il mont Grapillon (3.576\u00a0m).\nLe sue caratteristiche principali sono: lunghezza 3,9\u00a0km circa, larghezza massima 1,5\u00a0km circa, esposizione sud-est, quota massima 3750 metri circa, quota minima 2150 metri."}
{"id": "1453513", "revid": "92723", "url": "https://it.wikipedia.org/wiki?curid=1453513", "title": "LKS Lodz", "text": ""}
{"id": "1453521", "revid": "207432", "url": "https://it.wikipedia.org/wiki?curid=1453521", "title": "Chief Financial Officer", "text": ""}
{"id": "1453522", "revid": "114195525", "url": "https://it.wikipedia.org/wiki?curid=1453522", "title": "Flusso quasi-unidimensionale", "text": "Con il termine flusso quasi-unidimensionale, o flusso quasi-monodimensionale, si intende il flusso di una corrente fluida dove siano trascurabili le componenti di velocit\u00e0 normali ad una direzione principale. Le ipotesi di flusso quasi-unidimensionale implicano:\nSebbene tali ipotesi non siano esattamente verificate, la teoria che ne discende permette di ricavare con buona approssimazione i valori medi delle grandezze d'interesse per lo studio di flussi in condotti di limitata variazione di sezione rispetto alla loro lunghezza, con attrito e con scambio di calore con l'esterno. Tale teoria pu\u00f2 essere utile per ottenere un disegno preliminare di prese d'aria ed ugelli di scarico.\nPer ricavare le equazioni del flusso quasi-unidimensionale baster\u00e0 semplificare, secondo le ipotesi introdotte, le equazioni di Navier-Stokes, ovvero le equazioni di conservazione della massa, della quantit\u00e0 di moto e dell'energia.\nEquazioni di conservazione per flussi quasi-unidimensionali.\nGrandezze di ristagno.\nSi definiscono grandezze di ristagno quelle condizioni che esistono in quel punto della corrente dove la velocit\u00e0 del fluido \u00e8 stata ridotta a zero mediante processi adiabatici e senza attriti, per cui isoentropici e reversibili.\nLe grandezze di ristagno si mantengono inalterate lungo tutto il condotto.\nGrandezze critiche e limite.\nLe grandezze critiche sono quelle grandezze raggiunte dove il numero di Mach \u00e8 uguale a 1\nFlusso quasi-unidimensionale stazionario isoentropico.\nNel caso di flusso quasi-unidimensionale stazionario, dove cio\u00e8 \u00e8 trascurabile la variazione nel tempo delle grandezze fisiche, ed isoentropico la legge di conservazione della massa si pu\u00f2 scrivere:\noppure:\ndove con \"m\" si \u00e8 indicata la massa, con \"\u03c1\" si \u00e8 indicata la densit\u00e0 del fluido, con \"u\" la sua velocit\u00e0 (assiale) e con \"A\" la sezione normale all'asse del condotto. Eseguendo l'operazione di differenziale:\ne dividendo per \"\u03c1uA\":\nla quale \u00e8 una comoda espressione aritmetica.\nPer scrivere l'equazione di conservazione della quantit\u00e0 di moto, bisogner\u00e0 considerare la quantit\u00e0 di moto entrante, ovvero la massa iniziale per la velocit\u00e0 iniziale:\ne la quantit\u00e0 di moto uscente dal sistema considerato. Se valutiamo un tratto \"dx\" del flusso sar\u00e0 possibile scrivere l'equazione in termini differenziali e l'incremento di velocit\u00e0 sar\u00e0 \"du\":\nLa legge di conservazione della quantit\u00e0 di moto afferma che la differenza tra quantit\u00e0 di moto uscente ed entrante rappresenta la somma delle forze esterne, le quali sono generate dagli sforzi esercitati sulle pareti e sulle sezioni di ingresso ed uscita:\ndove i primi due termini rappresentano le forze di pressione agenti sulle sezioni iniziale e finale del tratto \"dx\", il terzo termine le forze dovute agli sforzi in direzione \"x\" sulle pareti ed infine l'ultimo termine considera le forze d'attrito sulle pareti.\nRiunendo assieme le precedenti espressioni ed eseguendo i prodotti, trascurando gli infinitesimi di ordine superiore, resta:\ned infine, dividendo per \"\u03c1Au\"2, \u00e8 possibile scrivere l'espressione precedente come un'equazione differenziale frazionaria:\nIndicando con \"P\" il perimetro della sezione del condotto \u00e8 possibile esprimere la forza dovuta all'attrito come:\ndove \"\u03c4\" rappresenta lo sforzo d'attrito:\ndove con \"f'\" si \u00e8 indicato il numero di Fanning.\nResta l'adattamento della legge di conservazione dell'energia: la differenza tra energia uscente ed energia entrante, nell'unit\u00e0 di tempo, nel sistema, \u00e8 pari alla somma del lavoro compiuto dalle forze applicate al fluido e del calore fornito al fluido dall'esterno. Se consideriamo l'energia come somma dell'energia interna e dell'energia cinetica, nell'unit\u00e0 di tempo si ottiene la seguente formulazione:\ndove con il pedice 1 si sono indicate le grandezze entranti e con il pedice 2 quelle uscenti, con \"e\" l'energia interna per unit\u00e0 di massa, con L il lavoro fornito dal flusso e con Q il calore assorbito dal flusso. Dato che si considera la velocit\u00e0 del fluido nulla sulle pareti del condotto (ipotesi di aderenza), verranno trascurati i contributi delle pareti al lavoro. Unici contributi del lavoro saranno quindi quelli dovuti alle forze di pressione sulla sezione di ingresso, sulla sezione di uscita ed un eventuale lavoro fornito da un organo meccanico (come ad esempio le palettature di una girante):\nquindi sostituendo e ricordando l'espressione della portata massica:\nsi pu\u00f2 riscrivere come:\ne ricordando la definizione di entalpia \"h\" ed entalpia totale \"h\"0:\nl'equazione dell'energia si riscrive\ned infine, per passare alla forma differenziale, sar\u00e0 possibile trascurare il contributo di un organo meccanico esterno:\nFlusso di Fanno.\nIl flusso di Fanno \u00e8 un flusso adiabatico stazionario in un condotto a sezione costante, dove vengono considerati gli effetti dell'attrito sulle pareti. Il nome del flusso \u00e8 dovuto allo scienziato Gino Girolamo Fanno.\nFlusso di Rayleigh.\nIl flusso di Rayleigh \u00e8 un flusso con scambio di calore con l'esterno di condotti a sezione costante, dove l'attrito \u00e8 trascurato."}
{"id": "1453524", "revid": "1924342", "url": "https://it.wikipedia.org/wiki?curid=1453524", "title": "No One (Alicia Keys)", "text": "No One \u00e8 un singolo della cantante statunitense Alicia Keys, pubblicato il 10 settembre 2007 come primo estratto dal terzo album in studio \"As I Am\".\nDescrizione.\nIl brano \u00e8 stato scritto e prodotto da lei stessa insieme a Dirty Harry e Kerry Brothers, Jr.\nSuccesso commerciale.\nIn America \u00e8 diventata triplo disco di platino per aver venduto pi\u00f9 di tre milioni di copie ed ha ottenuto successo in tutto il mondo, raggiungendo la vetta di svariate classifiche e diventando uno dei singoli pi\u00f9 venduti fra il 2007 e il 2008, con circa 8\u00a0665\u00a0000 copie.\nIn Italia \u00e8 stato il terzo singolo pi\u00f9 venduto del 2007. Si tratta anche del brano pi\u00f9 ascoltato alla radio in assoluto in America nel corso del 2008, avendo totalizzato oltre tre miliardi e ottocentomila ascoltatori.\nLa nota classifica americana Billboard Hot 100, in occasione del suo cinquantesimo anniversario, ha stilato la lista delle 100 canzoni pi\u00f9 importanti nella sua storia. \"No One\" ha raggiunto la posizione numero 42, mentre nella classifica delle canzoni R&amp;B pi\u00f9 importanti di sempre ha conquistato la posizione numero 14.\nIl 10 febbraio 2008 la canzone ha ottenuto 2 Grammy Awards per \"Best Female Vocal R&amp;B Performance\" e per \"Best R&amp;B Song\". L'artista \u00e8 arrivata cos\u00ec a quota 11 Grammy in sei anni di carriera.\nVideo musicale.\nIl videoclip, diretto da Justin Francis, \u00e8 stato trasmesso in anteprima il 24 settembre 2007 e in breve tempo \u00e8 diventato uno dei pi\u00f9 trasmessi. Il video consiste in quattro scenari: il primo mostra la cantante su una sedia in una stanza vuota, nel secondo l'artista si esibisce invece in una stanza decorata con strumenti musicali, nel terzo \u00e8 invece inizialmente sola e suona il pianoforte in una strada sotto la pioggia per poi ritrovarsi circondata da dozzine di persone, mentre il quarto la vede protagonista in un nightclub. Il video termina con una divisione in quattro e, in ognuna delle quattro parti, \u00e8 possibile rivedere i quattro scenari gi\u00e0 notati durante il videoclip.\nFu uno dei video musicali pi\u00f9 visionati su YouTube di sempre (\u00e8 arrivato a pi\u00f9 di 84\u00a0000\u00a0000 di visualizzazioni nell'ottobre 2009) ed ha raggiunto la posizione numero 22 nella classifica di VH1 \"Top 40 Videos of 2007\".\nIl video ha ottenuto la certificazione Vevo."}
{"id": "1453525", "revid": "1718925", "url": "https://it.wikipedia.org/wiki?curid=1453525", "title": "Giornata internazionale per i diritti dell'infanzia e dell'adolescenza", "text": "La giornata mondiale dell'infanzia \u00e8 una data commemorativa per celebrare ogni anno i diritti dei bambini e degli adolescenti, che varia da paese a paese. Istituita per la prima volta nel 1954 come Giornata universale dell'infanzia, viene festeggiata il 20 novembre per commemorare la Dichiarazione dei diritti del fanciullo approvata durante l'Assemblea generale delle Nazioni Unite il 20 novembre 1959. \u00c8 inoltre la data in cui, nel 1989, le Nazioni Unite adottarono la Convenzione sui diritti dell'infanzia.\nUn primo strumento nella direzione dei diritti del bambino fu la \"Convenzione sull'et\u00e0 minima\" adottata dalla \"Conferenza internazionale del lavoro\" nel 1919. Ma la prima vera attestazione avviene nel 1924 con la Dichiarazione di Ginevra durante la \"Conferenza mondiale sul benessere dei bambini\", quando la quinta assemblea generale della Societ\u00e0 delle Nazioni ratiffic\u00f2 la \"Dichiarazione dei diritti del bambino\". Dal 1950, la giornata si celebra il 1\u00ba giugno nella maggior parte dei paesi ex-comunisti e postcomunisti. \nTutti i paesi del mondo (ad oggi sono vincolati giuridicamente alla Convenzione 196 Stati), ad eccezione degli Stati Uniti, hanno ratificato questa Convenzione. La Convenzione \u00e8 stata ratificata dall'Italia il 27 maggio 1991 con la legge n. 176. L'ultimo paese ad aver ratificato la convenzione \u00e8 stato la Somalia.\nLa Convenzione \u00e8 uno strumento giuridico e un riferimento a ogni sforzo compiuto in cinquant'anni di difesa dei diritti dei bambini; \u00e8 composta da 54 articoli."}
{"id": "1453533", "revid": "767487", "url": "https://it.wikipedia.org/wiki?curid=1453533", "title": "Five Man Acoustical Jam", "text": "Five Man Acoustical Jam \u00e8 un album dal vivo del gruppo musicale statunitense Tesla, pubblicato il 13 novembre 1990 dalla Geffen Records.\n\u00c8 considerato il primo disco unplugged dal vivo, prima ancora che MTV cominciasse di li a poco ad interessarsi a questo tipo di eventi rendendoli molto popolari negli anni del grunge rock.\nStoria.\nNel 1990 i Tesla si trovavano in tour con i M\u00f6tley Cr\u00fce, per i quali stavano aprendo le date statunitensi in promozione all'album \"Dr. Feelgood\". Il 2 giugno capit\u00f2 un giorno di pausa, durante il quale la band decise di mettere in piedi uno spettacolo acustico in cui ogni membro avrebbe scelto una cover diversa da eseguire. Il cantante Jeff Keith decise per \"Signs\", un brano della Five Man Electrical Band con cui era cresciuto ascoltandolo in Oklahoma. Tuttavia i suoi compagni di gruppo non conoscevano il pezzo, cos\u00ec Keith ne diede una copia ad ognuno di loro in modo che potessero impararlo.\nL'esibizione riscosse talmente tanto successo che i Tesla decisero di ripeterla nuovamente per un paio di date benefiche, tra cui una al Trocadero Theatre di Philadelphia, il 2 luglio, che la band decise di registrare quasi per caso, per il solo uso e consumo personale. Pochi mesi dopo una radio locale cominci\u00f2 a mandare in onda la registrazione di \"Signs\" eseguita dal gruppo quella sera, la quale divenne in breve tempo richiestissima dagli ascoltatori, scatenando un vero e proprio passaparola tra i fan che fecero pressioni sulla casa discografica affinch\u00e9 pubblicasse l'intero concerto.\nL'album venne distribuito nel mese di novembre con il titolo \"Five Man Acoustical Jam\", in omaggio al nome della Five Man Electrical Band che aveva composto quella \"Signs\" capace di permettere l'immediata distribuzione del disco nei negozi. Il singolo divenne il maggior successo in classifica dei Tesla e spinse l'album fino alla 12\u00aa posizione della Billboard 200 negli Stati Uniti.\nFive Man Video Band.\nL'intera esibizione \u00e8 stata filmata professionalmente e messa in commercio in VHS sotto il titolo Five Man Video Band nel marzo del 1991. I videoclip dei singoli \"Signs\" e \"Paradise\" vennero estratti proprio dalle riprese del concerto. Il filmato presenta anche la traccia \"Little Suzi\", tagliata dalla versione incisa su disco e fino ad allora presente solo come lato B di \"Signs\". Il video \u00e8 stato ristampato in DVD nel 2002."}
{"id": "1453536", "revid": "339392", "url": "https://it.wikipedia.org/wiki?curid=1453536", "title": "Sgt. First Class", "text": ""}
{"id": "1453542", "revid": "599013", "url": "https://it.wikipedia.org/wiki?curid=1453542", "title": "P\u0103ltini\u0219", "text": "Il toponimo P\u0103ltini\u015f pu\u00f2 riferirsi a diverse localit\u00e0 della Romania:"}
{"id": "1453549", "revid": "287204", "url": "https://it.wikipedia.org/wiki?curid=1453549", "title": "Paltinis", "text": ""}
{"id": "1453550", "revid": "79968", "url": "https://it.wikipedia.org/wiki?curid=1453550", "title": "Il Mondo come Volont\u00e0 e Rappresentazione", "text": ""}
{"id": "1453552", "revid": "1543377", "url": "https://it.wikipedia.org/wiki?curid=1453552", "title": "Stazione meteorologica di Grazzanise Aeroporto", "text": "La stazione meteorologica di Grazzanise Aeroporto \u00e8 la stazione meteorologica di riferimento per il servizio meteorologico dell'Aeronautica Militare e per l'Organizzazione Mondiale della Meteorologia, relativa all'omonima localit\u00e0 della Campania.\nCaratteristiche.\nLa stazione meteo si trova nell'Italia meridionale, in provincia di Caserta, nel comune di Grazzanise, a 10 metri s.l.m. e alle coordinate geografiche .\nMedie climatiche ufficiali.\nDati climatologici 1971-2000.\nIn base alle medie climatiche del periodo 1971-2000, le pi\u00f9 recenti in uso, la temperatura media del mese pi\u00f9 freddo, gennaio, \u00e8 di +8,2\u00a0\u00b0C, mentre quella del mese pi\u00f9 caldo, agosto, \u00e8 di +24,1\u00a0\u00b0C; mediamente si contano 18 giorni di gelo all'anno e 39 giorni con temperatura massima uguale o superiore ai +30\u00a0\u00b0C. I valori estremi di temperatura registrati nel medesimo trentennio sono i -6,4\u00a0\u00b0C del febbraio 1993 e i +39,5\u00a0\u00b0C dell'agosto 1981.\nLe precipitazioni medie annue si attestano a 862\u00a0mm, mediamente distribuite in 81 giorni di pioggia, con minimo in estate, picco massimo in autunno e massimo secondario in inverno.\nL'umidit\u00e0 relativa media annua fa registrare il valore di 74,3 % con minimi di 71 % a giugno, luglio e ad agosto e massimi di 78 % a novembre e a dicembre; mediamente si contano 37 giorni di nebbia all'anno.\nDi seguito \u00e8 riportata la tabella con le medie climatiche e i valori massimi e minimi assoluti registrati nel trantennio 1971-2000 e pubblicati nell'Atlante Climatico d'Italia del Servizio Meteorologico dell'Aeronautica Militare relativo al medesimo trentennio.\nDati climatologici 1961-1990.\nIn base alla media trentennale di riferimento 1961-1990, ancora in uso per l'Organizzazione meteorologica mondiale e definita Climate Normal (CLINO), la temperatura media del mese pi\u00f9 freddo, gennaio, si attesta a +8,0\u00a0\u00b0C; quella del mese pi\u00f9 caldo, agosto, \u00e8 di +23,6\u00a0\u00b0C; mediamente, si registrano 17 giorni di gelo all'anno. Nel medesimo trentennio, la temperatura minima assoluta ha toccato i -6,0\u00a0\u00b0C nel gennaio 1987, mentre la massima assoluta ha fatto registrare i +39,5\u00a0\u00b0C nell'agosto 1981.\nLa nuvolosit\u00e0 media annua si attesta a 3,7 okta giornalieri, con minimo in luglio di 2,2 okta giornalieri e massimi di 4,6 okta giornalieri a febbraio, marzo e aprile.\nLe precipitazioni medie annue si attestano attorno ai 900\u00a0mm, distribuite mediamente in 83 giorni, con un minimo in estate ed un picco in autunno-inverno.\nL'umidit\u00e0 relativa fa registrare un valore medio annuo del 74,2% con minimo del 70% in agosto e massimi del 78% a dicembre e a gennaio.\nIl vento fa registrare una velocit\u00e0 media annua di 3,9\u00a0m/s, con minimi di 3,7\u00a0m/s a settembre ed ottobre e massimo di 4,2\u00a0m/s a febbraio; le direzioni prevalenti sono di grecale tra ottobre e marzo e di ponente tra aprile e settembre\nValori estremi.\nTemperature estreme mensili dal 1961 ad oggi.\nNella tabella sottostante sono riportate le temperature massime e minime assolute mensili, stagionali ed annuali dal 1961 ad oggi, con il relativo anno in cui si queste si sono registrate. La massima assoluta del quarantennio esaminato di +39,5\u00a0\u00b0C risale all'agosto 1981, mentre la minima assoluta di -6,4\u00a0\u00b0C \u00e8 del febbraio 1993."}
{"id": "1453553", "revid": "78273", "url": "https://it.wikipedia.org/wiki?curid=1453553", "title": "Spostamento linguistico", "text": ""}
{"id": "1453561", "revid": "599013", "url": "https://it.wikipedia.org/wiki?curid=1453561", "title": "T\u00e2rnova", "text": "Il toponimo T\u00e2rnova pu\u00f2 riferirsi a diverse localit\u00e0 della Romania:"}
{"id": "1453562", "revid": "170423", "url": "https://it.wikipedia.org/wiki?curid=1453562", "title": "Shaun Livingston", "text": "Carriera.\nLivingston, che ha frequentato la \"Richwoods High School\" e si \u00e8 poi recato alla \"Peoria Central High School\" di Illinois, \u00e8 stato giudicato migliore matricola durante la scuola superiore. Mette in mostra ottime doti e, visti anche la statura e il ruolo, si \u00e8 guadagnato il paragone con il grande Magic Johnson. Livingston aveva accettato una borsa di studio per la Duke University, ma poi ha optato per rinunciare al college e rendersi eleggibile per il Draft del 2004, in cui i Clippers lo selezionarono con la 4\u00aa scelta assoluta.\nLivingston \u00e8 pi\u00f9 alto della media per il ruolo di playmaker (6'7\", 201 centimetri) e, a causa dell'aggiunta di Sam Cassell alla regia dei Clippers, ha giocato soprattutto da guardia. \u00c8 stato parte integrante dei Clippers nell'ottima stagione 2005-06.\nLivingston ha registrato il suo \"career high\" negli assist (14) il 23 febbraio 2007. Nelle sue prime due stagioni NBA, giocando un totale di 91 partite, Livingston ha avuto 6,3 punti di media. Nella sua terza stagione ha segnato una media di 9,3 punti per partita, essendo uno dei pochi Clippers a migliorare rispetto alla stupefacente annata 2005-06. Il suo anno \u00e8 terminato in anticipo per un infortunio che l'ha tenuto lontano dal parquet per 39 partite. Il peggio per\u00f2 deve ancora venire: il 26 febbraio 2007 subisce infatti un infortunio al ginocchio che lo tiene fuori per tutta la stagione e fa persino temere per la sua carriera; infatti, durante un'azione di gioco, incorre in una brutta caduta che gli provoca la rottura dei due legamenti crociati (anteriore e posteriore), del legamento collaterale mediale, del menisco laterale e, inoltre, la lussazione della rotula. C'\u00e8 il rischio, secondo i medici, di amputazione della gamba.\nNel luglio del 2008 ottiene l'OK dai medici per riprendere ad allenarsi.\nIl 3 ottobre 2008, diventato free agent dopo la scadenza del contratto con i Clippers, viene ingaggiato dai Miami Heat. Con la squadra della Florida gioca per\u00f2 solo 4 partite, dopodich\u00e9 viene ceduto ai Memphis Grizzlies che per\u00f2 lo tagliano immediatamente.\nIl 7 marzo 2009 firma per i Tulsa 66ers, squadra della D-League. Alla fine del mese riesce a tornare nella NBA, firmando un contratto pluriennale con gli Oklahoma City Thunder. Il 22 dicembre 2009 viene per\u00f2 tagliato dai Thunder.\nIl 23 febbraio 2010 i Washington Wizards, bisognosi di una guardia, gli offrono un contratto di 10 giorni. Il 19 marzo l'accordo viene esteso fino alla fine della stagione.\nIl 20 luglio 2010, scaduto il contratto con i Wizards, firma un biennale da 7 milioni di dollari con i Charlotte Bobcats.\nIl 23 giugno 2011 viene ceduto ai Milwaukee Bucks in uno scambio a tre squadre che vede coinvolti anche i Sacramento Kings.\nIl 26 giugno 2012 viene inserito in uno scambio che lo porta agli Houston Rockets insieme ai compagni Jon Leuer e Jon Brockman. Prima dell'inizio della stagione, per\u00f2, vengono tutti e tre tagliati.\nIl 15 novembre 2012 torna ai Washington Wizards, che per\u00f2 lo tagliano il 23 dicembre. Nel giorno di Natale i Cleveland Cavaliers gli offrono un contratto, dopo aver tagliato Donald Sloan per fargli posto.\nL'11 luglio 2013 firma un contratto annuale con i Brooklyn Nets. Inizialmente riserva del playmaker titolare Deron Williams, diventa titolare a seguito del grave infortunio subito da Brook Lopez.\nIl 2 luglio 2014 firma un contratto triennale da 16 milioni di dollari con i Golden State Warriors dove riesce a vincere il suo primo titolo NBA battendo nelle Finals la sua ex squadra, i Cleveland Cavaliers il 16 giugno 2015. Ha vinto l'anello nel 2016-2017 in cinque gare contro i Cleveland Cavaliers.\nNella free agency 2017 rinnova il contratto con i Golden State Warriors, grazie al taglio di stipendio che accetta Kevin Durant (questo permetter\u00e0 anche il rinnovo di Andre Iguodala).\nIl 9 giugno 2018 si laurea campione dell'NBA per la terza volta ancora con i Golden State Warriors che battono i Cleveland Cavaliers per 4-0, effettuando uno \"sweep\"."}
{"id": "1453563", "revid": "287204", "url": "https://it.wikipedia.org/wiki?curid=1453563", "title": "\u00c1lvaro Molina", "text": "Carriera.\nInizia a correre nel 1991 in diversi campionati sia regionali, vincendo trofei in Castiglia-La Mancia e Andalusia, sia nazionali, finendo al primo posto nella Coppa Gilera nel 1993 e nella classe 125 del campionato spagnolo velocit\u00e0 nel 1997.\nDal 1995 al 1998 ha partecipato anche al campionato europeo, gareggiando nella classe 125 per quattro stagioni, per poi passare alla superiore classe 250 dove si \u00e8 cimentato dal 1999 al 2007. In questo ambito ha conquistando 6 titoli europei, dei quali 5 consecutivi: il primo nel 2002, in sella ad una Yamaha e con l'Aprilia i titoli 2004, 2005, 2006, 2007 e 2008.\nHa debuttato nel motomondiale nella stagione 1996, nella classe 125 con una Honda; negli anni successivi, fino al 2007, usufruendo di wild card ha partecipato principalmente ai Gran Premi disputatisi in Spagna, passando dal 1999 alla classe 250 e correndo con una TSR-Honda nel 2000, con una Yamaha nel 2001 e con una Aprilia dal 2003. Nelle sue 35 partecipazioni totali ha ottenuto punti validi per le classifiche iridate in tre occasioni.\nNel 2009 partecipa alla classe Superstock del campionato mondiale Endurance con una Kawasaki, ottenendo il 7\u00ba posto come risultato finale, mentre nel 2010 e nel 2011 impiega delle BMW, concludendo il primo anno in terza piazza e il secondo al quinto posto."}
{"id": "1453565", "revid": "775372", "url": "https://it.wikipedia.org/wiki?curid=1453565", "title": "Cybercultura", "text": "Cybercultura \u00e8 un tipo di cultura di massa sviluppatasi dall'utilizzo della tecnologia nella vita quotidiana dell'essere umano, soprattutto grazie alla comunicazione mediata dal computer, ad internet ed all'\"E-business\".\nDescrizione.\nDal momento che i confini della cybercultura sono difficili da definire, il termine \u00e8 usato in modo molto flessibile, e la sua applicazione a circostanze specifiche pu\u00f2 essere controversa. Esso generalmente si riferisce almeno alle culture delle comunit\u00e0 virtuali, ma si estende a un ampio raggio di materie culturali correlate ai temi \"cyber\", e cibernetici, e la percepita o predetta cyborgizzazione del corpo umano e della societ\u00e0 umana stessa. Esso pu\u00f2 anche abbracciare movimenti e associazioni intellettuali e culturali, tipo la teoria cyborg e il cyberpunk. Il termine sempre incorpora almeno un'implicita anticipazione del futuro.\nDi base si pu\u00f2 dire che la cybercultura comprende livelli sociali e culturali di interazione uomo-computer implicati in quello che a livello popolare \u00e8 chiamato il cyberspazio (un neologismo coniato dall'autore cyberpunk William Gibson) e \"cipherspace\" (la versione cifrata del cyberspazio). Si tratta di un vasto movimento sociale e culturale strettamente legato all'avanzare della scienza dell'informazione e all'information technology, del loro emergere, svilupparsi e crescere fino a divenire fenomeno sociale e culturale in vista tra gli anni sessanta e gli anni novanta. Numerosi concetti specifici della cybercultura sono stati formulati da autori quali Lev Manovich, Pierre L\u00e9vy, Margaret Morse, Arturo Escobar e Fred Forest.\nLa maggior parte di questi concetti tuttavia si concentrano solo su determinati aspetti, e non li coprono in gran dettaglio. Alcuni autori che intendevano giungere ad una conoscenza pi\u00f9 comprensibile distinguono tra la vecchia e la contemporanea cybercultura (Jakub Macek), o tra la cybercultura come contesto culturale di informazione tecnologica e cybercultura (pi\u00f9 specificatamente studi sulla cybercultura) come \"un particolare approccio allo studio del complesso 'cultura + tecnologia'\" (David Lister et al.).\nLa \"vecchia\" cybercultura (dall'inizio degli anni sessanta alla prima met\u00e0 degli anni novanta) si svilupp\u00f2 al di fuori della societ\u00e0 e cultura dominante (o in un qualche tipo di relazione dialettica con essa). Questa prima cybercultura produsse le proprie rappresentazioni in un mondo in cui stava emergendo un'avanzata scienza e tecnologia dell'informazione. La cybercultura contemporanea pu\u00f2 essere compresa, da un lato, come una serie di pratiche culturali che ci permettono di avere a che fare con nuove forme di informazione, e, dall'altro lato, come i segmenti della societ\u00e0 civile che formano un'opposizione agli interessi governativi e commerciali nella scienza e tecnologia dell'informazione.\nPrendendo spunto dalla prima definizione sistematica del concetto di cultura di Edward Burnett Tylor del 1871 esposta nell'apertura del saggio \"Primitive Culture\":\nParafrasando Tylor, Vincenzo Bitti la definisce in questo modo:\nGli studi nel settore.\nIl campo degli studi sulla cybercultura esamina gli argomenti finora esposti, comprese le comunit\u00e0 che emergono all'interno di spazi cablati sostenuti dall'uso della moderna tecnologia. Gli studenti di cybercultura si impegnano in discussioni su temi di politica, filosofia, sociologia e psicologia che scaturiscono dall'interazione attraverso i network di esseri umani con altri esseri umani che agiscono all'interno di varie relazioni con la scienza e la tecnologia dell'informazione. Il campo si \u00e8 sviluppato in numerose istituzioni educative, con la European Graduate School la quale \u00e8 stata una delle pi\u00f9 importanti e dedicate, poich\u00e9 le sue facolt\u00e0 contengono molto personale che ha lavorato in campi di pensiero molto strettamente correlati.\nAlcuni tra i teorici e critici che hanno prodotto lavori rilevanti che riguardano, o che hanno influenzato, la cybercultura sono Donna Haraway, Sadie Plant, Manuel De Landa, Bruce Sterling, Hendrik Speck, Kevin Kelly, Wolfgang Schirmacher, Victor J.Vitanza, Gregory Ulmer, Charles D. Laughlin e Jean Baudrillard."}
{"id": "1453568", "revid": "1318658", "url": "https://it.wikipedia.org/wiki?curid=1453568", "title": "Isola di Mozambico", "text": "L'isola di Mozambico (in portoghese Ilha de Mo\u00e7ambique) si trova al largo della costa settentrionale del Mozambico, all'ingresso della piccola baia di Mossuril, ed \u00e8 collegata alla terraferma da uno stretto ponte lungo circa 3\u00a0km. \u00c8 sede dell'omonima municipalit\u00e0 autonoma che fa parte della provincia di Nampula.\nFu per lungo tempo la capitale della colonia portoghese del Mozambico, a cui ha dato il nome, che \u00e8 la storpiatura portoghese di Musa Al Big, un mercante arabo che si stabil\u00ec sull'isola. La popolazione \u00e8 dedita soprattutto alla pesca, conta circa 14.000 abitanti ed \u00e8 in prevalenza di etnia macua, con evidenti influenze arabe e portoghesi. La gente parla il macua e un dialetto dello swahili.\nStoria.\nAbitata originariamente da una trib\u00f9 bantu, l'isola divenne un avamposto commerciale degli arabi intorno all'anno 900. I primi europei ad arrivare furono i portoghesi, alla ricerca di nuove rotte per l'India. La prima spedizione guidata da Vasco da Gama sbarc\u00f2 il 2 marzo 1498 e, nella seconda spedizione del 1503, il navigatore occup\u00f2 l'isola per conto del Portogallo. Nel giro di pochi anni divenne uno dei principali porti e centri di scambi commerciali portoghesi sulla rotta per l'India. Nel 1522 fu costruita la cappella di Nossa Senhora de Baluarte, che \u00e8 tuttora il pi\u00f9 antico edificio eretto da europei nell'emisfero australe ed uno dei migliori esempi dello stile manuelino.\nDopo un periodo di declino alla fine del XVII secolo, la locale economia fu risollevata dal commercio degli schiavi nella seconda met\u00e0 del Settecento. L'isola perse importanza dopo l'apertura del canale di Suez, e nel 1898 la capitale della colonia portoghese fu trasferita a Lauren\u00e7o Marques, l'odierna Maputo. Lo sviluppo nel XX secolo della vicina citt\u00e0 portuale di Nacala ha ulteriormente affossato l'economia dell'isola.\nL'edilizia si \u00e8 sviluppata secondo due livelli: le fortezze, le chiese e le abitazioni dei ricchi sono state costruite in pietra, soprattutto nella parte nord chiamata 'citt\u00e0 di pietra', mentre le abitazioni minori in paglia nel sud, nella 'citt\u00e0 \"makuti\"' (che significa paglia). Nel corso dei secoli lo stile architettonico e i materiali da costruzione sono stati sempre gli stessi, conferendo al paesaggio un'ammirevole omogeneit\u00e0 estetica. L'isola \u00e8 stata dichiarata Patrimonio dell'Umanit\u00e0 dall'UNESCO nel 1991.\nAttrazioni turistiche.\nTra gli edifici di maggior valore storico ed artistico dell'isola vi sono:\nL'isola \u00e8 oggi completamente urbanizzata ed al suo interno vi sono anche alcune moschee ed un tempio induista. Il ponte che la collega alla terraferma fu costruito nel 1960. Alcune localit\u00e0 della zona costiera in prossimit\u00e0 dell'isola sono diventate mete turistiche balneari; fra queste vi sono la lunga spiaggia di Chocas Mar, 40\u00a0km a nord dell'isola, e le spiagge di Cabaceiras. A pochi chilometri dal ponte si trova l'aeroporto di Lumbo."}
{"id": "1453570", "revid": "14691", "url": "https://it.wikipedia.org/wiki?curid=1453570", "title": "Deriva Linguistica", "text": ""}
{"id": "1453571", "revid": "419119", "url": "https://it.wikipedia.org/wiki?curid=1453571", "title": "Giacomo Scotti", "text": "Biografia.\n\u00c8 nato a Saviano, comune dell'entroterra napoletano. Nel 1947, giovane fervente antifascista e comunista, emigr\u00f2 in Istria, appena ceduta dall'Italia alla Jugoslavia socialista a seguito del Trattato di Parigi fra l'Italia e le potenze alleate, dove dapprima visse a Pola, quindi a Fiume. Nel 1948, ventenne e non ancora maggiorenne, cominci\u00f2 a occuparsi professionalmente di giornalismo, dedicandosi contemporaneamente anche alla letteratura e alla poesia. Dal 1986 vive e lavora sia in Italia sia in Croazia. Per la sua notevole produzione letteraria ha ricevuto numerosi premi e riconoscimenti in Croazia, in Italia e in altri paesi. Nel 2006 il Comune di Monfalcone gli ha conferito la cittadinanza onoraria.\nOpera.\nL'opera letteraria di Scotti si colloca sul confine tra l'Italia e l'ex-Jugoslavia, focalizzandosi talvolta sul problema istriano. Come narratore, saggista e poeta, ha pubblicato oltre un centinaio di opere in lingua italiana e in lingua croata, la maggior parte delle quali \u00e8 stata tradotta in oltre una dozzina di lingue. Nella sua bibliografia si annoverano racconti, romanzi, racconti per bambini, saggi etnografici e storici, e raccolte di prose (anche dedicate a Tito). Ha collaborato con vari altri scrittori croati e italiani, ed \u00e8 membro del PEN croato, dell'Associazione degli scrittori croati (\"Dru\u0161tvo hrvatskih knji\u017eevnika\") e dell'Associazione degli scrittori italiani. \u00c8 molto attivo nei movimenti pacifisti europei. Ha collaborato con diverse riviste, italiane e croate: tra queste, va ricordata \"La Battana\", rivista letteraria croata in lingua italiana stampata a Fiume.\nLetteratura macedone e altre letterature jugoslave.\nCon traduzioni, saggi, e antologie, ha contribuito all'affermazione in Italia delle letterature della Jugoslavia. In particolare, ha curato la letteratura macedone (la pi\u00f9 recente tra le letterature della ex-Jugoslavia). Tra le molte opere ha curato anche le seguenti antologie:\nIn alcune raccolte antologiche ha presentato per la prima volta ai lettori italiani i poeti Bla\u017ee Koneski (\"La ricamatrice\", 1967), Bo\u017ein Pavlovski (\"L'ombra di Radovan\", 1968), Mateja Matevski (\"Nebbie e tramonti\", 1969), Boris Vi\u0161inski (\"L'arcobaleno\", 1971; \"La valanga\", 1975); Ante Popovski (\"Terra di Macedonia\", 1972), Slavko Janevski (\"Il soldato due metri sotto terra\", 1975) e Ko\u010do Racin (\"Albe candide\", 1975).\nOltre a ci\u00f2, con le sue traduzioni nelle riviste letterarie, ha presentato alla cultura italiana pi\u00f9 di venti prosatori e narratori macedoni, tra cui Konstantin Miladinov, Risto Ja\u010dev e Sanda Stoj\u010devski.\nSaggistica storica sull'Isola Calva.\nTra le opere che hanno fatto pi\u00f9 clamore vi \u00e8 \"Goli Otok. Ritorno all'Isola Calva\", un saggio edito a Trieste nel 1991. L'opera tratta, per la prima volta ufficialmente, di un'isola al largo della Dalmazia settentrionale che per anni serv\u00ec da campo di concentramento e carcere politico: sull'Isola Calva (in croato \"Goli Otok\") venivano internati i sostenitori di Stalin dopo la rottura dei rapporti tra Jugoslavia e URSS dal 1948 in poi.\nUn altro saggio storico fu pubblicato nel 1997 con titolo \"Goli Otok. Italiani nel gulag di Tito\": infatti le ricerche dello scrittore, condotte su documenti e con interviste ai superstiti, sono proseguite e hanno portato al calcolo di una cifra totale di circa detenuti.\nControversie.\nLe opere di Scotti relative al tema delle foibe hanno suscitato polemiche: i suoi critici lo hanno tacciato di negazionismo dal momento che egli ne contesta la natura di pulizia etnica, definendole, invece, una vendetta correlata ai crimini di guerra fascisti in Jugoslavia (come i campi di concentramento ad Arbe e di Gonars).. A Scotti vengono inoltre contestati anche scritti apologetici nei confronti del maresciallo Tito, il presidente jugoslavo ritenuto responsabile dei massacri delle foibe e dell'esodo istriano, in merito a tale questione Scotti \u00e8 stato oggetto di alcune interrogazioni parlamentari presentate da Roberto Menia, primo promotore della legge che ha istituito il \"Giorno del Ricordo\" dedicato ai martiri delle foibe. Nello stesso tempo \u00e8 stato attaccato dai nazionalisti croati perch\u00e9 scriveva della pulizia etnica dei Serbi nella guerra civile nella Croazia negli anni '90."}
{"id": "1453572", "revid": "300067", "url": "https://it.wikipedia.org/wiki?curid=1453572", "title": "Kyle Macy", "text": "Macy era un playmaker con ottima intelligenza di gioco e buone percentuali di tiro.\nCarriera.\nInizia la sua carriera, cestistica, sul finire degli anni settanta a livello di college, con l'Universit\u00e0 del Kentucky.\nSelezionato come numero 22 al draft NBA 1979 dai Phoenix Suns, ma diviene eleggibile per l'anno successivo. Quindi inizia la sua carriera nel 1980 con i \"soli\", dove milit\u00f2 per cinque anni. In seguito vest\u00ec per un anno ciascuno, la canotta dei Chicago Bulls (1985-86) e degli Indiana Pacers (1986-87) prima di emigrare in Italia.\nIn Italia gioc\u00f2 con la Virtus Bologna (1987-88) e la Benetton Pallacanestro Treviso (1988-1990).\nDopo essersi ritirato dal basket giocato, inizia la sua carriera da coach con alcune squadre di college."}
{"id": "1453575", "revid": "1543377", "url": "https://it.wikipedia.org/wiki?curid=1453575", "title": "Fattori di rischio cardiovascolare", "text": "I fattori di rischio cardiovascolare sono specifiche condizioni che risultano statisticamente correlate a una malattia cardiovascolare, e che pertanto si ritiene possano concorrere alla sua patogenesi.\nI fattori di rischio non sono pertanto da considerare agenti causali, ma indicatori di probabilit\u00e0 di comparsa di una coronaropatia; la loro assenza non esclude la comparsa della malattia, ma la presenza di uno di essi, e ancor di pi\u00f9 la compresenza di pi\u00f9 fattori di rischio legati fra loro, ne aumenta notevolmente il rischio di insorgenza e di sviluppo.\nStoria e descrizione.\nIl primo a parlare di fattori di rischio cardiovascolare fu il cardiologo statunitense Thomas Royle Dawber, che nel 1949 diede inizio al primo studio osservazionale condotto sulla popolazione di una intera cittadina, Framingham, nel Massachusetts. Questo studio, confermato da numerosi altri condotti successivamente su popolazioni differenti, giunse ad indicare una serie\ndi fattori di rischio che si correlavano all'insorgenza di eventi cardiovascolari, fatali e non fatali, nei soggetti osservati per un periodo di anni.\nI fattori di rischio interagiscono fra loro, intervenendo sulla patogenesi delle coronaropatie in maniera fattoriale e non semplicemente additiva, il che vuol dire che il rischio di morte per infarto miocardico aumenta notevolmente in presenza di due, tre o pi\u00f9 fattori di rischio anche quando questi sono presenti in misura clinicamente poco significativa.\nPer questo motivo, in anni pi\u00f9 recenti \u00e8 stato introdotto il concetto di \"rischio cardiovascolare globale\" che non tiene in considerazione la gravit\u00e0 del singolo fattore, bens\u00ec valuta insieme il prodotto dei tanti fattori di rischio di livello differente. In questo modo \u00e8 stato possibile costruire delle tabelle dette carte del rischio cardiovascolare, che attraverso un punteggio (\"score\") indicano la probabilit\u00e0 di andare incontro, entro un dato numero di anni, a un evento cardiovascolare in base alla concomitanza di pi\u00f9 fattori e alla loro severit\u00e0.\nClassificazione.\nI fattori di rischio cardiovascolare si dividono tradizionalmente in fattori di rischio non modificabili e fattori di rischio modificabili.\nI fattori non modificabili sono:\nI fattori modificabili sono quelli suscettibili di correzione mediante modifiche dell'alimentazione, del comportamento, dello stile di vita, o mediante interventi farmacologici:\nVi sono altri fattori di rischio, detti \"fattori di rischio emergenti\", per i quali \u00e8 stato riconosciuto un rapporto statistico con l'insorgenza delle coronaropatie, ma il cui ruolo necessita di ulteriori conferme:\nNovit\u00e0 sui marker di rischio cardiovascolare.\nNonostante il miglioramento delle terapie, la prima causa di morte nel mondo occidentale, rimangono le malattie cardiovascolari\nI modelli di stratificazione del rischio pi\u00f9 usati sono il FRS (\"Framingham Heart Study Risk Score\"), lo SCORE (\"Systematic COronary Risk Evaluation\") e in Italia, il \"Progetto CUORE Risk Score\".\nQueste carte o punteggi guidano i medici nella scelta della miglior terapia per i singoli soggetti, dividendoli in rischio basso, intermedio e alto. Purtroppo il rischio intermedio, non \u00e8 sufficientemente collocabile e sfuma spesso o nel basso o nell'alto; ecco che si \u00e8 reso necessario ricercare dei nuovi marcatori, bioumorali, clinici e strumentali, che identificassero aterosclerosi subclinica e permettessero una nuova riclassificazione del rischio e quindi nuove strategie di prevenzione. Vengono elencati qui di seguito i pi\u00f9 comuni:\nLo sforzo comune a tutte le Societ\u00e0 Scientifiche per identificare i test migliori e con maggior garanzia di successo, non hanno portato purtroppo a dati concordanti, come si pu\u00f2 vedere dai risultati a volte contrastanti. In effetti le attuali linee guida internazionali non consigliano l'uso indiscriminato su tutta la popolazione della maggior parte di questi test di screening, ma l'utilizzo commisurato alla possibilit\u00e0 di patologia, risultante dall'anamnesi e dalla familiarit\u00e0 dell'individuo in esame.\nI pi\u00f9 utilizzati sono ovviamente anche i pi\u00f9 facilmente valutabili dalla medicina ambulatoriale:\nspessore medio-intimale con il doppler arterioso, microalbuminuria ed emoglobina glicosilata, e calcificazioni mitro-aortiche con un ecocardiogramma.\nCuriosit\u00e0.\nIn Italia \u00e8 terminato uno studio, chiamato SOCRATES (acronimo di \"Survey On Cardiac Risk profile And lyfesTylE habitS in a cohort of Italian Cardiologists\"), che ha coinvolto in forma anonima i cardiologi italiani per definire \"lo stato di salute cardiovascolare\" degli specialisti che pi\u00f9 utilizzano la tabella del rischio cardiovascolare: gli stessi cardiologi"}
{"id": "1453576", "revid": "14691", "url": "https://it.wikipedia.org/wiki?curid=1453576", "title": "Operette morali (Leopardi)", "text": ""}
{"id": "1453580", "revid": "1442080", "url": "https://it.wikipedia.org/wiki?curid=1453580", "title": "Stjepko Te\u017eak", "text": " \nCresciuto a Ozalj, studi\u00f2 presso l'Universit\u00e0 di Zagabria e consegu\u00ec nel 1965 il dottorato in scienze filologiche. Insegn\u00f2 metodi didattici della lingua e del film presso l'Accademia pedagogica e all'universit\u00e0, e fu decano di tutte e due queste istituzioni. Fu direttore della rivista \"Modra lasta\".\nOpera.\nTe\u017eak fu un linguista di spicco e orient\u00f2 le sue ricerche su:\nPubblic\u00f2 diverse opere letterarie tra cui si ricordano le \"Novelle umoristiche popolari\" e le \"Storie umoristiche popolari\". Assieme a Stjepan Babi\u0107 scrisse la nota \"Grammatica della lingua croata\" (1971) che divenne uno dei simboli della primavera croata e venne messo all'indice dei libri proibiti in Jugoslavia."}
{"id": "1453583", "revid": "305330", "url": "https://it.wikipedia.org/wiki?curid=1453583", "title": "Master Sgt.", "text": ""}
{"id": "1453584", "revid": "793215", "url": "https://it.wikipedia.org/wiki?curid=1453584", "title": "Campo Soriano", "text": "Il Campo Soriano \u00e8 un'area naturale nei comuni di Terracina e Sonnino, in provincia di Latina, compreso nel Parco Naturale Regionale Monti Ausoni e Lago di Fondi. \u00c8 ubicato a quota 300 metri circa sul livello del mare ed \u00e8 racchiuso da Monte Romano (la cima pi\u00f9 alta), Monte Pannozzo, Monte Pecorone e Monte Cavallo Bianco.\nArea protetta.\nL'area \u00e8 stata ricompresa nel Parco naturale regionale monti Ausoni e lago di Fondi con la LR 21/2008, che ha abrogato la legge istitutiva del Monumento naturale.\nL'area protetta si estende per 974 ettari in una vasta conca carsica dei monti Ausoni compresa tra Monte Romano e Monte Cavallo Bianco, di grande pregio geologico e paesaggistico. Tra gli elementi geologici pi\u00f9 interessanti spiccano gli \"hum\", una peculiarit\u00e0 di Campo Soriano, dei puntoni rocciosi isolati che emergono dal terreno a forma di guglie che raggiungono l'altezza massima nella \"Rava di San Domenico\", anche nota come \"Cattedrale\", di circa 18 metri.\nAlcuni resti di antichi mattoni, che chiudono una nicchia naturale, indicano inoltre la sede di una immagine votiva. La dedica della Rava a San Domenico \u00e8 stata data da un monaco benedettino. Tecnicamente la Cattedrale \u00e8 un rilievo residuale di calcare che si erge sul fondo di un piano carsico. Nella piana di Campo Soriano si ergono numerosi hum, risultato dell'intenso carsismo che modella tutta l'area. \nVanno menzionati anche due inghiottitoi \"Chiavica 1 di Zi Checca\" e \"Chiavica 2 di Zi Checca\", due cavit\u00e0 carsiche profonde pi\u00f9 di cento metri, esempio di carsismo ipogeo.\nLa vallata viene definita con un termine della lingua serba: polje. Qui si possono riconoscere le tappe dell'evoluzione del bacino carsico (faglia, modellamento glaciale, gelivazione, fase lacustre, svuotamento). Il polje carsico \u00e8 una vasta dolina di crollo formatasi per effetto di erosione e corrosione durante un tempo lunghissimo. \u00c8 delimitato da un bordo roccioso ininterrotto che pu\u00f2 raggiungere anche una certa altezza. Il fondo \u00e8 piatto, del tipico colore rosso, e molto fertile in tutta la sua estensione: non per niente \u00e8 ampiamente praticata la coltivazione del raro vitigno \"Moscato di Terracina\", la cui produzione \u00e8 promossa da una sagra in localit\u00e0 \"La Fiora\".\nGeologia.\nA Campo Soriano la geologia \u00e8 l'elemento cardine del territorio: ci\u00f2 che comunemente viene definito come \"calcare\", ossia le rocce carbonatiche, diventa il protagonista del panorama.\nQueste rocce si formano in seguito alla sedimentazione di carbonato di calcio (CaCO3). Dalla decomposizione, in ambienti generalmente sottomarini, di alghe, gusci di molluschi e plancton, unito al deposito di argille, si ottiene, dopo quel lungo e lento processo noto come \"diagenesi\", questo tipo di roccia caratterizzata dalla massa stratificata pi\u00f9 o meno spessa e poco omogenea.\nLe tappe storiche sono:\nIn quest'ultima fase storica le rocce si fratturano, l'acqua si infiltra nelle fessure fino ad arrivare in profondit\u00e0: in questo modo si creano grotte, pozzi e condotti. \nLa particolarit\u00e0 di Campo Soriano sta nella posizione geografica, infatti la vallata chiusa non permette alle acque di scolsa se non tramite le vie sotterranee.\nFlora e fauna.\nLa flora \u00e8 quella tipica degli ambienti ruderali, caratterizzata da ginestre, erica e varie piante erbacee a basso fusto.\nLa fauna \u00e8 fortemente condizionata dalla storica presenza antropica. Si trovano il biacco, il cervone (il pi\u00f9 grande tra i serpenti italiani che spesso supera i 2 metri), la vipera (l'unica specie velenosa) e il saettone, il ramarro, il tritone italico e la lucertola. Tra i mammiferi pi\u00f9 comuni ci sono volpi, tassi, istrici, ricci e faine. Fra le cime il falco pellegrino."}
{"id": "1453587", "revid": "1573940", "url": "https://it.wikipedia.org/wiki?curid=1453587", "title": "Luciola", "text": "Lucciola () \u00e8 un genere di minuscoli insetti coleotteri, appartenenti alla famiglia Lampyridae, noti come lucciole. \nDescrizione.\nA differenza dell'altro genere presente in Italia, \"Lampyris\", le lucciole del genere \"Luciola\" non hanno un elevato dimorfismo sessuale, ma si possono comunque riconoscere facilmente. \nI maschi sono alati, con un corpo lungo e snello, e possono essere lunghi pi\u00f9 di un centimetro. Possono volare a circa un metro da terra o posarsi su steli.\nLe femmine, pi\u00f9 rare, sono anch'esse alate, ma il corpo \u00e8 pi\u00f9 tozzo e corto e si trovano frequentemente a terra, forse appena nascoste dall'erba. Il pronoto, in entrambi i sessi, non ricopre totalmente il capo e pu\u00f2 presentare una macchia rossiccia centrale. Le elitre sono marrone scuro e ricoprono tutto il corpo. Ventralmente si pu\u00f2 osservare la parte terminale dell'addome di colore bianco, dove avviene la produzione della luce.\nLa luce.\nLa luce emessa \u00e8 dovuta all'ossidazione del substrato fotogeno luciferina ad ossiluciferina, che avviene in presenza di ossigeno grazie alla catalisi operata dall'enzima luciferasi. \u00c8 una luce fredda, la cui lunghezza d'onda oscilla fra i 500 ed i 650 nm. L'intensit\u00e0 invece varia a seconda della specie (ne esistono circa 2000). L'emissione luminosa \u00e8 una funzione che si manifesta nella fase di corteggiamento precedente all'accoppiamento.\nSistematica.\nIn Europa annovera tre specie, di cui due sono presenti anche in Italia:"}
{"id": "1453592", "revid": "767487", "url": "https://it.wikipedia.org/wiki?curid=1453592", "title": "Dieta di Roncaglia", "text": "Col nome di dieta di Roncaglia si denominano i due convegni che Federico I \"Barbarossa\" convoc\u00f2, rispettivamente nel dicembre 1154 e nel novembre 1158, nei pressi della citt\u00e0 di Piacenza, allo scopo di rivendicare la supremazia del potere imperiale secondo il \"corpus iuris civilis\", nel quale il volere dell'imperatore assumeva funzione di potere legislativo in analogia alla massima ulpianea \"quod principi placuit legis habet vigorem\".\nObiettivo imperiale era il contrasto dei poteri e del prestigio crescente dei comuni su quello feudale, situazione che si poneva come vero e proprio atto di sostituzione del diritto imperiale in favore di quello comunale.\nAi due convegni presero parte, oltrech\u00e9 i rappresentanti imperiali, delegati delle autorit\u00e0 comunali, in alcuni casi gli stessi consoli, emissari papali, prelati e feudatari tedeschi e giudici.\nContesto.\nNella localit\u00e0 di Roncaglia, situata nelle vicinanze del corso del fiume Po nei pressi della citt\u00e0 di Piacenza, si tennero, gi\u00e0 a partire alla fine del X secolo secolo diverse diete convocate da imperatori o loro vicari, soppiantando, grazie alla posizione strategica all'incrocio tra diverse vie di comunicazione, sia stradali che fluviali e alla relativa semplicit\u00e0 di accampamento, in questa funzione la citt\u00e0 di Pavia, dove erano state tenute diverse diete in epoca altomedievale quando la citt\u00e0 aveva svolto il ruolo di capitale del regno longobardo.\nLa prima dieta tenutasi presso Roncaglia venne convocata dall'imperatore Ottone III nel 996; in seguito anche gli imperatori Enrico II il Santo, Enrico III il Nero, Enrico V di Franconia e Lotario II di Supplimburgo vi tennero delle diete, alle quali si aggiunsero diete tenute da vicari imperiali, ma anche dagli arcivescovi di Milano.\nL'effettiva identificazione della localit\u00e0 Roncaglia che ospit\u00f2 le diete \u00e8 oggetto di dibattito: secondo alcune ricostruzioni esse furono ospitate in quella che sarebbe diventata, poi, Roncaglia, frazione del comune di Piacenza, situata a poco meno di una decina di chilometri a est della citt\u00e0. Secondo altri studi, la localit\u00e0 di Roncaglia che ospit\u00f2 le diete si trovava, invece, a ovest della citt\u00e0, in un'area cos\u00ec chiamata posta su entrambe le sponde del fiume Po compresa tra le localit\u00e0 di Cotrebbia, frazione del comune di Calendasco dove si trovava un monastero benedettino, sulla sponda destra del Po, e Roncaglia di Castelnuovo, frazione del comune di Somaglia, sulla sponda sinistra del Po. Questa seconda localizzazione, inizialmente minoritaria rispetto alla prima, sembra essere quella pi\u00f9 verosimile, anche per il fatto che in documenti dell'epoca la localit\u00e0 venga citata al plurale (\"Roncaliis\", \"in Roncaleis\", \"in campis Runchalie\") favorndone l'identificazione non con una specifica localit\u00e0 ma con un'area pi\u00f9 ampia che si trovava, con tutta probabilit\u00e0, interamente in sponda destra del Po fino al 1085, quando, a seguito della rottura degli argini di Sanguineto, il letto del fiume si spost\u00f2 verso sud, separando l'area.\nLe diete.\nPrima dieta di Roncaglia.\nLa prima dieta di Roncaglia fu tenuta dall'imperatore Federico Barbarossa tra il 30 novembre e il 5 dicembre 1154. In questa occasione l'imperatore dispose la restituzione da parte dei comuni delle regalie, i diritti regi che spettavano al detentore del titolo imperiale, che i comuni avevano fatto propri durante la prima parte del XII secolo.\nInoltre, l'imperatore introdusse il divieto di alienazione di un feudo in assenza dell'assenso, ottenuto preventivamente, del \"maior dominus\", ovvero colui al quale il\nfeudo era stato concesso originariamente, mentre tutte le alienazioni avvenute in precedenza senza questo consenso venivano dichiarate nulle.\nDurante il consesso vennero presentate all'imperatore le preoccupazioni dei feudatari e di alcuni comuni, in particolare Pavia, Como e Lodi, nei confronti del potere del comune di Milano; i delegati milanesi offrirono all'imperatore una somma di marchi d'argento in cambio del riconoscimento del potere meneghino sulle citt\u00e0 di Como e Lodi, proposta che venne, tuttavia, rifiutata. Oltre alle rimostranze nei confronti di Milano furono presentate all'imperatore diverse altre questioni che opponevano i comuni: i pavesi esposero delle recriminazioni nei confronti di Tortona, citt\u00e0 schierata a favore dei milanesi con la quale Pavia era in lotta per la giurisdizione di Voghera, mentre le citt\u00e0 di Asti e Chieri furono oggetto delle proteste del marchese di Monferrato, il quale sostenne che diversi territori appartenenti al suo dominio fossero stati usurpati dalle due citt\u00e0. In questo contesto il sovrano tent\u00f2, senza riuscirci appieno, di svolgere un ruolo di mediazione imparziale tra i diversi comuni in lotta, imponendo loro la pace.\nDopo la dieta l'imperatore si rec\u00f2 per breve tempo nel centro Italia; immediatamente i comuni settentrionali, ignorando le sue disposizioni sulla pace, ripresero le ostilit\u00e0 tra di loro. A seguito di ci\u00f2 Federico conquist\u00f2 o distrusse diverse citt\u00e0 e castelli del nord Italia, tra cui Asti, Chieri e Tortona, prima di fare ritorno in Germania, senza che le guerre tra comuni accennassero a placarsi.\nSeconda dieta di Roncaglia.\nLa seconda dieta di Roncaglia, conosciuta anche per antonomasia come la dieta di Roncaglia, venne tenuta dall'imperatore Federico Barbarossa tra l'11 novembre 1158 e l'ultima settimana di quel mese, a seguito della capitolazione di Milano, avvenuta all'inizio del mese di settembre.\nIn questa occasione Federico convoc\u00f2 un'assemblea a cui parteciparono i delegati delle citt\u00e0 comunali, nonch\u00e9 rappresentanti del potere ecclesiastico e della nobilt\u00e0 feudale. Oltre a loro Federico convoc\u00f2 quattro esperti di diritto, Bulgaro, Martino Gosia, Ugo di Porta Ravegnana e Jacopo, provenienti dallo studium di Bologna che vantava una specializzazione nel campo sullo studio delle leggi imperiali classiche. La loro presenza, probabilmente non decisiva nella stesura di quanto proclamato dal sovrano, fu comunque importante dal punto di vista formale in quanto il potere di Federico veniva riconosciuto non come potere regio, ma come potere imperiale. Il lavoro dei quattro studiosi venne verificato da parte di 28 consiglieri, provenienti da 14 comuni dell'area lombarda.\nCon la \"Constitutio de regalibus\" l'imperatore avocava a s\u00e9 le regalie, fornendo un elenco puntuale di tutto ci\u00f2 che doveva essere assimilato ad esse, elenco che comprendeva porti, fiumi e vie navigabili, il conio delle monete, l'imposizione di tributi, beni vacanti e espropriati, cos\u00ec come le miniere e i palazzi pubblici da destinare a residenza del sovrano. Alle citt\u00e0 e ai signori potevano venire concesse da parte dell'imperatore alcune di queste regalie a seguito del versamento di un corrispettivo in denaro e di un giuramento di fedelt\u00e0.\nNella stessa seduta fu emanata anche la \"Constitutio de Pacis\", la quale vietava la formazione di leghe e alleanze tra le diverse citt\u00e0, nonch\u00e9 ogni forma di patto privato, anche se stipulato tra \"cives\". La stessa esistenza delle istituzioni comunali veniva riconosciuta dall'imperatore solo nel momento in cui le citt\u00e0 accettavano come origine delle istituzioni un'investitura imperiale. Inoltre, all'imperatore veniva assegnato il potere di nomina degli agenti di diritto pubblico in carica nei comuni.\nInoltre, la \"Omnis iurisdictio\" venne emanata con lo scopo di ripristinare il sistema gerarchico feudale secondo il quale l'imperatore, unica figura a detenere giurisdizione e poteri coercitivi, era responsabile della nomina dei giudici, i quali, a loro volta, erano tenuti ad un giuramento nei confronti del sovrano. Infine, fu, in aggiunta, stabilito il diritto al prelievo, a seconda dello stato di necessit\u00e0, di beni in natura che potessero occorrere al sovrano in caso di viaggio o per il suo esercito in marcia.\nGli atti della dieta vennero formalmente ratificati dai comuni, tuttavia gi\u00e0 dopo pochi mesi, dopo che nel gennaio 1159 l'imperatore aveva inviato invano a Milano una delegazione per la nomina di un podest\u00e0 che andasse a sostituire i consoli, figura prevista dalla dieta, ma in aperto contrasto con la pace firmata dai milanesi nel settembre dell'anno precedente, poco dopo la Pasqua le ostilit\u00e0 tra i comuni del nord Italia e il Sacro Romano Impero ripresero, inasprendosi, con il coinvolgimento anche del Papa che in seguito avrebbe scomunicato l'imperatore, fino al 1162, anno in cui Milano venne distrutta al termine di un lungo assedio."}
{"id": "1453593", "revid": "1683880", "url": "https://it.wikipedia.org/wiki?curid=1453593", "title": "Dan Linfoot", "text": "Carriera.\nDopo aver cominciato a correre con le minimoto \u00e8 passato a gareggiare nel campionato nazionale britannico della classe 125 nel 2004, raggiungendo il quarto posto finale nella categoria l'anno successivo.\nGrazie a questi risultati ha potuto debuttare nel motomondiale nella stagione 2005, grazie ad una wild card ottenuta per gareggiare nella classe 125 con una Honda RS 125 R in occasione del GP di Gran Bretagna. Al termine della gara si classifica al nono posto e ottiene i suoi primi punti iridati.\nNella stagione 2006 gareggia in otto gran premi nella classe 250 con una Honda RS 250 R ma senza ottenere piazzamenti tali da consentirgli di ottenere punti validi per la classifica iridata. Nel motomondiale 2007 resta sempre nella stessa classe ed \u00e8 chiamato dal team Sicilia a sostituire Anthony West a met\u00e0 stagione in sella ad un'Aprilia RSV 250. Dopo un inizio promettente in occasione del gran premio di casa dove ottiene il nono posto, non si ripete nelle 6 gare successive e viene sostituito da Federico Sandi a partire dal GP d'Australia. Al termine della stagione verr\u00e0 classificato al 24\u00ba posto nel campionato piloti.\nNel 2008 ha partecipato al campionato europeo Superstock 600 con una Yamaha YZF-R6 del team StoneBaker, vince due gare con tre podi complessivi, giungendo al 5\u00ba posto nella classifica piloti. Nel 2009 passa alla supersport britannica, partecipando nello stesso anno come wildcard solo al gran premio di Francia a Magny-Cours del campionato mondiale supersport con una R6 del team Node 4 Yamaha.\nNel 2010 gareggia nel campionato Britannico Superbike alla guida di una Yamaha. Inizia il 2012 nel British Superbike con una BMW S1000RR del team Buildbase BMW Motorrad, ma dopo aver corso le prime quattro prove (8 gare) racimolando 30 punti, viene sostituito da Peter Hickman. Rimane inattivo per alcuni mesi per poi trovare nello stesso anno un accordo con il MSD R-N Racing Team India per correre come wildcard con una Kawasaki ZX-6R le ultime cinque gare in calendario nel mondiale Supersport, giungendo terzo nell'ultimo GP stagionale e chiudendo il campionato diciottesimo con 25 punti."}
{"id": "1453600", "revid": "268111", "url": "https://it.wikipedia.org/wiki?curid=1453600", "title": "B\u0103ile", "text": "Il toponimo B\u0103ile (in romeno \"Bagni\") fa parte della denominazione di diverse localit\u00e0 della Romania:"}
{"id": "1453603", "revid": "287204", "url": "https://it.wikipedia.org/wiki?curid=1453603", "title": "Baile", "text": ""}
{"id": "1453604", "revid": "729019", "url": "https://it.wikipedia.org/wiki?curid=1453604", "title": "Parco Stura", "text": "Il parco Stura \u00e8 un parco cittadino situato nella periferia nord di Torino, all'interno della VI Circoscrizione. Sorge lungo le sponde del torrente Stura di Lanzo ed \u00e8 suddiviso in due aree:\nDichiarato parco dal piano regolatore di Torino del 1995, il parco Stura risulta realizzato in gran parte - principalmente nel versante nord - ed \u00e8 in fase di avanzato completamento nel 2021.\nParco Stura Sud.\nLa evidente e progressiva situazione di degrado urbano e sociale ha fatto s\u00ec che nei primi anni duemila il parco assumesse il nome popolare di \"Tossic Park\", per l'alta concentrazione di tossicodipendenti e spacciatori che sino alla prima met\u00e0 del 2008 hanno frequentato la zona, con i conseguenti problemi di ordine pubblico e degrado della zona.\nDall'attivazione del pattugliamento misto di forze dell'ordine ed esercito, i molteplici arresti e \"blitz\" ai danni del narcotraffico hanno causato lo spostamento della situazione al pi\u00f9 vicino parco Sempione, fattore che ha causato le proteste della popolazione locale.\nAllo stato attuale, il parco Stura Sud non \u00e8 pi\u00f9 una delle zone disagiate individuate dal pacchetto sicurezza descritto su Torino, poich\u00e9 i continui blitz delle forze dell'ordine e dell'esercito hanno smantellato il pi\u00f9 grosso mercato della droga all'aperto dopo quello di Porta Palazzo.\nEstesi lavori di rifacimento dell'area e piantamento di nuovi arbusti e di 700 nuovi alberi hanno richiesto alcuni anni di lavoro ed hanno portato all'inaugurazione del nuovo parco in data 5 giugno 2019, nell'ambito della \"Giornata Internazionale dell'Ambiente\".\nParco Stura Nord.\nL'area verde, di circa 80.000 m\u00b2, si estende lungo la sponda sinistra del fiume Stura tra corso Vercelli e corso Giulio Cesare/via Ivrea, delimitata anche dal perimetro di via Carema, via Cavagnolo e via Ernesto Rossi ed ospitava prima dell'intervento orti abusivi e varie attivit\u00e0 improprie (rottamatori, carrozzerie abusive, discariche di materiali vari) : la riqualificazione ha fatto parte del programma \"Torino Citt\u00e0 d'Acque\" ed \u00e8 terminata nell'anno 2008.\nL'opera di bonifica e ristrutturazione \u00e8 avvenuta con il consolidamento e la ripulitura delle sponde e con il piantamento di 350 alberi come salici, aceri, tigli e querce, insieme a circa 500 arbusti.\nInoltre \u00e8 stato ripreso il tracciato dell'esistente viale alberato lungo la sponda, per evidenziarne la funzione di collegamento ciclopedonale con il tratto proveniente dal Lungo Stura Lazio, oltre alla realizzazione di ulteriori vialetti interni attrezzati con panchine o muretti per aree di sosta.\nIl parco \u00e8 caratterizzato verso corso Giulio Cesare e piazzale Romolo e Remo da una collinetta sagomata culminante in un belvedere sulla sommit\u00e0, come significativa porta di ingresso e punto di osservazione.\nSono stati realizzati infine impianti sportivi ad accesso libero ed un parco giochi per la prima infanzia, a ridosso delle vie Carema e Cavagnolo."}
{"id": "1453605", "revid": "125620730", "url": "https://it.wikipedia.org/wiki?curid=1453605", "title": "Roccia Viva (montagna)", "text": "La Roccia Viva (\"Roche vive\" in francese) (3.650\u00a0m s.l.m.) \u00e8 una imponente montagna nel massiccio del Gran Paradiso nelle Alpi Graie. Si trova sulla linea di confine tra il Piemonte e la Valle d'Aosta.\nDescrizione.\nLa vetta \u00e8 ben distinguibile dalla Valnontey (valle laterale della val di Cogne) per la sua ghiacciata e vertiginosa parete nord con un enorme seracco sospeso, non \u00e8 altrettanto ben visibile dabbasso, confondendosi con i suoi semplici crestoni in un ammasso informe di rocce e ghiaccio; solo guardandola di fronte essa risalta nella sua forma elegantemente triangolare.\nAscensione alla vetta.\nLa vetta fu salita per la prima volta il 5 luglio 1874 da Alessandro E. Martelli, con le guide Jean-Joseph Maquignaz e S. Meynet."}
{"id": "1453607", "revid": "6923", "url": "https://it.wikipedia.org/wiki?curid=1453607", "title": "Josip Juraj Strossmayer", "text": "Biografia.\nNacque in una famiglia di etnia croata anche se il bisnonno, come suggerisce il cognome, era un tedesco della Stiria. Dopo aver frequentato il ginnasio nella citt\u00e0 natale, si laure\u00f2 in teologia al seminario di \u0110akovo e quindi, ad appena vent'anni, consegu\u00ec il dottorato in filosofia al seminario maggiore di Budapest.\nStrossmayer fu nominato vescovo di \u0110akovo il 18 novembre 1849 da Francesco Giuseppe e confermato da papa Pio IX il 20 maggio 1850. Conserv\u00f2 la stessa cattedra episcopale fino alla morte.\nFu un vescovo dall'acceso nazionalismo slavo e la sua attivit\u00e0 di promozione culturale segn\u00f2 il risveglio della cultura croata. Diede vita assieme a Ra\u010dki e a Jagi\u0107 ad alcune delle pi\u00f9 importanti istituzioni culturali croate: l'Accademia jugoslava a Zagabria (1867), l'Universit\u00e0 di Zagabria (1874) e la Galleria delle belle arti (1884). \nAvverso all'etnia italiana, cerc\u00f2 di imporre la liturgia in lingua paleoslava al posto del latino, ma l'iniziativa diede solo risultati parziali.\nAmico di Mihajlo Obrenovi\u0107, sotto il suo auspicio vennero rafforzate alcune istituzioni culturali preesistenti. Incentiv\u00f2 la nascita di giornali e di riviste letterarie e scientifiche.\nFavorito dal suo appoggio, Dimitr Miladinov pubblic\u00f2 a Zagabria nel 1861 i \"Canti popolari bulgari raccolti dai fratelli Miladinov Dimitr e Konstantin ed editi da Konstantin\". Sempre grazie a lui emerse la giovane Maria Juri\u0107 Zagorka, scrittrice croata di successo del primo Novecento.\nNel 1863 fu tra i fondatori della Matica slovensk\u00e1.\nAl Concilio Vaticano I si mantenne su posizioni anti-infallibiliste.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1453608", "revid": "1543377", "url": "https://it.wikipedia.org/wiki?curid=1453608", "title": "Bowenia serrulata", "text": "Bowenia serrulata \u00e8 una cicade della famiglia delle Stangeriaceae, nativa dell'Australia.\nDescrizione.\n\u00c8 una pianta acaule, con fusto tuberoso sotterraneo\nLe foglie, disposte a corona sull'apice del fusto, sono dotate di un lungo picciolo e presentano da 7 a 30 fogliline con bordo caratteristicamente seghettato (da cui deriva l'epiteto specifico).\nI coni maschili sono ovoidali, lunghi circa 5\u00a0cm per 2,5\u00a0cm di diametro, quelli femminili raggiungono i 15\u00a0cm di lunghezza.\nI semi, lunghi 4,5\u00a0cm, sono ricoperti da un tegumento carnoso di colore rosso porpora.\nBiologia.\nSi riproduce per impollinazione entomofila ad opera di coleotteri del genere \"Miltotranes\" (Curculionidae).\nDistribuzione e habitat.\nNativa del Queensland (Australia), cresce nel sottobosco delle foreste pluviali tropicali."}
{"id": "1453610", "revid": "6923", "url": "https://it.wikipedia.org/wiki?curid=1453610", "title": "Efr\u00e9n V\u00e1zquez", "text": "Carriera.\nEsordisce nella classe 250 del motomondiale nel 2007, correndo gli ultimi dieci Gran Premi con l'Aprilia del team Blusens Germany, al posto di Arturo Tiz\u00f3n. Ottiene come miglior risultato un quindicesimo posto in Repubblica Ceca, ottenendo quindi un solo punto.\nNel 2008 passa alla classe 125, rimanendo nello stesso team e avendo come compagno di squadra Scott Redding.. Ottiene come miglior risultato un nono posto in Qatar e termina la stagione al 20\u00ba posto con 31 punti. In questa stagione \u00e8 costretto a saltare il Gran Premio di Gran Bretagna per infortunio. Sempre nel 2008 vince il campionato spagnolo velocit\u00e0.\nNel 2009 passa al team Derbi Racing; i compagni di squadra sono Joan Oliv\u00e9 e Pol Espargar\u00f3. Ottiene come miglior risultato un quinto posto in Spagna e termina la stagione al 14\u00ba posto con 54 punti.\nNel 2010 rimane nello stesso team, questa volta avendo come compagno di squadra il solo Espargar\u00f3. Ottiene un secondo posto in Qatar e un terzo posto al GP di San Marino e termina la stagione al 5\u00ba posto con 152 punti.\nNel 2011 passa al team Avant-AirAsia-Ajo, con compagno di squadra Johann Zarco. Ottiene un terzo posto a San Marino e termina la stagione al 7\u00ba posto con 160 punti.\nNel 2012 passa al team JHK T-Shirt Laglisse, correndo nella classe Moto3 con una Honda NSF250R in Qatar e in seguito con una FTR M3; il compagno di squadra \u00e8 Adri\u00e1n Mart\u00edn. Ottiene come miglior risultato quattro quinti posti (Portogallo, Gran Bretagna, Germania e Aragona) e termina la stagione al 10\u00ba posto con 93 punti.\nNel 2013 passa alla Mahindra; il compagno di squadra \u00e8 Miguel Oliveira. Ottiene come miglior risultato due quinti posti (Catalogna e Comunit\u00e0 Valenciana) e termina la stagione al 9\u00ba posto con 82 punti. In questa stagione \u00e8 costretto a saltare i Gran Premi di Francia e Italia per la frattura della clavicola destra rimediata nelle prove libere del GP di Francia.\nNel 2014 passa al team SaxoPrint-RTG, alla guida di una Honda NSF250R; il compagno di squadra \u00e8 John McPhee. Ottiene una vittoria ad Indianapolis(USA), due secondi posti (Spagna e Giappone), tre terzi posti (Qatar, Americhe e Catalogna) e una pole position in Francia. Il 10 agosto vince il primo GP della sua carriera in quel di Indianapolis. Vince anche in Malesia. Conclude la stagione al 4\u00ba posto con 222 punti.\nNel 2015 passa al team Leopard Racing, alla guida di una Honda; i compagni di squadra sono Danny Kent e Hiroki Ono. Ottiene due secondi posti (Argentina e Australia) e due terzi posti (Americhe e Catalogna). Chiude la stagione all'ottavo posto con 155 punti.\nNel 2016 passa in Moto2, alla guida della Suter MMX2 del team JPMoto Malaysia. In questa stagione \u00e8 costretto a saltare i Gran Premio di Americhe, Spagna, Francia, Italia e Catalogna a causa della frattura della caviglia destra rimediata nelle qualifiche del GP delle Americhe. Non rientra pi\u00f9 in gara nella stagione 2016 e chiude quindi il campionato al di fuori della classifica non avendo ottenuto punti.\nNel 2018 diventa collaudatore di moto3 per la casa motociclistica austriaca KTM."}
{"id": "1453611", "revid": "305330", "url": "https://it.wikipedia.org/wiki?curid=1453611", "title": "Master Sgt", "text": ""}
{"id": "1453614", "revid": "37401", "url": "https://it.wikipedia.org/wiki?curid=1453614", "title": "Stricto sensu", "text": "Stricto sensu (o sensu stricto) \u00e8 una locuzione latina (in sigla, \"s.s.\"). L'espressione \u00e8 traducibile con 'in senso stretto'. La locuzione di senso opposto \u00e8 \"lato sensu\" (o \"sensu lato\"), che vale 'in senso lato'. \nUtilizzo.\nIn italiano viene usata per precisare che lo scrivente o il parlante intende riferirsi all'accezione pi\u00f9 ristretta di un determinato concetto, termine, o espressione. Si trova con una certa frequenza nei testi che attengono al diritto, in cui viene preferita alla versione in lingua italiana sia per la maggior raffinatezza stilistica che per la maggior concisione. "}
{"id": "1453617", "revid": "767487", "url": "https://it.wikipedia.org/wiki?curid=1453617", "title": "La croce di ferro", "text": "La croce di ferro (\"Cross of Iron\") \u00e8 un film del 1977 diretto da Sam Peckinpah, tratto dal romanzo del 1957 \"Das geduldige Fleisch\" di Willi Henrich.\nTrama.\nDurante la seconda guerra mondiale nel 1943 il sergente Rolf Steiner opera nella penisola di Taman' in un plotone di esploratori, un'unit\u00e0 scelta che compie azioni in profondit\u00e0 nelle linee sovietiche; \u00e8 un uomo disilluso dalla guerra, ma nel contempo un militare dalle grandi capacit\u00e0 e per questo tenuto in grande considerazione dal comandante del reggimento, il colonnello Brandt, che gli lascia ampia libert\u00e0 di azione.\nL'arrivo del nuovo comandante della compagnia, il capitano Stransky, sconvolge gli equilibri che sembravano esistere in seno al reggimento: egli, fino a quel momento di stanza a Parigi e mai realmente impegnato in combattimento, si presenta al colonnello ed al suo aiutante, il capitano Kiesel, con ambiziose idee per sconfiggere il nemico. Fin dal primo momento i due ufficiali si rendono conto che il capitano \u00e8 impreparato alla guerra e, quando egli si allontana, esprimono perplessit\u00e0 anche in merito all'\"uomo\", che palesemente manifesta il desiderio di essere decorato con la \"croce di ferro\" e solo in ragione di questo ha chiesto il trasferimento al fronte russo.\nStransky entra subito in conflitto con Steiner: in un primo momento quando gli ordina di uccidere un giovanissimo prigioniero russo ed il caporale rifiuta, incombenza che sembra venire assunta dal caporale Schnurrbart, che invece salva il ragazzo nascondendolo, e successivamente durante la lettura del rapporto sull'ultima azione, quando Steiner dapprima non si mostra entusiasta della promozione a sergente maggiore e poi fa chiaramente intendere al capitano di non essere disposto ad eseguire qualunque ordine se lo ritiene inutile o dannoso per la vita degli uomini.\nLa natura del capitano si rivela in tutta la sua meschinit\u00e0 durante un attacco dell'Armata Rossa, in cui si dimostra non soltanto un militare di nessuna capacit\u00e0, sostanzialmente un vile, ma soprattutto per come cerca di sottrarre il merito del contrattacco che ha respinto i russi al tenente Meyer, comandante del plotone di Steiner morto durante il combattimento, sapendo che questo gli consentir\u00e0 di ricevere l'ambita decorazione.\nSteiner scopre l'intenzione di Stransky una volta tornato dall'ospedale militare, dove \u00e8 stato ricoverato dopo essere stato ferito e dove intreccia una breve relazione con Eva, una giovane infermiera che invano tenter\u00e0 di non far ripartire il sergente; il capitano infatti lo convoca \"privatamente\" e gli comunica che il suo sottoposto tenente Triebig, tenuto in pugno dopo averne scoperto l'omosessualit\u00e0, ha gi\u00e0 firmato una dichiarazione in cui si attesta che egli ha guidato il contrattacco, citando come secondo testimone proprio Steiner.\nDopo un concitato dialogo in cui Stransky confessa pateticamente di volere la croce di ferro per non essere sottostimato dalla sua famiglia, ma facendo notare a Steiner che in ogni caso esistono delle \"caste\" e loro due non saranno mai di pari livello, il sergente rifiuta ma, una volta innanzi al colonnello, si rifiuta anche di testimoniare \"contro\" Stransky, considerando la loro vicenda un fatto personale, non da risolvere attraverso i canali militari.\nStransky, consapevole della possibilit\u00e0 di essere giudicato da una corte marziale, cerca la maniera di eliminare Steiner: dapprima evita di comunicargli l'ordine di ritirata, tagliandolo fuori dopo l'attacco russo che sfonda il debole fronte tedesco, e successivamente, mentre Steiner rientra nelle linee tedesche con i pochi superstiti del suo plotone, tra cui alcuni vestiti in uniforme russa, stratagemma usato per passare attraverso i soldati sovietici, li fa mitragliare dal tenente Triebig col pretesto di un mancato riconoscimento. Alla fine solo Steiner e altri due soldati si salvano.\nIl sergente, dopo avere ucciso Triebig, trova Stransky nel suo bunker mentre si appresta a partire per Parigi, essendo riuscito nel frattempo ad ottenere il trasferimento. Nel finale per\u00f2 non ha luogo alcuna vendetta; il sergente chiede semplicemente al capitano di prendere la propria arma e di uscire per affrontare i nemici, perch\u00e9 solo cos\u00ec otterr\u00e0 la tanto ambita croce di ferro.\nProduzione.\nCast.\n - Stransky: \"Che ne \u00e8 stato del tuo plotone?\" - Steiner: \"Tu sei quel che rimane del mio plotone! ... Sai usare un'arma ?\" - Stransky: \"Certamente ... ora le faccio vedere come muore un ufficiale prussiano!\" - Steiner: \"Ed io ora ti mostrer\u00f2 come si ottiene una croce di ferro!\"\nRispetto al libro da cui \u00e8 tratto i nomi di alcuni personaggi sono cambiati: il colonnello Brandt nel libro era il tenente colonnello Strauss, il tenente Meyer era chiamato Sch\u00e4fer ed il tenente Triebig era il sottotenente Striebig.\nRiprese.\nGli esterni furono girati in Jugoslavia con la collaborazione della Jadran Film di Zagabria che forn\u00ec armi, equipaggiamenti e veicoli sia tedeschi che russi. I carri armati presenti nel film sono autentici T-34/85 russi, ceduti all'esercito jugoslavo dopo la guerra; cos\u00ec come i cannoni anticarro da 76 mm M1942 ed i mortai 82-PM-41; gli elmetti russi sono in realt\u00e0 degli elmetti M33 italiani. I semicingolati tedeschi sono degli M3 Half-track americani e gli aerei russi sono degli F4U Corsair sempre americani, e dei Soko 522 jugoslavi. Gli interni furono girati ai Pinewood Studios a Londra.\nInfluenza nella cultura di massa.\nIl film ispir\u00f2 Quentin Tarantino nella realizzazione del suo film \"Bastardi senza gloria\".\nOrson Welles ha affermato che fosse il pi\u00f9 grande film di guerra antibellico che avesse mai visto."}
{"id": "1453622", "revid": "1532313", "url": "https://it.wikipedia.org/wiki?curid=1453622", "title": "Museo di Sherlock Holmes", "text": "Il Museo di Sherlock Holmes (\"The Sherlock Holmes Museum\") \u00e8 un museo di Londra dedicato all'omonimo personaggio ideato da Arthur Conan Doyle; ha sede in Baker Street al numero 239, vicino al civico 221B che era l'indirizzo della residenza del personaggio nelle opere di cui \u00e8 protagonista. Il museo \u00e8 gestito dall'organizzazione non profit \"Sherlock Holmes International Society\".\nDescrizione.\nIn passato, tra il 1860 e il 1936 la casa, in stile georgiano, occupata dal museo, \u00e8 stata, come il \"221b Baker Street\", una pensione.\nNei libri di Doyle \u00e8 scritto che Sherlock Holmes, le cui avventure sono ambientate nel periodo tra il 1881 e il 1904, risiedeva in affitto dalla signora Hudson a questo numero.\nIl museo comprende tra le altre cose molti oggetti che secondo i curatori sarebbero serviti a Sherlock Holmes per la risoluzione di alcuni casi.\nAl primo piano c'\u00e8 lo studio di Holmes, che affaccia su Baker Street, dove l'investigatore insieme al suo amico dottor Watson rifletteva sul caso del momento ed enunciava le sue famose deduzioni. La stanza \u00e8 arredata esattamente come \u00e8 rappresentata nei numerosi film, con le poltrone di faccia al caminetto e molti degli oggetti personali dell'investigatore, quali la lente di ingrandimento, la pipa, il violino, le attrezzature chimiche, il quaderno degli appunti, ecc. fino al bastone da passeggio.\nAl secondo piano sono collocate la camera della signora Hudson, sul fronte, e la camera del dottor Watson, sul retro. Anche queste stanze contengono effetti personali, tra cui il diario del dottor Watson con alcune note manoscritte ed estratti del romanzo \"Il mastino dei Baskerville\" (\"The Hound of the Baskervilles\").\nNelle stanze del terzo piano sono state allestite delle scene tratte dai romanzi con modelli in cera. Tra le scene \u00e8 degna di nota quella di Holmes e del professor Moriarty, posti vicini nella stessa stanza."}
{"id": "1453623", "revid": "268111", "url": "https://it.wikipedia.org/wiki?curid=1453623", "title": "Brebu", "text": ""}
{"id": "1453624", "revid": "33689", "url": "https://it.wikipedia.org/wiki?curid=1453624", "title": "Flavio Domizio Leonzio", "text": "Nacque probabilmente a \"Berytus\" (moderna Beirut), come suggerito da una statua erettagli in quella citt\u00e0.\nVicario nel 338, divenne Prefetto del pretorio d'Oriente nel 340, tenendo la carica fino al 344. Nel 344 fu anche console \"prior\", con Flavio Giulio Sallustio (in Oriente tutto l'anno e in Occidente da giugno) e Flavio Bonoso (in Occidente fino a maggio)."}
{"id": "1453626", "revid": "709565", "url": "https://it.wikipedia.org/wiki?curid=1453626", "title": "Clarence Brown", "text": "Biografia.\nFiglio di un produttore di cotone, si laure\u00f2 in ingegneria e inizialmente fu attratto dalla nascente industria automobilistica. Ma nel 1913 abbandon\u00f2 l'auto per il cinema. In breve divenne l'assistente del regista Maurice Tourneur.\nDal 1933 al 1945, fu sposato con Alice Joyce, attrice molto popolare all'epoca del cinema muto.\nLa regia.\nDopo aver prestato servizio nella Prima guerra mondiale nel 1920 pass\u00f2 alla regia firmando insieme a Tourneur \"The Great Redeemer\". \nNel 1925 diresse \"L'aquila\", uno dei migliori film tra quelli interpretati da Rodolfo Valentino. \"La carne e il diavolo\" (1926) fu il primo dei sette film in cui diresse la \"divina\" Greta Garbo, che a pi\u00f9 riprese ribadir\u00e0 che Brown fu il suo regista preferito. L'enorme successo al botteghino lanci\u00f2 definitivamente la Garbo nel firmamento delle star. Durante le riprese sbocci\u00f2 l'amore tra l'attrice e John Gilbert.\nCon l'avvento del sonoro Brown continu\u00f2 a utilizzare le tecniche visive a cui gi\u00e0 ricorreva durante il periodo del muto e non divenne mai particolarmente abile nell'uso del dialogo. Ma questo non gli imped\u00ec di essere completamente a suo agio nel dirigere ancora la Garbo sia in pellicole mute come \"Il destino\" (1928), sia in quelle parlate come \"Romanzo\" (1930), \"Anna Christie\" (1930) e \"La modella\" (1931), e poi in seguito in film celeberrimi come \"Anna Karenina\" (1935) che vinse il Festival di Venezia come miglior film e \"Maria Walewska\" (1937). Negli anni trenta diresse pi\u00f9 volte un'altra star come Joan Crawford in \"L'amante\" (1931), \"Ritorno\" (1932), \"Tormento\" (1934), \"Incatenata\" (1934) e \"Troppo amata\" (1936). \nLa MGM us\u00f2 a lungo Brown proprio per dirigere le sue pi\u00f9 grandi star tra cui anche Clark Gable.\nNel 1945 \"Gran Premio\" con Elizabeth Taylor e Mickey Rooney ebbe un grandissimo successo. Risultato che Brown biss\u00f2 l'anno successivo con \"Il cucciolo\" (1945), altro film per famiglie dai grandi incassi che gli valse la sua sesta e ultima candidatura all'Oscar alla miglior regia (senza averlo mai vinto).\nUno dei suoi migliori film fu \"Nella polvere del profondo sud\" (1949), tratto da un romanzo di William Faulkner, un dramma sociale con struttura da detective story, con una suggestiva ambientazione e interpreti efficaci. Uno dei primi film antirazzisti usciti da Hollywood."}
{"id": "1453628", "revid": "1543377", "url": "https://it.wikipedia.org/wiki?curid=1453628", "title": "Campionato mondiale di baseball 1990", "text": "Il XXXI Campionato mondiale di baseball si tenne dal 4 al 19 agosto 1990 in Canada.\nRisultati.\nPrimo turno.\nGruppo A.\nG : giocate, V : vinte, P : perse, PF : punti fatti, PS : punti subiti, % : percentuale vittorie.\nGruppo B.\nG : giocate, V : vinte, P : perse, PF : punti fatti, PS : punti subiti, % : percentuale vittorie.\nSecondo turno.\nGruppo C.\nG : giocate, V : vinte, P : perse, PF : punti fatti, PS : punti subiti, % : percentuale vittorie.\nGruppo D.\nG : giocate, V : vinte, P : perse, PF : punti fatti, PS : punti subiti, % : percentuale vittorie.\nTorneo di consolazione.\nG : giocate, V : vinte, P : perse, PF : punti fatti, PS : punti subiti, % : percentuale vittorie."}
{"id": "1453629", "revid": "219110", "url": "https://it.wikipedia.org/wiki?curid=1453629", "title": "Olivetti MC-24", "text": "La sigla MC-24 indica una serie di macchine da calcolo elettriche, automatiche, con stampa integrata e registro di memoria dinamica, prodotte dall'azienda italiana Olivetti, a partire dal 1956. La meccanica fu progettata da Natale Capellaro, mentre la carrozzeria si deve a Marcello Nizzoli. Il modello pi\u00f9 famoso e venduto (ne furono prodotte oltre un milione di unit\u00e0), la Divisumma 24, oltre che una rivoluzione nel settore dei calcolatori automatici, \u00e8 diventata anche un'icona del design industriale italiano. Fa parte della collezione permanente del Triennale Design Museum di Milano, oltre che essere conservata in molti musei dedicati al design e alla scienza e tecnica e alle macchine da scrivere. La Divisumma 24 fa anche parte della collezione permanente del MoMA di New York\nModelli.\nLa serie comprendeva cinque modelli: l'Elettrosumma 22-24 (addizionatrice, evoluzione, pi\u00f9 rapida nel calcolo delle Elettrosumma 21), la Multisumma 24 (moltiplicatrice), la Divisumma 24 (calcolatrice completa, capace anche di divisione) e la Tetractys che, dotata di un doppio totalizzatore e di una serie di funzionalit\u00e0 aggiuntive, rappresentava a livello mondiale lo stato dell'arte del calcolo meccanico scrivente di quegli anni. Vennero poi realizzati diversi modelli speciali, ad esempio le varianti CR, dotate di carrello tabulatore per esigenze contabili.\nLa produzione di questa classe di macchine, ubicata negli stabilimenti I.C.O in Via Guglielmo Jervis, a Ivrea, continu\u00f2 fino agli anni settanta. Le versioni speciali, (MC24-CR), furono prodotte inizialmente negli stabilimenti O.M.O., situati a San Bernardo d'Ivrea e successivamente traslocata negli stabilimenti di Via Jervis. La catena di montaggio era a cottimo individuale, con volumi medi di produzione di 50 unit\u00e0 al giorno.\nL'aspetto pi\u00f9 innovativo di queste macchine \u00e8 il fatto che i due modelli superiori furono le prime calcolatrici ad avere una modalit\u00e0 di utilizzo quasi completamente analoga a quella delle calcolatrici da ufficio attuali: possibilit\u00e0 di eseguire le quattro operazioni, un'unica tastiera numerica ridotta (cio\u00e8 a dieci tasti) per impostare tutti i termini dell'operazione e stampa dei risultati.\nCaratteristiche.\nDa un punto di vista costruttivo, si trattava di macchine estremamente complesse, ma di realizzazione economica. Grazie alla genialit\u00e0 costruttiva di Capellaro, la maggior parte degli innumerevoli cinematismi erano ricavati da semplice lamiera in ferro dolce e acciaio; questi ultimi, soprattutto costituiti da leve, erano quelli movimentati dalle camme in materiale sinterizzato. In queste, la zona sottoposta a strisciamento sulla camma, era temprata. La Divisumma, grazie al buon rapporto prezzo-prestazioni, fu il modello maggiormente venduto: il suo prezzo (325.000 lire) era paragonabile, seppur inferiore, a quello di una Fiat Nuova 500 (465.000 lire). Nel libro di Silmo si riporta che l'Olivetti rivendeva queste macchine a 10 volte il costo di produzione, pur restando molto concorrenziale. Non si conosce il numero esatto di esemplari prodotti. Nel 1967, fu prodotto il milionesimo esemplare. Silmo stima che la produzione complessiva si sia aggirata sul milione e mezzo, un record assoluto per macchine di questo tipo. Pertanto, le MC-24 costituirono un elemento fondamentale per la prosperit\u00e0 dell'Olivetti. Pier Giorgio Perotto la definir\u00e0 la \"gallina dalle uova d'oro\". Il modello Divisumma 24 venne prodotto per circa 15 anni.\nAspetti tecnici.\nFu progettata per addizionare, sottrarre, moltiplicare e dividere in modo veloce e in sequenza; i numeri impostati dalla tastiera, la velocit\u00e0 di 250 cicli al minuto accreditati, si riferiscono alla rotazione completa di 360 gradi dell'albero principale. In questo modo pu\u00f2 essere effettuata una grande variet\u00e0 di calcoli, rapidamente e in modo automatico. Ogni fase di un calcolo e ogni singolo risultato \u00e8 stampato su un rotolo di carta per mezzo di un nastro inchiostrato in banda blu e rossa.\nLa necessaria rigidit\u00e0 strutturale \u00e8 affidata a un basamento in ghisa ottenuto per fusione, lavorato a fresa, sul quale sono avvitate 4 flange in lamiera, che fungono da supporto all'albero principale, ma anche agli innumerevoli alberini aventi funzioni secondarie. Il numero di serie (matricola) della macchina veniva incisa manualmente a pantografo sul lato inferiore del basamento. Il moto \u00e8 affidato a un motore elettrico di 70 watt il cui pignone a vite senza fine aziona una corona dentata in tela bachelizzata dotata di frizione, calettata sull'albero principale (diametro di 10 mm), lungo quanto tutta la larghezza della macchina, supportato da 4 boccole in bronzo; su questo, tramite coppie di viti temperate poste a 90 gradi, una \"mordente\" e una \"perforante\", sono fissate le varie camme a profilo multiplo in materiale sinterizzato, azionanti a loro volta gli innumerevoli leveraggi. Gli unici cuscinetti sono la coppia di supporto dell'albero motore. La lubrificazione a vita \u00e8 affidata a 4 tipi di lubrificanti, ognuno ottimizzato per il genere di attrito generato nel punto specifico: olio denso, grasso a bassa viscosit\u00e0, grasso infusibile e grasso al bisolfuro di molibdeno Molykote. Per il movimento del carrello delle CR, viene sfruttato il lato opposto dell'albero motore, sul quale \u00e8 ricavato un secondo pignone azionante una ruota dentata frizionata, coassiale col tamburo tabulatore. La programmazione delle distanze di tabulazione del carrello viene fatta inserendo opportuni fermi metallici nelle asole ricavate sull'intera circonferenza del tamburo. Una lieve differenza meccanica nelle macchine destinate ai paesi con tensione di rete a 115 volt e frequenza di 60 Hz \u00e8 costituita dal passo pi\u00f9 stretto delle viti senza fine dei pignoni e delle corone dentate, la carrozzeria \u00e8 in materiale plastico nella MC-24, in alluminio pressofuso nella MC-24 CR."}
{"id": "1453630", "revid": "1305772", "url": "https://it.wikipedia.org/wiki?curid=1453630", "title": "Stazione meteorologica di Bergamo", "text": ""}
{"id": "1453631", "revid": "287204", "url": "https://it.wikipedia.org/wiki?curid=1453631", "title": "Ronald Beitler", "text": "Carriera.\nNel 2006 prende parte al campionato Europeo Velocit\u00e0 con una Honda, posizionandosi ventiduesimo con 6 punti nella classifica piloti.\nPer quanto riguarda le competizioni del motomondiale, ha partecipato solo al GP d'Olanda della stagione 2007, quale wild card nella classe 250 in sella ad una Honda, senza ottenere punti."}
{"id": "1453637", "revid": "287204", "url": "https://it.wikipedia.org/wiki?curid=1453637", "title": "Constantin Daicoviciu", "text": ""}
{"id": "1453639", "revid": "729019", "url": "https://it.wikipedia.org/wiki?curid=1453639", "title": "Ferrovia Sassari-Alghero", "text": "La ferrovia Sassari\u00a0\u2013 Alghero \u00e8 una linea ferroviaria locale a scartamento ridotto attiva in Sardegna. Realizzata negli anni ottanta dell'Ottocento, collega da allora i due centri pi\u00f9 popolosi del nord-ovest dell'isola.\nStoria.\nLa Sassari-Alghero nasce nell'ultima parte dell'Ottocento ad opera della Societ\u00e0 italiana per le Strade Ferrate Secondarie della Sardegna, col fine di collegare Alghero al capoluogo turritano e alla rete ferroviaria delle \"Ferrovie Reali Sarde\". La linea venne costruita a scartamento ridotto (950\u00a0mm) e a binario unico (che non verr\u00e0 in seguito mai elettrificato), come indicato nella concessione con cui il governo permetteva la costruzione delle prime ferrovie della rete secondaria isolana. Progettata dall'ingegnere Alfredo Cottrau, la Sassari-Alghero venne aperta al pubblico il 1\u00ba aprile 1889.\nNel 1921 alla SFSS subentrarono le Ferrovie Complementari della Sardegna, le quali nel 1933 passarono sotto il controllo azionario delle neonate Strade Ferrate Sarde, che avevano rilevato le altre due linee a scartamento ridotto del sassarese, la Sassari-Sorso e la Sassari-Tempio-Palau: sfruttando questo legame tra le due concessionarie ferroviarie la linea pass\u00f2 dalle FCS alle SFS, insieme alla Monti-Tempio, nel dicembre 1941.\nNel dopoguerra la linea fu interessata a lavori di sistemazione dell'armamento (col passaggio da rotaie da 27\u00a0kg/m a 36\u00a0kg/m) e vennero realizzate tre varianti al percorso, per complessivi 3310 metri di nuovo tracciato; tali interventi, a cui ne vanno sommati altri di rinforzo dei ponti e di aggiornamento dei sistemi di comunicazione tra gli impianti, furono effettuati tra il 1957 e il 1963.\nNello stesso periodo la ferrovia fu dotata di un nuovo parco treni a trazione diesel, che man mano sostitu\u00ec il vecchio materiale motore a vapore: il passaggio di consegne tra i due sistemi ebbe inizio il 12 maggio 1958 con il viaggio inaugurale sulla linea delle automotrici ADm che nei mesi successivi le SFS avrebbero introdotto anche nelle altre linee gestite dall'azienda. Gli interventi a linea e rotabili ebbero come risultato il quintuplicarsi dell'utenza nel giro di sei anni.\nUna nuova modifica al tracciato della ferrovia, lunga in origine 34,2\u00a0km, si ebbe nel 1988, quando il 5 aprile fu chiuso e in seguito smantellato il tratto tra Sant'Agostino e l'originaria stazione di Alghero (le cui strutture erano in gran parte state demolite gi\u00e0 nel 1981). La decisione fu presa per via dei rallentamenti che il transito dei treni nel centro cittadino causavano al traffico automobilistico oltre all'ostacolo che gli impianti ferroviari nel porto causavano allo sviluppo turistico. Tuttavia lo spostamento del capolinea dal centro alla periferia algherese ebbe ripercussioni negative sul numero di utilizzatori della ferrovia.\nNel 1989 la linea pass\u00f2 alla gestione governativa delle Ferrovie della Sardegna (dal 2008 ARST Gestione FdS): sotto questa amministrazione negli anni novanta furono effettuate importanti modifiche al tracciato, con la realizzazione di nuove varianti tra la fermata di Molaf\u00e0 e Olmedo per velocizzare le relazioni ed eliminare alcuni tratti tortuosi. L'inaugurazione del nuovo tracciato della linea avvenne il 17 dicembre 1996, e la lunghezza della ferrovia si ridusse a 30\u00a0km. Sempre risalente a quel periodo \u00e8 l'installazione del sistema ACEI-CTC per la gestione del movimento sulla ferrovia dalla stazione di Sassari.\nLa gestione della linea \u00e8 passata nel 2010 all'ARST, dopo che questa ha inglobato la vecchia ARST Gestione FdS. Sempre nel 2010 la linea \u00e8 stata rinnovata, con la sostituzione di lunghi tratti di binari e l'ammodernamento delle infrastrutture di servizio degli scali.\nCaratteristiche.\nLa ferrovia consiste in circa 30\u00a0km di linea a scartamento ridotto (950\u00a0mm) interamente a semplice binario non elettrificato, collegante la stazione di Alghero con quella di Sassari, quest'ultima posta lungo la linea RFI tra Ozieri-Chilivani e Porto Torres e capolinea delle linee ARST per Sorso e per Palau, garantendo il collegamento su ferro tra le due citt\u00e0 e l'interconnessione tra Alghero e la rete regionale del gruppo Ferrovie dello Stato Italiane. Riguardo l'infrastruttura ferroviaria, la linea \u00e8 armata con rotaie Vignoles da 36\u00a0kg/m installate su traversine biblocco in cemento armato. Il peso massimo assiale consentito \u00e8 di 98 kN; dal punto di vista della tortuosit\u00e0 del tracciato il raggio minimo delle curve \u00e8 di 100 metri.\nLe stazioni capolinea rappresentano anche i due estremi altimetrici, con Sassari punto pi\u00f9 alto (176 m s.l.m.) e Alghero pi\u00f9 basso (9\u00a0m s.l.m.), quest'ultima sino al 1988 era superata dalla dismessa stazione omonima del porto, situata a 2\u00a0m s.l.m.\nOltre ai due capolinea risultano attive per il servizio passeggeri le stazioni di Sassari Santa Maria, San Giorgio e Olmedo, attrezzate per gli incroci, oltre alle fermate di Molaf\u00e0, Arcone, Mamuntanas e Punta Moro. Dal punto di vista della direzione del movimento essa \u00e8 espletata localmente a Sassari e Alghero, mentre nelle stazioni intermedie \u00e8 gestita in remoto dal DCO ARST di Sassari tramite apparati ACEI-CTC elettromeccanici.\nPercorso.\nPartendo dalla stazione \"centrale\" di Sassari, su cui confluiscono anche la Ozieri Chilivani-Porto Torres di RFI e le altre linee sassaresi dell'ARST, la ferrovia procede verso sud-ovest con un costante andamento altimetrico discendente nel primo tratto, raggiungendo appena prima di abbandonare l'area ferroviaria cittadina la stazione di Sassari Santa Maria, originaria sede dei depositi della linea prima del trasferimento nello scalo ex SFS di via Sicilia e primo posto di blocco intermedio. Il binario si snoda verso la periferia di Sassari per poi raggiungere passando attraverso varie trincee alcune localit\u00e0 campestri del maggior comune del nord Sardegna, tra cui quella di Molaf\u00e0, dotata di fermata, dopo aver affiancato in questo tratto la linea RFI per Chilivani.\nIl tratto successivo si sviluppa in una gola calcarea con un andamento piuttosto tortuoso, sebbene addolcito dalle varianti degli anni novanta; all'epoca della trazione a vapore in questa area si trovava anche una fermata in corrispondenza di un rifornitore idrico in cui veniva effettuato il servizio viaggiatori. Il tracciato procede lungo la valle del rio Mascari, incrociato pi\u00f9 volte, giungendo alla stazione di San Giorgio nel territorio di Usini, realizzata per sostituire l'omonimo impianto poco distante isolato da una variante in viadotto, e come la precedente abilitata agli incroci tra convogli.\nDa San Giorgio alla successiva fermata di Arcone la linea intraprende una breve ascesa seguendo un percorso che \u00e8 stato realizzato ex novo negli anni novanta con l'eliminazione di un tratto curvilineo; riprendendo da Arcone in direzione sud-ovest il tracciato, anche in questo caso reso meno tortuoso da alcune varianti, inizia la definitiva discesa verso il mare e procedendo lungo le campagne della Nurra raggiunge Olmedo, unico centro intermedio attraversato dai binari, la cui stazione rappresenta inoltre il terzo punto di incrocio per i treni lungo la ferrovia.\nDa qui si procede con andamento rettilineo verso Alghero seguendo il tracciato originale restando ad ovest del monte Doglia: entrando nel territorio comunale algherese la linea attraversa la fermata (ex stazione) di Mamuntanas, incrociando poi il rio Serra, il quale dava il nome ad una fermata attiva nei primi decenni di attivit\u00e0 della ferrovia a poche centinaia di metri dal ponte sul torrente. Procedendo verso sud si raggiunge la fermata di Punta Moro, prima di imboccare due ampie curve che conducono nella citt\u00e0 sarda di lingua catalana, dove nel quartiere della Pietraia \u00e8 situato il capolinea di Alghero, in precedenza portante il nome di Sant'Agostino.\nSino al 1988 la linea da qui proseguiva seguendo il percorso della successiva via Castelsardo raggiungendo l'area del lido di San Giovanni, servito da una fermata, per poi immettersi nella via Garibaldi terminando dinanzi alla darsena, dove era edificata l'originaria stazione di Alghero, poi smantellata e tramutata in fermata nel 1981 e dismessa sette anni pi\u00f9 tardi.\nTraffico.\nL'ARST dal 2010 \u00e8 anche il gestore dei servizi ferroviari espletati lungo la linea. L'unica tipologia di relazioni commerciali che interessano la Sassari-Alghero \u00e8 di tipo viaggiatori per quanto riguarda il trasporto pubblico locale; sino alla fine del Novecento era inoltre attivo regolarmente il servizio merci, poi dismesso nel corso della gestione FdS.\nCon riferimento all'orario 2015 la linea \u00e8 servita nei giorni feriali da dodici coppie di corse tra Sassari e Alghero (e viceversa), mentre nei festivi sono attive nove coppie di relazioni tra aprile e settembre, rimpiazzate da sei coppie di autocorse sostitutive nei restanti mesi dell'anno."}
{"id": "1453640", "revid": "4106", "url": "https://it.wikipedia.org/wiki?curid=1453640", "title": "Oriali", "text": ""}
{"id": "1453641", "revid": "112160459", "url": "https://it.wikipedia.org/wiki?curid=1453641", "title": "Nasciturus pro iam nato habetur, quotiens de commodis eius agitur", "text": "Nasciturus pro iam nato habetur, quotiens de commodis eius agitur alla lettera \"Il nascituro venga considerato come se fosse gi\u00e0 nato, tutte le volte in cui si tratta del suo vantaggio\" \u00e8 una locuzione latina, usata in diritto romano, specialmente per la tutela dei diritti ereditari.\nIl nascituro \u00e8 privo di capacit\u00e0 giuridica; ciononostante dato che potr\u00e0 averla in futuro gli vengono riconosciuti una serie di diritti soggettivi. Viene infatti protetto dall'ordinamento giuridico in quanto considerato \"bene giuridico da tutelare\"\nAntecedenti.\nIl Diritto romano non considerava il nascituro come persona ragion per cui l'aborto era permesso nell'Antica Roma. D'altra parte, per\u00f2, gli si riconoscevano dei diritti (e - soprattutto - delle aspettative in termini di diritti soggettivi). Se per esempio una donna incinta veniva condannata alla pena capitale, l'esecuzione doveva essere successiva al parto. Ancora, se il padre era senatore al momento del concepimento del nascituro a quest'ultimo erano dovuti i privilegi di figlio del senato romano.\nProtezione giuridica.\nDiritto civile.\nIl Diritto civile adotta il concetto di nascituro per quanto attiene ad obblighi e diritti. Con le varianti dei singoli ordinamenti giuridici, il feto viene considerato tale fino alle 24 ore successive al parto \u00e8 questa una norma derivata dal diritto romano, tesa ad evitare il traspasso di beni e diritti ai neonati che decedono poche ore dopo la nascita.\nD'altro canto al nascituro vengono riconosciuti diritti della sfera civile. Primo fra tutti il diritto ad ereditare da suo padre nel caso in cui questi deceda durante la gestazione figlio postumo. In tal caso i beni del padre dovranno attendere che la gestazione giunga a termine e che il neonato acquisisca la personalit\u00e0 giuridica.\nBisogna sottolineare che nel primo paragrafo compare una lieve inesattezza: il riconoscimento della personalit\u00e0 giuridica del nascituro avviene infatti al momento della nascita; proprio come si afferma nella Dichiarazione dei Diritti del Bambino della ONU. In questa materia l'ordinamento giuridico dei singoli stati potr\u00e0 applicarsi in modo complementare."}
{"id": "1453643", "revid": "1573940", "url": "https://it.wikipedia.org/wiki?curid=1453643", "title": "Nanquan Beitui", "text": "Nanquan Beitui (\u5357\u62f3\u5317\u817f, Pugno del Sud, Calcio del Nord) \u00e8 un modo di dire che rimarca la distinzione tra gli stili marziali provenienti dal Nord e quelli provenienti dal Sud della Cina.\nSebbene nel Nord siano praticati stili quali il Chuojiao, il Chaquan o lo Huaquan che accordano alle tecniche di gambe un ruolo preponderante (il Chuojiao per esempio possiede 81 tecniche di gambe), ve ne sono altrettanti fondati sull'utilizzo preponderante degli arti superiori, quali Fanziquan, Piguaquan, B\u0101j\u00edqu\u00e1n, Tongbeiquan, ecc.\nD'altra parte certi stili del Sud sono famosi per le loro Tecniche di Gambe, per esempio il Gouquan che \u00e8 specializzato nel loro utilizzo nel combattimento al suolo, o come il Mojiaquan. Una differenza che si pu\u00f2 sottolineare invece tra stili del Nord e del Sud \u00e8 l'utilizzo del corpo e la mobilizzazione dell'energia. In effetti il Beiquan richiede il rilassamento del corpo, la concatenazione fluida delle tecniche ed il cercare l'allungamento per favorire lo stiramento dell'asse vertebrale e della cintura scapolare.\nIl proverbio pi\u00f9 completo sarebbe \u201cNanquan Beitui Dongqiang Xigun\u201d (\u5357\u62f3\u5317\u817f\u4e1c\u67aa\u897f\u68cd) cio\u00e8 \u201cPugni del Sud, calci del Nord, Lancia all'Est, Bastone all'Ovest\u201d, che addirittura ripartisce geograficamente anche le abilit\u00e0 nell'utilizzo di Lancia (qiang) e Bastone (gun).\nAltro.\nCon il titolo \"Nanquan Beitui \u5357\u62f3\u5317\u817f\" nel 1976 \u00e8 stato prodotto ad Hong Kong un film, dal titolo in Inglese \"Secret Rivals\" (ma anche \"Silver Fox Rivals\", \"Enter the Silver Fox\", \"The Northern Leg and Southern Fist\" ), della durata di 84 minuti, diretto da Wu Siyuan (\u5434\u601d\u8fdc), pi\u00f9 conosciuto come James Nam o See-Yuen Ng, ed interpretato da Liu Zhonglian (\u5218\u5fe0\u826f, John Liu) nei panni di Shao Yi-Fei, Jang Lee Hwang nei panni di Silver Fox, e con la partecipazione di Yuen Biao (\u5143\u5f6a, Yuan Biao)."}
{"id": "1453644", "revid": "287204", "url": "https://it.wikipedia.org/wiki?curid=1453644", "title": "Eftimie Murgu", "text": ""}
{"id": "1453646", "revid": "1573940", "url": "https://it.wikipedia.org/wiki?curid=1453646", "title": "Heliconiinae", "text": "Le Heliconiinae sono una sottofamiglia di lepidotteri, appartenente alla famiglia Nymphalidae."}
{"id": "1453658", "revid": "287204", "url": "https://it.wikipedia.org/wiki?curid=1453658", "title": "Gradinari", "text": ""}
{"id": "1453661", "revid": "690118", "url": "https://it.wikipedia.org/wiki?curid=1453661", "title": "Heinkel He 177 Greif (versioni)", "text": "In questa pagina vengono descritte le diverse versioni del bombardiere He 177 Greif.\nLa produzione del velivolo avvenne, in tempi diversi, negli stabilimenti Heinkel di Oranienburg e Marienehe e nello stabilimento Arado di Warnem\u00fcnde.\nVersioni operative.\nHe 177 A-0.\nI primi He 177 furono prodotti dalla Heinkel e dalla Arado che produssero trentacinque velivoli di pre-produzione designati He 177 A-0. Questi esemplari iniziarono a volare agli inizi del 1941. Erano dotati di una torretta dorsale motorizzata ma ad azionamento manuale situata dietro l'abitacolo, tre mitragliatrici nel muso e una in coda. Inoltre questi velivoli furono gli ultimi ad essere dotati di freni di picchiata che verranno eliminati su tutte le versioni successive. L'obbligo di dover effettuare attacchi in picchiata venne definitivamente revocato il 15 settembre del 1942.\nHe 177 A-1.\nA questi seguirono 135 esemplari di produzione o He 177 A-1 tutti prodotti dalla Arado. Il peso di questi velivoli aveva raggiunto i 30.000 kg ed avevano il timone di coda di forma arrotondata, che da questo momento in poi verr\u00e0 utilizzato su tutte le versioni successive. La A-1 venne prodotta a sua volta in quattro sottoversioni. La A-1/R1 era la versione bombardiere, la A-1/R2 era sempre una versione da bombardamento ma con la postazione difensiva posteriore della gondola ventrale sostituita da una posizione per il puntatore. La A-1/R3 era dotata, sotto la parte posteriore della fusoliera, di una postazione difensiva a controllo remoto armata con una mitragliatrice MG 151/13 da 13 mm. Infine la A-1/R4 aveva un cannoncino MG 151/20 nella postazione posteriore della gondola ventrale e di una torretta dorsale dotata di una MG 131. I primi He. 177 A-1 entrarono in servizio nel luglio del 1942. Dodici He 177 A-1 furono trasformati in distruttori (\"Zerst\u00f6rer\") a largo raggio, He 177 A-1/U2, montando due cannoni MG 101 sotto il muso.\nHe 177 A-3.\nAlla A-1 segu\u00ec la versione He 177 A-3 che venne realizzata dalla Arado e dalla Heinkel. La differenza principale con la A-1 era costituita dall'allungamento di 1,6 m della fusoliera subito dietro l'ala e dalla installazione di una torretta dorsale armata con due MG 131. Piccole modifiche furono effettuate anche alle gondole dei motori. Per trovare una soluzione ai problemi generati dal DB606 venne deciso di montare sulla versione A-3 il nuovo DB610 che prometteva una potenza di 2.950 hp (2.199 kW) al decollo e 3.100\u00a0hp (2.311\u00a0kW) a 2.000\u00a0m. Questo motore, per configurazione identico al DB606, era realizzato unendo due DB605. Il DB610 doveva essere il motore standard del velivolo dalla versione A-3 in avanti ma sui primi quindici esemplari, a causa della scarsit\u00e0 di DB605, venne montato ancora il DB606. Anche il DB610 per\u00f2 si rivel\u00f2 un motore piuttosto \"bizzoso\" e si ripresentarono molti dei problemi riscontrati con la precedente unit\u00e0. Come per la precedente A-1 anche la versione A-3 fu prodotta in diverse sottoversioni. La versione standard da bombardamento era la A-3/R1. La A-3/R2 era una versione dotata di un impianto elettrico migliorato e di una postazione difensiva modificata e armata con un cannone da MG 151 da 20 mm, al posto della precedente mitragliatrice, nella parte anteriore della gondola. Anche la postazione caudale venne riprogettata per permettere al mitragliere di svolgere il suo compito in posizione seduta. Anche per questa postazione venne adottato un singolo MG 151 da 20 mm al posto della precedente MG 131 da 13 mm. La A-3/R3 era una versione realizzata per fungere da piattaforma per il lancio della bomba radioguidata Henschel Hs 293 e disponeva del sistema di controllo e guida dell'ordigno del tipo \"Kehl-Stra\u00dfburg\". Il velivolo poteva trasportarne tre in totale, due sotto le ali e una sotto la fusoliera. La A-3/R4 era una versione migliorata della precedente R3. La gondola ventrale era stata allungata di 1,19\u00a0m in modo da incrementare lo spazio per l'operatore che doveva guidare la bomba e per i sistemi di controllo \"Kehl-Stra\u00dfburg\". La A-3/R5 era una versione da attacco al suolo dell'He 177 e ne vennero costruiti solo cinque esemplari. Era dotata di un cannone da 75 mm BK montato, insieme al caricatore, nella gondola ventrale. L'He 177 A-3/R7 era la sottoversione aerosilurante e bombardamento a lungo raggio. Come aerosilurante l'armamento principale sarebbe stato costituito dal siluro di produzione italiana L5. Ne vennero realizzati solo tre esemplari anche perch\u00e9 la capacit\u00e0 di trasporto del carico bellico era limitata al solo vano bombe posteriore, essendo quello anteriore utilizzato per ospitare un ulteriore serbatoio di carburante.\nHe 177 A-5.\nLa versione successiva ad entrare in servizio fu la A-5 nell'ottobre del 1943. Questa versione, He 177 A-5/R1, era ottimizzata per il trasporto di grandi carichi esterni quali le bombe radioguidate HS 293 o la bomba Ruhrstahl SD 1400 Fritz X e aveva una capacit\u00e0 di trasporto aumentata a 2.800\u00a0kg. Per svolgere questi compiti la struttura alare venne rinforzata e gran parte dei flap furono rimossi e si montarono dei punti di attacco alari. I motori rimasero i DB610. Le altre sottoversioni realizzate furono la A-5/R2, che manteneva la gondola ventrale divisa in tre sezioni ma con i portelli della sezione anteriore bloccati in posizione chiusa. Su questa sezione era montato un punto di attacco esterno. Sulla He 177 A-5/R5, della quale venne completato un solo esemplare, venne montata ulteriore postazione difensiva a controllo remoto, armata con una mitragliatrice da 13 mm, sotto la parte posteriore della fusoliera. La A-5/R6, un solo esemplare costruito, aveva due sezioni della gondola ventrale chiuse. La A-5/R7 era dotata di cabina pressurizzata mentre la A-5/R8 aveva, in coda e sul muso, una postazione difensiva a controllo remoto.\nVersioni sperimentali.\nAltre versioni del velivolo vennero ipotizzate ma rimasero allo stadio di prototipo.\nHe 177 A-2.\nL'He 177 A-2 doveva essere la versione da bombardamento da alta quota del velivolo ma non venne realizzata.\nHe 177 A-4.\nUn successivo sviluppo doveva essere costituito dalla versione A-4, specificatamente progettata per operare ad alta quota. Successivamente designato He 274 il prototipo verr\u00e0 completato in Francia, dove era in costruzione al momento dell'arrivo delle truppe alleate, come AAS.A1.A solo dopo la fine del conflitto. Sembra che questo velivolo sia stato demolito nel 1953.\nHe 177 A-6.\nLa A-6/R1, sei esemplari realizzati trasformando dei precedenti A-3 e A-5, era dotata di corazzature incrementate e armamento difensivo potenziato con quattro mitragliatrici nella postazione di coda. La capacit\u00e0 di trasporto del carico bellico era stata aumentata a 3.500\u00a0kg. La A-6/R2 aveva la parte anteriore della fusoliera riprogettata ed armamento nuovamente incrementato da una mitragliatrice MG 131 montata nella postazione inferiore anteriore. La postazione anteriore superiore venne armata con un cannone MG 151 mentre in coda venne adottata una torretta HDL81 armata con quattro mitragliatrici. Ne venne costruito un solo esemplare.\nHe177 A-7.\nLa He 177 A-7, ottenuta trasformando degli He 177 A-5, era dotata di una maggiore apertura alare, 36 metri, e avrebbe dovuto montare i nuovi motori DB613 che dovevano fornire 3.600\u00a0hp (2.684\u00a0kW). Il carico bellico trasportabile era ora di 4.200\u00a0kg. Venne realizzata in sei esemplari ottenuti dalla trasformazione di altrettanti A-5 dotati di motori DB610.\nHe 177 A-8.\nL'He 177 A-8 era la versione \"quadrimotore\" del velivolo. Per cercare di risolvere i problemi generati dai propulsori si pass\u00f2 ad una configurazione pi\u00f9 convenzionale con quattro motori BMW 801E montati in gondole singole. Successivamente venne ridesignata He 177 B-5. Il B-5 effettu\u00f2 il primo volo nell'agosto del 1944. Furono tre gli esemplari trasformati l'He 177 V9, un velivolo della versione A-0, l'He 177 V101 (ex A-3) e He 177 V102 (ex A-5). Nonostante gli sforzi la produzione della versione B-5 era per\u00f2 gi\u00e0 stata cancellata il 26 giugno del 1944.\nHe 177 A-10.\nLa versione A-10 doveva essere sempre motorizzata con quattro BMW801E e sarebbe stata ottenuta dalla trasformazione dei velivoli della versione A-7. Successivamente venne designata He 177 B-7."}
{"id": "1453664", "revid": "599013", "url": "https://it.wikipedia.org/wiki?curid=1453664", "title": "Gr\u0103dinari", "text": "Il toponimo Gr\u0103dinari pu\u00f2 riferirsi a diverse localit\u00e0 della Romania:"}
{"id": "1453666", "revid": "4106", "url": "https://it.wikipedia.org/wiki?curid=1453666", "title": "Antognoni", "text": ""}
{"id": "1453667", "revid": "339392", "url": "https://it.wikipedia.org/wiki?curid=1453667", "title": "Jagiellonia Bialystok", "text": ""}
{"id": "1453669", "revid": "131358", "url": "https://it.wikipedia.org/wiki?curid=1453669", "title": "Odra Wodzislaw Slaski", "text": ""}
{"id": "1453671", "revid": "287204", "url": "https://it.wikipedia.org/wiki?curid=1453671", "title": "Luncavita", "text": ""}
{"id": "1453672", "revid": "287204", "url": "https://it.wikipedia.org/wiki?curid=1453672", "title": "Ruch Chorzow", "text": ""}
{"id": "1453673", "revid": "1494169", "url": "https://it.wikipedia.org/wiki?curid=1453673", "title": "Twentieth Century Man", "text": "Twentieth Century Man (\"uomo del XX secolo\" in lingua inglese) pu\u00f2 riferirsi a:"}
{"id": "1453674", "revid": "599013", "url": "https://it.wikipedia.org/wiki?curid=1453674", "title": "Luncavi\u021ba", "text": "Il toponimo Luncavi\u0163a pu\u00f2 riferirsi a diverse localit\u00e0 della Romania:"}
{"id": "1453675", "revid": "628767", "url": "https://it.wikipedia.org/wiki?curid=1453675", "title": "Provincia di Cercado (Beni)", "text": "Cercado \u00e8 una provincia della Bolivia sita nel Dipartimento di Beni. Il capoluogo \u00e8 San Javier\nSuddivisione amministrativa.\nLa provincia \u00e8 suddivisa in due comuni:"}
{"id": "1453676", "revid": "599013", "url": "https://it.wikipedia.org/wiki?curid=1453676", "title": "Fosco Giannini", "text": "Biografia.\nFosco Giannini ha sempre lavorato nella Sanit\u00e0 Pubblica, con periodi presso la Clinica Medica dell\u2019Universit\u00e0 di Ancona e pi\u00f9 lunghi periodi nei reparti di Radiologia del Pronto Soccorso, di Radiologia Ossea, Neuroradiologia e Angioplastica di Ospedali di Ancona e provincia. Iscritto al PCI di Castelfidardo (Ancona) sin dagli anni settanta, Fosco Giannini si batte, in un\u2019area interna di grande minoranza, contro i processi di \u201csocialdemocratizzazione\u201d che attraversano il Partito e dai primi anni ottanta fa parte di quell\u2019area nazionale del PCI che si organizza attorno alla rivista \u201cInterstampa\u201d ( della cui redazione Giannini \u00e8 tra i pi\u00f9 giovani membri), area politica e rivista guidate da dirigenti di spicco dell\u2019ala leninista del PCI che gi\u00e0 dalla fine degli anni cinquanta erano legati a Pietro Secchia, come Alessandro Vaia, Arnaldo Bera, Giuseppe Sacchi, Sergio Ricaldone e da intellettuali del calibro di Enzo Santarelli, Ludovico Geymonat e Ambrogio Donini. Nella seconda met\u00e0 degli anni \u201980 \u00e8 segretario regionale del Centro Culturale \u201cAntonio Pesenti\u201d, delle Marche, Centro Culturale che avrebbe poi largamente contribuito alla costituzione di Rifondazione Comunista nelle Marche.\nMilitanza comunista e \u201cvocazione\u201d alla letteratura segnano gi\u00e0 da allora il cammino di Giannini, che a poco pi\u00f9 di vent\u2019anni pubblica quattro raccolte poetiche (\"S\u2019agap\u00f2, Lo strano Lazzaro, Metope e Borea\"). La raccolta \"Lo strano Lazzaro\", tra l\u2019altro, verr\u00e0 positivamente recensita dal grande poeta Franco Scataglini. \nDopo la battaglia politica contro lo scioglimento del PCI e contro l\u2019area \u201cocchettiana\u201d di maggioranza del Partito, Giannini \u00e8 tra i giovani fondatori nazionali del Movimento per la Rifondazione Comunista, poi PRC, partito del quale sar\u00e0 segretario della Federazione provinciale di Ancona, membro del Comitato Centrale e della Direzione Nazionale. Come responsabile per i rapporti con l\u2019Europa, all\u2019interno del Dipartimento Esteri del PRC, Giannini collabora per diversi anni con i pi\u00f9 importanti quotidiani comunisti europei e con riviste politico-teoriche comuniste, pacifiste e di sinistra di tutta Europa. Scrive, tra l\u2019altro, su \u201cRizospastis\u201d, il giornale del Partito Comunista di Grecia (KKE), su \u201cNeues Deutschland\u201d, il giornale del Partito del Socialismo Democratico tedesco (PDS), su \u201cTransfrontaliero\u201d, il giornale del Partito Svizzero del Lavoro, su \u201cLibert\u00e0\u201d, del Partito Comunista Ungherese, su \u201cAvant\u201d (l\u2019organo politico del Partito dei Comunisti di Catalogna), su \u201cAvante!\u201d (il settimanale del Partito Comunista Portoghese), su \u201cMundo Obrero\u201d (l\u2019organo del Partito Comunista di Spagna) e, in Italia, \u00e8 membro delle redazioni di \u201cMarxismo Oggi\u201d, di \u201cLiberazione\u201d, \u201cComunisti Oggi\u201d, collaboratore de \u201cil Manifesto\u201d, de \u201cLa Rinascita della Sinistra\u201d, de \u201cIl Calendario del Popolo\u201d e di altre riviste comuniste, pacifiste e di sinistra italiane. \nLavora a Parigi con \u201cCorrespondances Internationales\u201d, una rivista con sede nella capitale francese e collaborazioni di dirigenti e intellettuali comunisti e antimperialisti di ogni continente, tradotta in diverse lingue ed inviata in diverse aree del mondo. Direttore per circa dodici anni della prestigiosa rivista internazionale e internazionalista \"L\u2019Ernesto\u201d (dove scrivono tra i maggiori dirigenti e intellettuali comunisti, di sinistra e progressisti italiani e del mondo \u2013 da Domenico Losurdo a Manlio Dinucci, da Luciano Canfora a Lucio Magri e Luciana Castellina, da Gianni Min\u00e0 a Raniero La Valle, da Rossana Rossanda ad Alessandra Riccio, da Giorgio Nebbia ad Alex Zanotelli, da Gianni Rinaldini a Francesca Re David, da Samir Amin a Noam Chomsky e Gennadij Zjuganov, dal Generale Giap a Georges Labica e tanti altri), Giannini \u00e8 anche, per alcuni anni, direttore del mensile \u201cNuovAncona\u201d. Nel 2006, candidato in Calabria, viene eletto al Senato della Repubblica, dove svolge il ruolo di capogruppo in Commissione Difesa. \nCome Senatore si distingue per le molte lotte a fianco delle lavoratrici e dei lavoratori calabresi e contro la \u2019ndrangheta, specie quella infiltrata tra le piccole fabbriche e aziende; si distingue per la dura battaglia (condotta da solo, in Senato, e vinta) per ottenere finanziamenti, all\u2019inizio negati, per la gravissima alluvione del 2006 a Vibo Valentia; per la battaglia contro le spese militari; contro lo \u201cscudo stellare\u201d USA in Europa; contro la guerra imperialista in Afghanistan; per l\u2019impegno contro le politiche di tagli alle pensioni; per la costruzione (lavoro condotto assieme alla senatrice Lidia Menapace) di un sindacato democratico e di sinistra per i soldati, i marinai, i carabinieri, gli agenti di polizia e della finanza; per il famoso intervento in Aula in difesa della Rivoluzione d\u2019Ottobre, per il quale subisce minacce da parte delle forze leghiste e fasciste. Non viene candidato alle elezioni politiche del 2008.\nEntrato nel PdCI nel 2011, ne \u00e8 segretario regionale delle Marche. \nDal 2013 al 2015 \u00e8 membro della segreteria nazionale del PdCI, di cui \u00e8 responsabile del Lavoro di Massa. Tra i maggiori protagonisti nazionali del progetto politico dell\u2019\u201cunit\u00e0 dei comunisti\u201d in un solo partito e dell\u2019unit\u00e0 d\u2019azione delle forze della sinistra italiana, Giannini \u00e8 tra i fondatori nazionali, nel 2016, dell\u2019odierno Partito Comunista Italiano (PCI), di cui fa parte sin dall\u2019inizio della segreteria nazionale con l\u2019incarico di responsabile del Dipartimento Esteri. In questa veste, dal 2016 sino al 2019 ha, tra l\u2019altro, organizzato e diretto circa 60 iniziative di lotta, presidii, manifestazioni e convegni contro le basi NATO e USA in Italia. Nel 2013 pubblica un libro di questioni politiche e teoriche (\u201cDa una parte della barricata\u201d, edito da \u201caffinit\u00e0 elettive\u201d). \nNel 2017 e nel 2018 pubblica due raccolte di poesie (\u201cPoesie in forma di popolo\u201d e \u201cInguria\u201d, entrambe pubblicate da \u201cLa Citt\u00e0 del Sole\u201d) da cui sono stati tratti dei fortunati recital teatrali. Nel gennaio del 2019 \u00e8 uscito un libro da lui curato e concluso (\u201cLa Cina della Nuova Era. Viaggio nel 19\u00ba Congresso del Partito Comunista Cinese\u201d), anch\u2019esso edito da \u201cLa Citt\u00e0 del Sole\u201d. Il lavoro a cui ora Fosco Giannini si sta dedicando \u00e8 la pubblicazione di un saggio sulla moderna forma-partito comunista scritto da \u00c1lvaro Cunhal (1913-2005, uno dei pi\u00f9 grandi dirigenti del movimento comunista europeo e gi\u00e0 Segretario del Partito Comunista Portoghese), inedito in Italia. Dal 2020 \u00e8 direttore della rivista comunista e internazionalista on line \u201cCumpanis\u201d."}
{"id": "1453677", "revid": "102728638", "url": "https://it.wikipedia.org/wiki?curid=1453677", "title": "Curator ventris", "text": "Curator ventris alla lettera \"curatore del ventre\". Il diritto romano, grazie ad un intervento pretorio, prevedeva per il nascituro istituito erede o beneficiario di un legato, la figura di un \"curatore speciale\", con il compito di conservare i beni che sarebbero spettati al nascituro; in particolare, adempiendo ai debiti inerenti a penalit\u00e0 e pegni e stabilendo gli alimenti per la donna (in materia; Gaio, D. 37,9,5).\nTale istituto nacque nel sistema giuridico romano durante il periodo della Repubblica e alla donna in attesa di un bambino doveva essere garantito ogni genere di sostentamento, ad esempio, alimenti, vestiti e domicilio: precisamente il \"curator ventris\" deve assicurare alla donna incinta \"cibum, potum, vestitum, tectum\", anche al fine di tutelare la dignit\u00e0 di lei (Ulpiano, Digesto 37,9,1,19). I giuristi romani spiegano anche i motivi, concernenti non solo la \"familia\" e i \"parentes\" (genitori) ma anche e soprattutto la \"res publica\", per i quali devono essere assicurati gli alimenti al concepito: \u00abnon dubitiamo che il Pretore debba venire in aiuto anche del concepito, tanto pi\u00f9 che la sua causa \u00e8 pi\u00f9 da favorirsi che quella del fanciullo: il concepito infatti \u00e8 favorito affinch\u00e9 venga alla luce, il fanciullo affinch\u00e9 sia introdotto nella famiglia; questo concepito infatti si deve alimentare perch\u00e9 nasce non solo per il genitore, cui si dice appartenere, ma anche per la \"res publica\"\u00bb (Ulpiano Digesto 37,9,1,15). A tale proposito Eva Cantarella approfondisce lo studio delle regole per il controllo dei ventri e inizia la sua trattazione dalla definizione del termine \"venter,\" inteso come feto contenuto nel ventre materno. Nel linguaggio giuridico \"venter\" era il feto e, per metonimia, era anche la donna e su di essi il marito esercitava un potere assoluto, anche dopo un eventuale divorzio o dopo la sua morte. In questi casi il diritto romano prevedeva la nomina di un \"curator ventris\" che aveva il compito di impedire che la donna abusasse della sua condizione di \"venter.\" Pertanto egli si preoccupava che la donna non abortisse e, soprattutto che non simulasse di essere in stato di gravidanza. A tale scopo fu emanato gi\u00e0 dal III secolo a.C. e codificato nel 130 d.C., \"l\u2019Editto del pretore urbano\", che prevedeva una serie di controlli meticolosi sul \"venter.\" La \"custodia ventris\" era nell'interesse del marito, della famiglia e della citt\u00e0, come dimostrato dalle norme imposte dall'Editto del \"praetor urbanus.\" In \"Digesto 25, 4,1,\" al magistrato spettava il controllo del \"venter\" sia della donna divorziata sia della donna vedova. Nel caso della donna vedova il pretore doveva seguire il procedere della gravidanza e assicurarsi che il parto avvenisse in un luogo sicuro e alla presenza di persone che potevano garantire sulla regolarit\u00e0 dell'evento. Inoltre, alla nascita del bambino il pretore era tenuto a scegliere la persona a cui affidarlo, se non gi\u00e0 indicata dal marito prima della sua morte. La gravidanza, quindi, non era un fatto privato ma una questione di Stato."}
{"id": "1453686", "revid": "1573940", "url": "https://it.wikipedia.org/wiki?curid=1453686", "title": "Nymphalinae", "text": "Le Nymphalinae , sono una sottofamiglia di Lepidotteri appartenenti alla famiglia Nymphalidae."}
{"id": "1453687", "revid": "1543377", "url": "https://it.wikipedia.org/wiki?curid=1453687", "title": "Royal Mile", "text": "The Royal Mile \u00e8 il nome popolare per una successione di strade che tagliano la citt\u00e0 vecchia di Edimburgo e collega il Castello all'Holyrood Palace.\nCome dice il nome, il \"Royal mile\" \u00e8 una strada che taglia in due la vecchia citt\u00e0 e collega i due monumenti pi\u00f9 importanti di Edimburgo. Essa \u00e8 lunga circa un miglio scozzese. Assume diverse denominazioni e dalla sommit\u00e0 del Castello prende i nomi di \"Castle Esplanade\", \"Castlehill\", \"Lawnmarket\", \"High Street\", \"Canongate\" e \"Abbey Strand\". \u00c8 la strada della citt\u00e0 vecchia pi\u00f9 trafficata, frequentata soprattutto dai turisti, e rivaleggia con \"Princess street\" la strada degli acquisti sita nella nuova citt\u00e0 di Edimburgo.\nCastle Esplanade e Castlehill.\nThe Castle Esplanade, una grande piazza antistante l'ingresso del Castello, venne realizzata, nel XIX secolo, per usi militari. Essa \u00e8 sede dell'annuale Edinburgh Military Tattoo.\nDalla Castle Esplanade, un breve tratto di strada, denominato Castlehill, \u00e8 dominato dalla \"St John's Church\" ora sede della direzione del Festival di Edimburgo. Su questo tratto di strada si trovano anche la \"General Assembly Hall of the Church of Scotland\" e il \"New College di Edimburgo\" oltre che alla sede dello \"Scottish Parliament\".\nLawnmarket.\nIl \"Lawnmarket\", che era la strada dei venditori di stoffe, \u00e8 sede di negozi di souvenir per turisti. Su questo tratto di strada, che incrocia con \"Bank street\", esistono l'edificio barocco della \"Bank of Scotland\" e una costruzione risalente al XVII secolo, la \"Gladstone's Land\".\nHigh Street.\nLa \"High street\", durante l'annuale svolgimento del Festival, diventa il centro della citt\u00e0 cos\u00ec com'\u00e8 brulicante di turisti, artisti e musicisti di strada in ogni ora del giorno e della notte.\nSu questo tratto di strada ha sede l\"'High Court of Justiciary\" e quindi la \"Parliament Square\" sede dell'antico Parlamento scozzese che qui ebbe sede dal 1630 al 1707. Sulla piazza \u00e8 \"St Giles Cathedral\" la cattedrale di Edimburgo.\nPresso la porta ovest della \"cattedrale di St Giles\" vi \u00e8 un mosaico, a forma di cuore costruito sul marciapiede, che segna il luogo dove esisteva la vecchia prigione di \"Tolbooth\". I prigionieri dell'epoca erano usi sputare prima di entrare nella prigione e questa tradizione \u00e8 mantenuta da alcuni abitanti di Edimburgo che sputano sul mosaico in segno di buon augurio. Di fronte alla cattedrale vi \u00e8 il palazzo della municipalit\u00e0 di Edimburgo.\nIl tratto pi\u00f9 trafficato del \"Royal mile\" \u00e8 l'incrocio con \"The Bridges\", la strada che scavalcando la ferrovia, conduce a \"Princess street\".\nProseguendo per la \"High street\" si incontra la casa di John Knox. Dopo questo monumento si raggiungono gli antichi limiti della citt\u00e0. Qui esiste il \"World's End Pub\", cosiddetto in quanto a quel tempo questo era l'estremo limite della citt\u00e0. Al di l\u00e0 vi erano i terreni di propriet\u00e0 della \"Holyrood Abbey\".\nCanongate.\nDopo l'incrocio, il \"Royal Mile\" continua su \"Canongate\", che significa strada dei monaci. Essa continua a scendere verso il \"Palazzo di Holyroodhouse\" e le rovine della \"Holyrood Abbey\".\nAbbey Strand.\nL'Abbey Strand \u00e8 il tratto finale della strada che porta all'ingresso dell\"'Holyrood Palace\"."}
{"id": "1453689", "revid": "110157", "url": "https://it.wikipedia.org/wiki?curid=1453689", "title": "Mercury Marine", "text": "La Mercury Marine, fondata nel 1939, produce motori marini con i marchi \"Mercury\", \"Mercury Racing\", \"MerCruiser\" e \"Mariner outboards\" (per i mercati esterni agli USA). Inoltre fanno parte della \"Mercury Marine\" le aziende Quicksilver (Marine parts &amp; accessories), Arvor &amp; Black Fin (imbarcazioni) e CMD (Cummins MerCruiser Diesel). Tra le aziende del gruppo ci sono anche la \"Mercury Precision Parts and Accessories\", la \"Mercury Jet Drives\" (motori jet anzich\u00e9 ad elica) e la \"Mercury Propellers\" (produzione propria di eliche per motori fuoribordo e entrofuoribordo da 20 a 1200 cavalli).\nLe vendite maggiori del gruppo si registrano tra i motori fuoribordo.\nLa Mercury Marine \u00e8 una divisione della Brunswick Corporation, di Lake Forest (Illinois), USA.\nStoria.\nLa Kiekhaefer Mercury venne fondata nel 1939 dall'ing. Carl Kiekhaefer dopo l'acquisizione di un piccolo costruttore di motori fuoribordo di Cedarburg (Wisconsin). Kiekhaefer ebbe l'idea originale di creare una societ\u00e0, la Kiekhaefer Corporation, per fabbricare separatori magnetici per l'industria. L'acquisto comprendeva un numero di 300 motori difettati da aggiustare. Kiekhaefer e collaboratori ripararono i motori e li vendettero alla Montgomery Ward. I motori furono talmente buoni che ne ordinarono altri. Kiekhaefer inizi\u00f2 quindi a progettare motori ex novo, meglio dei competitori; adott\u00f2 il logo del Dio mitologico Mercurio.\nKiekhaefer ricevette oltre 16.000 ordini al New York Boat Show del 1940.\nProduzione.\nLa Mercury si avvale della giapponese Tohatsu per la produzione di motori fuoribordo sotto i 30 cv, produce motori anche in Cina e nel proprio quartier generale di Fond du Lac nel Wisconsin, dove sono concentrate le produzioni dei motori sopra i 100 cv.\nFuoribordo.\nLa gamma dei motori della \"Mercury Outboards\" va dai 2,5 ai 450 cavalli, divisi in 4 categorie: \nI motori con potenze inferiori ai 30 cv sono prodotti dall'azienda giapponese Tohatsu, mentre la \"Mercury Racing Outboards\" si occupa della produzione dei motori da 300 a 1200 cavalli (anche entrobordo).\nMercury Verado 350 - 400R.\nIl Mercury Verado 350, introdotto nel 2008, \u00e8 un motore da 2600cm\u00b3 con 6 cilindri disposti in linea, in grado di sviluppare 350 cavalli. \u00c8 sovralimentato con compressore volumetrico, overboost e scambiatore di calore (come anche i modelli di potenza inferiore). Questo motore \u00e8 stato prodotto dal reparto sportivo Mercury Racing. Sostituito poi nel 2015 con la versione 400R da ben 400 cavalli che porta nuovamente il marchio americano leader assoluto nel primato di potenza dei fuoribordo.\nEntrobordo ed Entrofuoribordo.\nLa divisione \"MerCruiser\" produce motori entrobordo ed entrofuoribordo benzina e diesel.\nBenzina.\nI motori MerCruiser a benzina entrobordo, venduti anche come entrofuoribordo, hanno potenze che vanno dai 260 cavalli fino ai 420. \nMolti motori a benzina, ad esempio il 4.3L, nati a carburatore, sono stati prodotti ad iniezione MPI (multiport), elettronici, per consentire minori emissioni e consumi.\nDiesel.\nI motori marini diesel sono prodotti dalla \"Cummins MerCruiser Diesel\" (CMD), una joint venture tra Mercury Marine-MerCruiser e Cummins.\nGruppi poppieri.\nI gruppi poppieri sono prodotti dalla MerCruiser:"}
{"id": "1453692", "revid": "167080", "url": "https://it.wikipedia.org/wiki?curid=1453692", "title": "Astrea (mitologia)", "text": ""}
{"id": "1453693", "revid": "110157", "url": "https://it.wikipedia.org/wiki?curid=1453693", "title": "Introduzione alla filosofia matematica", "text": "Introduzione alla filosofia matematica \u00e8 un'opera del filosofo gallese Bertrand Russell. Si propone di esporre i pi\u00f9 basilari concetti che stanno alla base della matematica. Fu scritta durante il periodo di carcerazione scontato dall'autore per la sua partecipazione al movimento pacifista inglese durante la prima guerra mondiale. \nLa trattazione \u00e8 operata in una forma adatta ai non addetti ai lavori, evitando l'uso della simbologia pi\u00f9 propria della materia e rinviando a \"Principia Mathematica\" per l'approfondimento degli aspetti tecnici pi\u00f9 complessi. \nIl libro si sviluppa attraverso l'analisi di diversi argomenti, a ciascuno dei quali \u00e8 dedicato un capitolo; tale percorso arriva in conclusione a mostrare l'arbitrariet\u00e0 che secondo l'autore \u00e8 presente in ogni tentativo di marcare un confine tra logica e matematica.\nL'indice dei capitoli:"}
{"id": "1453694", "revid": "599013", "url": "https://it.wikipedia.org/wiki?curid=1453694", "title": "Ocna", "text": "Il toponimo Ocna (dal romeno \"Ocn\u0103\", miniera di sale e, per estensione, prigione) fa parte della denominazione di diverse localit\u00e0 della Romania:\nOcna, \u00e8 inoltre un personaggio di cui si racconta nella mitologia greca"}
{"id": "1453698", "revid": "767487", "url": "https://it.wikipedia.org/wiki?curid=1453698", "title": "Poppea... una prostituta al servizio dell'impero", "text": "Poppea... una prostituta al servizio dell'impero \u00e8 un film del 1972 diretto da Alfonso Brescia.\nTrama.\nRoma imperiale: Ottone e Savio, perdigiorno di professione, capitano alla corte di Nerone, dove vengono scambiati per valorosi pretoriani e coinvolti in pericolose cospirazioni. E con l'arrivo di Poppea, tutto si \u00e8 aggiustato."}
{"id": "1453701", "revid": "1573940", "url": "https://it.wikipedia.org/wiki?curid=1453701", "title": "Satyrinae", "text": "Le Satyrinae , sono una sottofamiglia di lepidotteri appartenenti alla famiglia Nymphalidae."}
{"id": "1453706", "revid": "1586642", "url": "https://it.wikipedia.org/wiki?curid=1453706", "title": "Lirinia", "text": "Lirinia \u00e8 il nome con cui \u00e8 conosciuta la conurbazione sorta a partire dal dopoguerra attorno alle citt\u00e0 di Isola del Liri e Sora. Oltre alle due principali citt\u00e0 che la compongono, interessa anche i comuni di Broccostella e Castelliri. Marginalmente si sviluppa nei comuni di Arpino (Carnello), Campoli Appennino, Pescosolido senza per\u00f2 includerne i centri urbani.\nSe ci si riferisce al tentativo fallito di creare un'unica realt\u00e0 amministrativa, che avrebbe dovuto chiamarsi Lirinia, questa comprendeva il comune di Arpino e non gi\u00e0 i comuni di Campoli Appennino e Pescosolido. \nStoria ed urbanistica.\nContinuit\u00e0 storica.\nLa maggior parte dei comuni che circondano la citt\u00e0 di Sora per anni hanno seguito le sorti della citt\u00e0: accade spesso che un centro principale attiri attorno a s\u00e9 i centri minori vicini, condizionandone gli eventi politici e le caratteristiche culturali. Nel 1167 Pescosolido e Brocco furono assegnati al territorio della citt\u00e0 di Sora, a cui gi\u00e0 apparteneva \"Isola\". Le tracce di questi legami storici sono sopravvissute almeno fino agli inizi del XX secolo.\nLa prima proposta (1927).\nAllorch\u00e9 fu istituita la provincia di Frosinone, il comune di Sora per poter conservare l'egemonia politica e geografica che aveva avuto fino ad allora nella valle del Liri, soppresso il circondario, avanz\u00f2 la proposta di creare un'unica realt\u00e0 amministrativa con i comuni di Isola del Liri, Pescosolido, Campoli Appennino, Broccostella e Fontechiari, come avveniva contemporaneamente in molti altri comuni italiani che fecero propri i piani di ruralizzazione del fascismo, oggi tutti capoluogo di provincia (Verbania da \"Intra\" e \"Pallanza\", Viterbo, L'Aquila, Rieti, Imperia da \"Oneglia\" e \"Porto Maurizio\", Aterno da \"Castellammare\" e \"Pescara\"). Fu emesso anche un Decreto di Legge del 22 marzo 1927, poi disapprovato: l'ispettore ministeriale incaricato di valutare la proposta bocci\u00f2 il progetto, adducendo come motivazione la scarsa armonia tra Sora e Isola e delle presunte \u00abdifferenze etniche\u00bb. Nello stesso periodo fu fondata la localit\u00e0 \"Madonna della Stella\", oggi sede comunale di Broccostella, e una targa commemora ancora l'evento.\nIn risposta agli eventi che seguirono l'istituzione della provincia di Frosinone il poeta Riccardo Gulia dedic\u00f2 dei versi alla citt\u00e0 di Isola del Liri, con i quali prendeva parte nel dibattito istituzionale promuovendo la fusione delle due citt\u00e0 e declamando i vantaggi che ne sarebbero seguiti per tutto il territorio.\nDopoguerra.\nIl nome dell'agglomerato urbano si \u00e8 imposto allorch\u00e9 nel 1986, per iniziativa del suo ideatore e da sempre animatore Bruno Magliocchetti fu lanciata la prima proposta di fusione in un'unica amministrazione municipale dei comuni che ne sono compresi: Lirinia, in riferimento al fiume Liri che percorre interamente il territorio interessato. Nel 1990 fu avanzata una seconda proposta dal senatore Bruno Magliocchetti. Oggi gli abitanti sarebbero oltre 44.000 e costituirebbe il secondo centro urbano della provincia di Frosinone dopo il capoluogo. \nLa parola Lirinia era stata coniata da Antonio Calabrese, nato a Sora il 10 agosto del 1932 e da lui data ad una squadra di calcio nella quale egli stesso giocava, (poco pi\u00f9 che sedicenne), come risulta da un giornalino locale, Sora sport, che il predetto aveva ideato agli inizi del 1949. Compare per la prima volta nel numero del 4 aprile del 1949. Nei numeri successivi il nome Lirinia compare sempre sia nei resoconti delle partite che nelle classifiche. Il giornalino ebbe ampia diffusione in tutto il territorio e nei comuni vicini a Sora, quelli successivamente interessati nella fusione amministrativa di cui fu ideatore e promotore il Senatore Bruno Magliocchetti.\nIl referendum.\nIl 21 aprile 1991, per la sua istituzione fu indetto dalla Regione Lazio un apposito Referendum popolare con il seguente quesito:\nche ottenne il seguente risultato:\nLa regione Lazio, pertanto, con Decreto del Presidente della Giunta regionale 12 giugno 1991, n. 1062 accolse il quesito, \u00ab\"avendo ottenuto il parere favorevole della maggioranza dei voti validamente espressi\"\u00bb. Il Consiglio regionale del Lazio per\u00f2, nella seduta dell'11 dicembre 1991, respinse la proposta di legge collegata al \"referendum\", volta all'istituzione del \"comune di Lirinia\", perch\u00e9 consider\u00f2 puramente \"consultivo\" il risultato referendario, determinando una vivace protesta da parte delle popolazioni locali interessate.\nSituazione attuale.\nAttualmente le proposte di costituzione della nuova realt\u00e0 municipale si affiancano a quelle dell'istituzione della provincia del Lazio meridionale, dove, su esplicita richiesta dei politici locali, le citt\u00e0 dell'agglomerato dovranno costituirne parte integrante come capoluogo insieme a Cassino e Formia-Gaeta"}
{"id": "1453708", "revid": "163066", "url": "https://it.wikipedia.org/wiki?curid=1453708", "title": "Rusca", "text": ""}
{"id": "1453709", "revid": "2036605", "url": "https://it.wikipedia.org/wiki?curid=1453709", "title": "Ceionio Rufio Albino (console 335)", "text": "Albino era il figlio del console del 311 e del 314 Gaio Ceionio Rufio Volusiano; suo figlio fu probabilmente Gaio Ceionio Rufio Volusiano Lampadio, suo nipote Ceionio Rufio Albino.\nFu nominato console \"posterior\" nel 335, con Giulio Costanzo, fratellastro dell'imperatore Costantino I, come collega; il 30 dicembre di quell'anno, poco prima di decadere da console, fu nominato \"praefectus urbi\" di Roma, carica che mantenne fino al 10 marzo 337.\nIl Senato romano gli concesse l'onore di una statua, in cui viene definito \u00abfilosofo\u00bb. \u00c8 forse da identificare con l'Albino autore di opere di logica e geometria citato da Boezio (\"Aristotele\"); potrebbe aver composto una storia di Roma in versi. Nel secondo libro del \"Mathesis\" di Firmico Materno \u00e8 riportato un oroscopo che viene correntemente attribuito ad Albino (la data di nascita del soggetto \u00e8 il 14 marzo 303, alle ore 23, il luogo Roma)."}
{"id": "1453711", "revid": "73843", "url": "https://it.wikipedia.org/wiki?curid=1453711", "title": "Zoff", "text": ""}
{"id": "1453716", "revid": "2043462", "url": "https://it.wikipedia.org/wiki?curid=1453716", "title": "Witold Pilecki", "text": "Durante la seconda guerra mondiale entr\u00f2 nel lager di Auschwitz per organizzare un tentativo di rivolta armata fra i prigionieri e fece filtrare gi\u00e0 nel 1942 le prime informazioni sui crimini nazisti. Tre anni dopo la fine della guerra fu condannato a morte e trucidato per ordine dei gerarchi comunisti polacchi, istigati dai sovietici.\nBiografia.\nNato nella regione della Repubblica di Carelia (al confine con la Finlandia, ma sotto il dominio russo), proveniva da una famiglia della nobilt\u00e0 polacca. Nel 1910 si stabil\u00ec a Vilnius. Nel 1918 si arruol\u00f2 nell'Esercito polacco raggiungendo il grado di tenente di cavalleria.\nNel 1939 partecip\u00f2 alla Battaglia di Varsavia. Devoto cattolico e convinto antinazista , dopo la capitolazione della citt\u00e0 fu membro attivo della resistenza polacca contro il nazismo prendendo parte alle operazioni della \"Tajna Armia Polska\", una formazione militare segreta e patriottica.\nAgente sotto copertura ad Auschwitz.\nIl 19 settembre 1940, con il permesso dei suoi superiori, si fece arrestare dalla Gestapo durante un rastrellamento a \u017boliborz e fu internato nel campo di concentramento di Auschwitz sotto il falso nome di Tomasz Serafinski. Scopo della sua missione fu organizzare una rete di resistenza e raccogliere informazioni preziose da trasmettere agli alleati. Appena giunto all'interno del campo di concentramento form\u00f2 la \"Zwiazek Organizacji Wojskowych\", un'organizzazione segreta composta da gruppi operanti ciascuno indipendentemente dall'altro per non essere scoperti dai carcerieri. Un mese dopo fece filtrare all'esterno il suo primo rapporto, che il 18 marzo 1941 giunse sui tavoli dell'Ufficio VI dello Stato maggiore dell'esercito polacco in esilio. Tutte le notizie contenute furono inoltrate dai polacchi ai britannici, che per\u00f2 giudicarono il documento \u201cesagerato\u201d. Il 20 giugno 1942 altre importanti informazioni raccolte da Pilecki fuoriuscirono da Auschwitz grazie alla coraggiosa fuga di quattro prigionieri.\nPilecki rimase ad Auschwitz quasi mille giorni. Nella notte tra il 26 e il 27 aprile 1943 riusc\u00ec avventurosamente a evadere. Scrisse il suo terzo e ultimo rapporto. Parl\u00f2 del lavoro forzato, del vitto insufficiente, delle sadiche punizioni e della persecuzione degli ebrei e aggiunse: \u00abNulla \u00e8 stato esagerato: anche la minima bugia profanerebbe la memoria di quelle degne persone che persero la vita laggi\u00f9\u00bb. In autunno trasmise il rapporto a Londra (\"Raport W\" o \"Raport Teren S\"). Ma anche questa volta il governo britannico non si mosse. Nel 1944 Pilecki partecip\u00f2 alla Rivolta di Varsavia. Alla fine della guerra (1945) raggiunse in Italia il generale W\u0142adys\u0142aw Anders che comandava il II Corpo polacco, protagonista della liberazione nella penisola insieme alle armate britannica e statunitense.\nL'arresto nella Polonia comunista.\nPoich\u00e9 la Polonia era sottoposta a un violento processo di sovietizzazione, con sistematici arresti, incarcerazioni, fucilazioni e deportazioni dei resistenti polacchi delle diverse formazioni patriottiche, e soprattutto degli aderenti all'Armia Krajowa, Pilecki si offr\u00ec volontario per tornare in patria ed evitare lo smantellamento della resistenza che, gi\u00e0 antinazista, era adesso anticomunista. Dopo essersi infiltrato nei servizi di sicurezza, invi\u00f2 diversi rapporti al governo legittimo. Quando le sue identit\u00e0 fittizie furono scoperte gli venne ordinato di tornare in Italia. Ma in Polonia aveva la moglie e i due figli, Andrzej e Zofia: chiese e ottenne di poter rimanere in patria.\nVenne arrestato poco dopo e giudicato in un processo-farsa, manipolato e dall'esito gi\u00e0 scritto: la sentenza fu di condanna a morte. Fu giustiziato con un colpo alla nuca in una cella della prigione di Varsavia il 25 maggio 1948; il suo corpo fu sepolto in un luogo segreto. \nMemoria.\nAi familiari fu imposto di non ricordare il congiunto. Dal 1948 al 1989 le informazioni riguardanti l'attivit\u00e0 di Witold Pilecki furono censurate. Dopo la caduta del muro di Berlino, Pilecki \u00e8 stato riabilitato (1990).\nLa \u00abRisoluzione del Parlamento europeo del 19 settembre 2019 sull'importanza della memoria europea per il futuro dell'Europa\u00bb chiede a tutti gli Stati membri di celebrare ogni 25 maggio la memoria di Pilecki, un eroe che si oppose ad ogni tipo di totalitarismo.\nIl rapporto.\nLa prima pubblicazione del Rapporto Pilecki si \u00e8 avuta nell'anno 2000. Una traduzione in inglese \u00e8 stata pubblicata nel 2012 con il titolo \"The Auschwitz Volunteer. Beyond Bravery\", tradotto in italiano nel 2014 col titolo \"Il volontario di Auschwitz\" (traduzione di Annalisa Carena, Piemme, ISBN 978-88-566-3366-5)."}
{"id": "1453717", "revid": "12400582", "url": "https://it.wikipedia.org/wiki?curid=1453717", "title": "Ed. master", "text": ""}
{"id": "1453722", "revid": "1185701", "url": "https://it.wikipedia.org/wiki?curid=1453722", "title": "Collovati", "text": ""}
{"id": "1453723", "revid": "111714563", "url": "https://it.wikipedia.org/wiki?curid=1453723", "title": "Camerino (teatro)", "text": "Il camerino \u00e8 un locale dell'edificio teatrale adibito al trucco ed alla vestizione dell'attore.\nCome tale, di norma ospita:\nIl camerino adibito all'attore pi\u00f9 importante di una compagnia, viene detto \"primo camerino\" ed \u00e8 spesso pi\u00f9 grande degli altri: pu\u00f2 ospitare un divano per poter ricevere ospiti illustri. L'usanza, di stampo ottocentesco, deriva dalla figura del grande attore o mattatore, il quale era solito servirsi del camerino come i nobili dei palchetti, a mo' di salotto personale. Sebbene oggi l'usanza non abbia ragione di esistere, il camerino dell'attore protagonista \u00e8 spesso luogo di ritrovo per scambio di osservazioni e discussioni dopo la rappresentazione teatrale.\nIn alcuni teatri storici come La Pergola di Firenze, il primo camerino \u00e8 situato in diretta prossimit\u00e0 del palcoscenico.\n Tutti gli altri attori con un ruolo hanno camerini normalmente simili e possono essere disposti sullo stesso piano. Nel caso in cui i camerini a disposizione siano disuguali o disposti su piani differenti, il direttore di scena d'accordo con l'amministratore di compagnia decide la scala gerarchica che fu, in passato, oggetto di notevoli battibecchi. \nSpesso \u00e8 disponibile un'altra tipologia di camerino, detto amministrazione, dotato di telefono e negli ultimi anni, di connessione internet.\nNei teatri che ospitano stagioni musicali e in quelli dove non \u00e8 disponibile abbastanza spazio, viene utilizzato per le comparse, gli orchestrali e il coro, uno spogliatoio unico. Quasi sempre accanto ai camerini \u00e8 presente la sartoria, stanza provvista di lavatrice o comunque degli attacchi per utilizzarla, appendiabiti ed un ferro da stiro professionale.\nNel caso frequente di un cambio d'abito in tempi stretti, si allestisce un camerino mobile direttamente in palcoscenico, generalmente fatto di legno e stoffa con una piccola luce ed uno specchio di fortuna.\nNel corso del XX secolo, grazie all'apertura di spazi teatrali differenti dal teatro all'italiana, tipologia architettonica che ha predominato per secoli l'edificazione di stabili ad suo spettacolo, molte delle tipiche caratteristiche del camerino sono state soppiantate da questioni logistiche e di praticit\u00e0. Poich\u00e9 molti teatri non posseggono compagnie di produzione ma ospitano compagnie di giro, molto spesso i singoli camerini sono tutti uguali, e possono venire assegnati a seconda della comodit\u00e0 o per singole richieste del personale artistico ai differenti componenti del cast artistico medesimo.\nGli attori ed il camerino.\nIl camerino \u00e8 stato citato nelle opere di molti artisti, probabilmente a causa del rito magico del travestimento che qui si opera, il passaggio dall'essere al rappresentare che consta di un affascinante rito di \"mistificazione\" della persona. Ancora pi\u00f9 citato \u00e8 la fase di strucco (anche del clown). \n\u00c8 stato anche visto come luogo di intrigo e di conquista amorosa ed \u00e8 ormai un'abitudine quella di portare personalmente un regalo all'attrice o all'attore, per avere la possibilit\u00e0 di incontrarlo o rivederlo. Non \u00e8 raro che il dono venga orgogliosamente esposto all'interno del camerino fino a che la compagnia si trattiene in citt\u00e0.\nGli attori vivono molte ore in camerino e molti di loro abitano il teatro come fosse la propria casa. In camerino spesso si mangia, si discute, si studia o ci si intrattiene. Alcuni attori portano con loro, durante la tourn\u00e9e, un baule. Questa usanza molto antica, databile agli anni della Commedia dell'Arte, \u00e8 nata dall'esigenza, da parte dell'attore, di munirsi di un corredo completo per unirsi ad una compagnia, la quale non era ancora articolata in senso moderno, ma dove gli attori erano anche costumisti, truccatori, scenografi e spesso anche drammaturghi. Quindi doveva possedere tutti i costumi e le parrucche e tutti gli ammenicoli che i ruoli a lui consoni richiedevano. Tutto questo veniva trasportato da un teatro all'altro nei bauli teatrali che a volte erano di splendida fattura, e che rivelavano chi ne fosse il possessore. Ancora oggi, nei camerini si fa sfoggio di bauli pieni di cianfrusaglie di cui l'attore \u00e8 spesso gelosissimo.\nA mezz'ora dall'inizio di una rappresentazione, il direttore di scena bussa alle porte di tutti i camerini gridando \"la mezza, mezz'ora all'inizio dello spettacolo!\". Lo stesso richiamo viene dato per \"il quarto\" ad un quarto d'ora dall'inizio ed \"i cinque\" a cinque minuti. Questi sono segnali dati in base all'ora prevista di inizio dello spettacolo e spesso tra il segnale dei cinque minuti all'effettivo inizio dello spettacolo passa molto pi\u00f9 tempo. Quando finalmente tutto il pubblico \u00e8 seduto il direttore di scena bussa per l'ultima volta gridando \"chi \u00e8 di scena!\", invito a tutti quelli che devono prendere parte all'inizio dello spettacolo di affrettarsi in palcoscenico."}
{"id": "1453724", "revid": "1305772", "url": "https://it.wikipedia.org/wiki?curid=1453724", "title": "Slatina", "text": "Il toponimo Slatina \u00e8 contenuto nella denominazione di diverse localit\u00e0:"}
{"id": "1453725", "revid": "305330", "url": "https://it.wikipedia.org/wiki?curid=1453725", "title": "U.S.B.", "text": ""}
{"id": "1453726", "revid": "165042", "url": "https://it.wikipedia.org/wiki?curid=1453726", "title": "Flysh", "text": ""}
{"id": "1453727", "revid": "123864371", "url": "https://it.wikipedia.org/wiki?curid=1453727", "title": "Monte Camino (Alpi Biellesi)", "text": "Il monte Camino \u00e8 una montagna delle Alpi Biellesi alta 2.398\u00a0m. Si trova tra la valle Cervo propriamente detta e la conca di Oropa ed interessa il comune di Biella e un'isola amministrativa montana del comune di Andorno Micca. \nCome del resto tutta la conca di Oropa, le pendici meridionali del Camino sono state incluse nel 2005 nella riserva naturale speciale del Sacro Monte di Oropa.\nDescrizione.\nLa montagna appartiene al costolone che si stacca in corrispondenza della cima della Balma d'Oropa (2.379\u00a0m) dalla cresta spartiacque Cervo-Lys e che divide il solco principale della Valle Cervo dalla conca di Oropa. \n\u00c8 separata dal vicino monte Tovo dalla Bocchetta della Finestra (2.043\u00a0m), mentre un colletto a quota 2.308 la divide dalla cima della Balma d'Oropa. \nSul versante sud attorno a quota 2000 si trova un piccolissimo specchio d'acqua e, appena sotto la vetta, sorge il rifugio Capanna Renata che offre diversi posti letto.\nSulla vetta vi \u00e8 una cappella dedicata agli alpini, e l\u00ec vicino si trova una lastra di marmo con alla base di un traliccio di ferro. Sulla lastra di marmo si trovano i punti cardinali e le distanze delle montagne in km in linea d'aria.\nDalla cima si gode un panorama sul Monte Rosa, il Cervino poi nella pianura fino all'Adamello oltre alla vista su Biella e sulle montagne dell'antistante valle Cervo.\nSalita alla vetta.\nPer salire sulla vetta si pu\u00f2 partire da Oropa e passando dalla stazione intermedia delle funivie di Oropa.\nPartendo dalla valle del Lys si pu\u00f2 partire da \"Coumarial\" oppure da \"Pillaz\", frazioni di Fontainemore, e passando per il Colle della Barma.\nSci, escursionismo e skyrace.\nUna cestovia collega il rifugio Savoia e la stazione di monte della cabinovia di Oropa (Oropa sport) con la vetta della montagna, e permette la discesa in sci sul versante meridionale.\nLa via di accesso escursionistica pi\u00f9 agevole \u00e8 la mulattiera D21 che in circa un'ora e mezzo porta in vetta; anch'essa parte dalla stazione Oropa sport e risale il versante sud del Camino, incrociando alcune volte la pista da sci.\nDa vari anni si svolge a giugno la Biella-Oropa-Monte Camino, una gara di skyrunning su un percorso di 22\u00a0km e con 2.000\u00a0m di dislivello positivo ."}
{"id": "1453728", "revid": "124339111", "url": "https://it.wikipedia.org/wiki?curid=1453728", "title": "Autoroute A40", "text": "L'autoroute A40 \u00e8 un'autostrada che attraversa le Alpi Occidentali in Francia. \u00c8 conosciuta anche con il nome di \"Autoroute blanche\". La strada fu completata nel 1990, connettendo M\u00e2con, Sallanches e Chamonix (Traforo del Monte Bianco) verso l'Italia. Include 12 viadotti e 3 gallerie. La strada \u00e8 gestita da Autoroutes Paris-Rhin-Rh\u00f4ne (APRR) e dalla ATMB. L'autostrada \u00e8 parte delle strade europee E21, E25 e E62.\nStoria.\nATMB.\nQuesti tratti erano precedente numerati come B41.\nAPRR.\nIl tratto occidentale tra l'A6 e l'A42 fu originariamente numerato come F42. L'intera strada fu rinumerata come A40, includendo un piccolo tratto dove la strada si collega con l'A42.\nDipartimenti attraversati.\nL'autostrada A40 attraversa 3 dipartimenti\nLa lista seguente elenca le citt\u00e0 servite e i luoghi visitabili in prossimit\u00e0 dell'autostrada."}
{"id": "1453729", "revid": "118733", "url": "https://it.wikipedia.org/wiki?curid=1453729", "title": "The matrix reloaded", "text": ""}
{"id": "1453731", "revid": "118733", "url": "https://it.wikipedia.org/wiki?curid=1453731", "title": "The matrix revolutions", "text": ""}
{"id": "1453738", "revid": "27723", "url": "https://it.wikipedia.org/wiki?curid=1453738", "title": "Cern", "text": ""}
{"id": "1453741", "revid": "438678", "url": "https://it.wikipedia.org/wiki?curid=1453741", "title": "Bound by Honor", "text": ""}
{"id": "1453744", "revid": "88740", "url": "https://it.wikipedia.org/wiki?curid=1453744", "title": "Modesto Sardo", "text": "Biografia.\nAvvocato ed assistente universitario di diritto ecclesiastico, fin da giovane si impegn\u00f2 nell'Azione cattolica. Nominato componente nel 1972 del Consiglio di Stato, fu presidente aggiunto della II sezione fino alla scomparsa.\nDal 1957 al 1959 ha ricoperto la carica di sindaco del Comune di Mineo, per poi diventare consigliere provinciale di Catania. Nel 1963 viene eletto deputato all'Assemblea regionale siciliana, nella lista della DC nel collegio di Catania. Vi rester\u00e0 per cinque legislature .\nDal 1967 al 1970 fu componente del governo regionale siciliano, come assessore alla presidenza prima ed all'agricoltura dopo. Nuovamente assessore nel 1980 (alla cooperazione, commercio e pesca), venne eletto presidente della Regione il 21 marzo 1984, restando in carica fino all'1 febbraio 1985. Candidato alle elezioni politiche del 1987 sempre nelle liste dalla Democrazia Cristiana, non consegu\u00ec l'elezione al Senato e si ritir\u00f2 dalla politica."}
{"id": "1453745", "revid": "110157", "url": "https://it.wikipedia.org/wiki?curid=1453745", "title": "Governatorato di Suez", "text": "Il governatorato di Suez (arabo: \u0645\u062d\u0627\u0641\u0638\u0629 \u0627\u0644\u0633\u0648\u064a\u0633, \"Mu\u1e25\u0101fa\u1e93a as-Suwais\") \u00e8 un governatorato dell'Egitto che si trova nel nord-est del paese. Il capoluogo \u00e8 Suez.\nIl governatorato occupa un territorio che si estende lungo la riva nord-orientale del Golfo di Suez, e sulle due rive della parte meridionale del Canale di Suez, fino all'inizio dei Laghi Amari.\nCi sono cinque porti nel governatorato: El Sokhna, Tewfiq, Adabeya, El-Atka, ed un porto dedicato per il carico e scarico del petrolio.\nIl territorio \u00e8 ricco di risorse naturali che comprendono calcare, argilla, carbone, petrolio, e marmo.\nNella zona vi sono anche siti di attrazione turistica e storica quali il centro medico e ricreativo di El Ein El Sokhna e la Chiesa cattolica romana di El-Khoor.\nNel 1975 \u00e8 stata istituita una zona franca (Suez Free Zone) in due localit\u00e0:"}
{"id": "1453748", "revid": "124534742", "url": "https://it.wikipedia.org/wiki?curid=1453748", "title": "Fotbal Club Dacia", "text": "Il Fotbal Club Dacia, meglio noto come Dacia Chi\u0219in\u0103u, \u00e8 una societ\u00e0 calcistica moldava con sede nella capitale Chi\u0219in\u0103u.\nFondato nel 1999, il club vanta varie partecipazioni alla Divizia Na\u021bional\u0103, la massima serie del campionato moldavo di calcio, dove esord\u00ec nel 2002. Ha vinto un campionato moldavo nel 2010-2011, qualificandosi cos\u00ec ai preliminari di UEFA Champions League, e conta una serie di secondi posti. Ha partecipato anche a cinque edizioni dell'UEFA Europa League, uscendo sempre al primo turno. Il club si \u00e8 sciolto al termine della stagione 2017. Successivamente il club viene rifondato nel 2018 e riparte dalla Divizia B, terza serie del campionato moldavo di calcio, col nome Dacia Buiucani. Nella stagione 2020-2021 milita in Divizia Na\u021bional\u0103.\nStoria.\nIl club della capitale fu fondato nel 1999 e ammesso nella seconda divisione, la Divizia A. Al termine del campionato 2001-2002 di Divizia A, vinto con 15 punti di vantaggio sulla seconda classificata, fu promosso in Divizia Na\u021bional\u0103. Termina il primo campionato al quarto posto e anche nei successivi si piazza nelle posizioni centrali della classifica riuscendo in qualche occasione a qualificarsi per le coppe europee.\nIl primo risultato di rilievo \u00e8 quello del 2007-2008, quando termina al secondo posto dietro lo Sheriff Tiraspol, dominatore del calcio moldavo del decennio, risultato confermato anche l'anno successivo. Nel 2010-2011 si laure\u00f2 per la prima volta nella sua storia campione di Moldavia, vincendo anche la Supercoppa di Moldavia. Al termine della stagione 2017 la squadra ha rinunciato alla successiva stagione di Divizia Na\u021bional\u0103 per motivi finanziari e si \u00e8 sciolta.\nIncontri internazionali.\nL'esordio nelle coppe internazionali si ebbe in occasione della Coppa Intertoto 2003 dove venne sconfitto al terzo turno dai tedeschi dello dopo aver eliminato il G\u00f8tu \u00cdtr\u00f3ttarfelag e gli albanesi del KF Partizani Tirana.\nHa successivamente giocato il turno preliminare di Coppa UEFA 2005-2006 in virt\u00f9 del terzo posto conquistato nella stagione precedente. \u00c8 stato eliminato nel primo turno preliminare dal , formazione del Liechtenstein e non and\u00f2 meglio nelle altre edizioni a cui ha partecipato.\nLa conquista dello scudetto ha permesso l'ammissione al secondo turno della UEFA Champions League 2011-2012 dove \u00e8 stato subito eliminato dalla formazione georgiana dello Sapekhburto K'lubi Zest'aponi.\nStrutture.\nStadio.\nFino al 2007 il club disputava i suoi incontri nello Stadio Republican, demolito in quell'anno. In seguito condivide con altri team lo Stadionul Dinamo, impianto dotato di 2.692 posti tutti a sedere. Dal 2013 gioca le proprie partite casalinghe allo Stadionul Moldova di Speia, paese da poco meno di 3000 abitanti distante circa 70 chilometri dalla capitale Chi\u0219in\u0103u.\nStatistiche e record.\nStatistiche nelle competizioni UEFA.\nTabella aggiornata alla fine della stagione 2018-2019."}
{"id": "1453749", "revid": "484362", "url": "https://it.wikipedia.org/wiki?curid=1453749", "title": "Turnu", "text": "Il toponimo Turnu (dal romeno \"Turn\", torre) fa parte della denominazione di diverse localit\u00e0 della Romania:"}
{"id": "1453750", "revid": "123699817", "url": "https://it.wikipedia.org/wiki?curid=1453750", "title": "Giornale de' Letterati (Parma)", "text": "Il Giornale de' Letterati fu una rivista dedicata alla letteratura e alle scienze pubblicata a Parma dal 1686 al 1690.\nStoria.\nIl periodico venne fondato nel gennaio 1686 da Benedetto Bacchini, monaco benedettino, e dal carmelitano Gaudenzio Roberti, bibliotecario della Palatina di Parma. I compiti furono divisi come segue: Roberti forn\u00ec al Bacchini copia dei libri nuovi e provvide alle spese materiali; Bacchini fu il compilatore unico della rivista. Per sua decisione, gli articoli apparvero non firmati .\nSull'esempio delle due riviste erudite romane dirette dal Nazzari e dal Ciampini fra il 1668 e il 1681, il programma della rivista fu di fornire tutte le nuove conoscenze di cui un \"letterato\" avesse bisogno. Pubblicava recensioni di opere riguardanti ogni ramo dello scibile. Come osservavano gli autori, riprendendo un motto latino: \"nemo solus satis sapit\" (\"Nessuno da solo sa mai abbastanza\"): \nIl vero \"letterato\" (che all'epoca era il dotto, la persona erudita) deve tendere sempre verso la perfezione, non deve mai cessare di migliorarsi. Essendo dunque lo scopo della rivista quello di essere utile agli eruditi, il \"Giornale\" si sarebbe occupato di: libri nuovi, notizie ecclesiastiche, esperienze naturali, osservazioni celesti, antichit\u00e0 \"e d'altre cose simili, o di non differente natura\".\nPer il primo anno Bacchini riusc\u00ec a pubblicare un numero ogni mese. Dal 1687 invece tale periodicit\u00e0 non fu pi\u00f9 mantenuta. Nel 1690 Bacchini, avendo perso ogni protezione autorevole, abbandon\u00f2 la rivista. Alla fine di quello stesso anno fu nominato bibliotecario di Modena. Si trasfer\u00ec quindi nella citt\u00e0 ducale, dove prosegu\u00ec l'esperienza editoriale con un nuovo Giornale de' Letterati."}
{"id": "1453755", "revid": "287204", "url": "https://it.wikipedia.org/wiki?curid=1453755", "title": "Randy Gevers", "text": "Carriera.\nPer quanto riguarda le sue apparizioni nel motomondiale si sono limitate a varie presenze quale wild card in occasione del Gran Premio motociclistico d'Olanda.\nHa partecipato all'edizione del 2002, nella classe 125 con una Honda; a quelli della stagione 2005, 2006 e 2007 nella classe 250 con una Aprilia, sempre senza ottenere punti iridati, mentre nel 2003 e nel 2004 non \u00e8 riuscito a qualificarsi per la gara.\nTerminate le sue brevi apparizioni in ambito mondiale, nel 2008 \u00e8 iscritto al campionato tedesco Supersport e dal 2010 partecipa al campionato nazionale olandese prima nella categoria Supersport in sella ad una Yamaha e la stagione successiva in Superbike."}
{"id": "1453757", "revid": "36426", "url": "https://it.wikipedia.org/wiki?curid=1453757", "title": "Chiesa di San Francesco (Alghero)", "text": "La chiesa di San Francesco \u00e8 un luogo di culto cattolico monumentale della citt\u00e0 di Alghero e uno dei massimi esempi di architettura gotico-catalana in Sardegna. Sorge, affiancata dall'attiguo convento, in via Carlo Alberto, nel cuore del centro storico.\nStoria.\nL'arrivo ad Alghero dei frati Minori, e dunque l'edificazione del complesso conventuale, risale al XIV secolo. Chiesa e convento vennero riedificati in stile gotico - catalano nel corso del XV secolo. Il 17 febbraio 1593 il corpo centrale della chiesa venne danneggiato da un crollo, circostanza che rese necessari lavori di restauro che rinnovarono parte del tempio secondo i canoni del classicismo rinascimentale. I lavori si conclusero nel 1598.\nDescrizione.\nLa chiesa, edificata in pietra arenaria, \u00e8 caratterizzata esternamente dalla torre campanaria, a canna esagonale su base quadrata e sormontata da una guglia, simile, anche se di dimensioni pi\u00f9 modeste, alla torre della cattedrale.\nLa facciata \u00e8 severa, ornata solo dal bel portale con architrave di gusto classico, in cui \u00e8 scolpito lo stemma dei Francescani attorniato da angeli recanti gli strumenti della Passione, e da un piccolo rosone sormontato da un oculo cieco.\nL'interno, concepito nel quattrocento a navata unica con cappelle laterali, si presenta, dopo i restauri della fine del cinquecento, nell'attuale impianto trinavato con cinque cappelle per lato. La navata centrale, divisa in cinque campate, \u00e8 scandita da robusti pilastri cruciformi e archi a tutto sesto. Su una sporgenza del quarto pilastro a sinistra \u00e8 collocata una scultura lignea del \"Cristo alla colonna\", risalente al XVII secolo, che veniva portata in processione durante la Settimana Santa. Le cappelle ospitano alcuni sontuosi altari lignei, realizzati nel XVIII secolo in stile barocco, come quelli della Madonna degli Angeli, del Santissimo Sacramento e di Sant'Antonio da Padova.\nLa zona absidale, connessa alla navata centrale tramite un arco a sesto acuto su pilastri a fascio, \u00e8 in stile gotico e risale all'ultimo ventennio del XV secolo. Il presbiterio \u00e8 a pianta quadrata, coperto dalla bella volta stellata e costolonata da cui partono le nervature della volta dell'abside, a pianta semiesagonale. L'altare maggiore, dominato dalle statue della Madonna tra quelle dei santi Francesco d'Assisi e Antonio da Padova, \u00e8 un'opera in marmi policromi della fine del settecento realizzata dallo scultore Giovanni Battista Franco. Ai lati del presbiterio si aprono alcune cappelle, in cui si ammirano i capitelli scolpiti che reggono gli archi e i costoloni delle volte. Notevole, a destra del presbiterio, la cappella del Santissimo Sacramento, alla quale si accede da un arco ribassato con estradosso decorato da gigli scolpiti. Particolare la decorazione dell'arco della seconda cappella a sinistra, costituita da una teoria di piccole sfere.\nDalla navata sinistra si accede alla sacrestia, abbellita da antichi arredi e simulacri lignei, che da a sua volta accesso al piccolo e suggestivo chiostro, costituito da due ordini di arcate a tutto sesto. L'ordine superiore risale al XVIII secolo mentre quello inferiore \u00e8 quattrocentesco, con la serie di archi retta da un alternarsi di colonne e pilastri ottagonali. Dal chiostro si accede alla piccola cappella posta alla base del campanile, che riprende in piccolo la pianta del presbiterio (quadrato su cui si innesta un semiesagono), caratterizzata da capitelli scolpiti e volta ombrelliforme costolonata, dal centro della quale pende una gemma in terracotta in cui \u00e8 raffigurato san Francesco nell'atto di ricevere le stimmate."}
{"id": "1453758", "revid": "125842087", "url": "https://it.wikipedia.org/wiki?curid=1453758", "title": "Carlos Lorenzo d'Asburgo", "text": "Discendenza di Filippo II.\nQuando nacque, i suoi genitori avevano avuto due anni prima il sospirato principe delle Asturie, Ferdinando. Carlos Lorenzo fu infatti il loro secondogenito.\nL'esigenza di avere assolutamente un discendente spinse il re a risposarsi per la quarta volta e sua sposa fu sua nipote Anna, figlia di sua sorella Maria di Spagna e di Massimiliano II d'Asburgo.\nMorte.\nCarlos Lorenzo, vittima di quell'alta mortalit\u00e0 infantile dell'epoca che avrebbe colpito anche gli altri suoi fratelli, visse poco meno di due anni. \nQuando la madre Anna, incinta di otto mesi, seppe della morte del secondogenito, per il dolore partor\u00ec di l\u00ec a pochi giorni dalla notizia il terzogenito Diego. "}
{"id": "1453763", "revid": "287204", "url": "https://it.wikipedia.org/wiki?curid=1453763", "title": "Omar Menghi", "text": "Anche suo fratello, Fabio Menghi, corre come pilota motociclistico professionista.\nCarriera.\nHa iniziato la sua carriera motociclistica all'et\u00e0 di 17 anni disputando nel 1992 il campionato italiano Sport Production su una Cagiva Mito 125.\nLa sua carriera nel motociclismo internazionale si \u00e8 svolta soprattutto nel campionato Europeo Velocit\u00e0 a cui ha preso parte dal 2004 al 2008, sempre nella classe 250.\nNella sua prima stagione, gareggiata in sella ad una Honda, si \u00e8 piazzato al 33\u00ba posto; ha migliorato sino al 14\u00ba posto nel 2005.\nNel 2006 \u00e8 passato alla guida di una Aprilia con cui si \u00e8 piazzato al 12\u00ba posto nell'Europeo e ha avuto l'occasione di esordire nel motomondiale in occasione del GP d'Italia, terminato in 16\u00aa posizione.\nNel 2007 con la stessa motocicletta ha ottenuto il 5\u00ba posto nell'europeo \ne ha partecipato a 2 gran premi della stagione 2007 del mondiale, senza ottenere punti per la classifica.\nNel 2008, sempre nel campionato europeo, \u00e8 giunto al 4\u00ba posto finale.\nSi \u00e8 iscritto al campionato Italiano Velocit\u00e0 del 2010, correndo tre gare con una Kawasaki ZX-10R del team VFT Racing (squadra di propriet\u00e0 della sua famiglia) nella categoria Superbike."}
{"id": "1453769", "revid": "228587", "url": "https://it.wikipedia.org/wiki?curid=1453769", "title": "Gaudenzio Roberti", "text": "Abate carmelitano fu bibliotecario e teologo del duca di Parma Ranuccio II. Contribu\u00ec alla nascita del Giornale di Parma e contribu\u00ec al Giornale de' Letterati pubblicato a Parma sino al 1690. Cur\u00f2 due raccolte di scritti: \"Miscellanea Italica erudita\", 1691-2 e \"Miscellanea Italica Physicomathematica\", 1692"}
{"id": "1453777", "revid": "287204", "url": "https://it.wikipedia.org/wiki?curid=1453777", "title": "Ho Wan Chow", "text": "Carriera.\nPer quanto riguarda le competizioni del motomondiale, il suo esordio risale al Gran Premio motociclistico della Cina 2005, dove ha usufruito di una wild card per parteciparvi, nella classe 125 con una Honda; la stessa cosa si \u00e8 ripetuta l'anno successivo quando la pattuglia di piloti cinesi nel gran premio di casa fu di sei unit\u00e0.\nNelle stagioni 2007 e 2008 ha avuto poi l'occasione di prendere la partenza in altri 3 gran premi nella classe 250 alla guida di una Aprilia, ma sempre senza ottenere punti validi per la classifica iridata. Nel 2008 ha anche mancato la qualificazione in altre tre occasioni.\nAl di l\u00e0 delle partecipazioni al mondiale ha gareggiato soprattutto nelle competizioni nazionali cinesi dove ha ottenuto il titolo nazionale nel campionato destinato alle Supersport, alla guida di una Yamaha YZF-R6 nel 2008."}
{"id": "1453778", "revid": "21880", "url": "https://it.wikipedia.org/wiki?curid=1453778", "title": "Aythya americana", "text": "Il moriglione testarossa (Aythya americana) \u00e8 un'anatra tuffatrice di medie dimensioni, lunga 37\u00a0cm e con 84\u00a0cm di apertura alare.\nIl maschio adulto ha il becco azzurro, la testa e il collo rossi, il petto nero, gli occhi gialli e il dorso grigio. La femmina adulta ha la testa e il corpo bruni e un becco azzurrognolo pi\u00f9 scuro con la punta nera.\nL'habitat di nidificazione sono le paludi e i fossi nelle praterie del Nordamerica occidentale. La perdita dell'habitat di nidificazione ha portato ad un rapido declino delle popolazioni. Le femmine depongono regolarmente le uova nei nidi di altri moriglioni testarossa o di altre anatre, soprattutto di moriglioni dorsotelato. I moriglioni testarossa scelgono solitamente un nuovo partner ogni anno, formando le coppie alla fine dell'inverno.\nDopo la stagione della nidificazione, i maschi attraversano un periodo di muta che li rende incapaci di volare per quasi un mese. Prima che questo accada, lasciano le loro compagne e si dirigono verso grandi specchi d'acqua, volando solitamente verso nord.\nSvernano negli Stati Uniti meridionali e nordorientali, nella regione dei Grandi Laghi, nel Messico settentrionale e nei Caraibi.\nQuesti grandi migratori raggiungono solo molto raramente l'Europa occidentale.\nQuesti uccelli si nutrono soprattutto immergendosi o stando in superficie. Mangiano soprattutto piante acquatiche ed alcuni molluschi, insetti acquatici e piccoli pesci."}
{"id": "1453782", "revid": "1610933", "url": "https://it.wikipedia.org/wiki?curid=1453782", "title": "Moriglione testarossa", "text": ""}
{"id": "1453785", "revid": "1776051", "url": "https://it.wikipedia.org/wiki?curid=1453785", "title": "Steel Meets Steel - Ten Years of Glory", "text": "Steel Meets Steel - Ten Years of Glory \u00e8 una raccolta del gruppo musicale heavy metal svedese HammerFall, pubblicata nel 2007 dalla Nuclear Blast.\nIl disco.\nRealizzata in occasione dei 10 anni dall'uscita del loro primo album, \"Glory to the Brave\".\nLa raccolta \u00e8 costituita da due dischi contenenti i loro brani pi\u00f9 noti rimasterizzati, posti cronologicamente dopo i primi due inediti: \"The Abyss\" (strumentale) e \"Last Man Standing\" (il singolo di lancio). In aggiunta vi sono la ri-registrazione del brano eponimo \"HammerFall\" (e relativo videoclip) e, per ultimi, un altro inedito (\"Restless Soul\") e due pezzi registrati dal vivo nel 1998 durante il tour di supporto al primo album in studio."}
{"id": "1453791", "revid": "289247", "url": "https://it.wikipedia.org/wiki?curid=1453791", "title": "Autostrada francese A40", "text": ""}
{"id": "1453797", "revid": "287204", "url": "https://it.wikipedia.org/wiki?curid=1453797", "title": "Seijin Oikawa", "text": "Carriera.\nHa partecipato come wild card al GP del Giappone della stagione 2006, nella classe 250 con la Yamaha.\nLa sua seconda partecipazione ad un Gran Premio del motomondiale fu in occasione del GP del Giappone 2007, sempre nella 250 ed in sella alla Yamaha.\nIn entrambe le occasioni \u00e8 riuscito ad ottenere punti validi per la classifica finale del mondiale, tanto da essere classificato 30\u00ba nel 2006 e 26\u00ba nel 2007."}
{"id": "1453798", "revid": "1987129", "url": "https://it.wikipedia.org/wiki?curid=1453798", "title": "Arazzeria Scassa", "text": "L'arazzeria Scassa \u00e8 una manifattura italiana di arazzi che ha sede nella Certosa di Valmanera presso Asti, monastero vallombrosiano che la ospita insieme a un laboratorio di restauro di arazzi antichi e un museo.\nStoria.\nLa manifattura fu fondata nel 1957 per iniziativa di Ugo Scassa. Inizia il suo percorso con il nome \"Italia disegno\", laboratorio di produzione di tappeti annodati a mano, e diventa nel 1960 il laboratorio di tessitura di arazzi con telai ad alto liccio, in quell'anno vinse il concorso per la decorazione del salone delle feste del transatlantico Leonardo da Vinci con sedici arazzi di cui: sei di Corrado Cagli, tre di Antonio Corpora, tre di Giulio Turcato, due di Giuseppe Santomaso, uno di Giuseppe Capogrossi e , ancora firmati \"Italia disegno\".\nCon una nuova firma Arazzeria Scassa il laboratorio continua la produzione per la decorazione delle navi Michelangelo, con 12 pezzi, e Raffaello con 24 pezzi. Inizia un periodo fertile in cui l'arazzeria produce un grande numero di pezzi per committenze sia pubbliche che private.\nUgo Scassa scompare a 88 anni nel gennaio 2017.\nTecnica.\nDisegno.\nIl bozzetto viene proiettato tramite diapositiva sui fili dell'ordito e qui riportato con un segno indelebile. La precisa aderenza al modello e ai suoi colori \u00e8 incombenza delle tessitrici sotto la supervisione dell'arazziere.\nTelai.\nTutti gli arazzi realizzati sono tessuti su grandi telai ad alto liccio. \nTintura.\nIl laboratorio provvede in proprio alla tintura delle lane campionate sulla gamma cromatica di ogni pezzo, colori che vengono all'occorrenza composti con effetto melange.\nGli artisti.\nAlcuni artisti con i quali collabora sono Corrado Cagli, Renato Guttuso, Giorgio De Chirico, Felice Casorati.\nI cartoni dei 220 arazzi tessuti dalla manifattura dalla sua nascita nel 1957 al 2007 sono di: Roberto Aloi, Carla Accardi, Marcello Avenali, Mirko Basaldella, Giuseppe Capogrossi, Antonio Corpora, Piero Dorazio, Mario Giansone, Edoardo Giordano, Ezio Gribaudo, Beatrice Lazzari, Luigi Montanarini, Umberto Mastroianni, Francesco Muzzi, Giovanni Omiccioli, Gian Paolo Pace, Achille Perilli, Renzo Piano, Mimmo Rotella, Piero Sadun, Antonio Sanfilippo, Giuseppe Santomaso, Antonio Scordia, Mario Sironi, Luigi Spazzapan, Emilio Tadini, Giulio Turcato, Emilio Vedova, Antonio Zancanaro. Degli artisti stranieri: Salvador Dal\u00ed, Max Ernst, Kandinskij, Klee, Matisse, Henri Rousseau e Mir\u00f2."}
{"id": "1453799", "revid": "44638", "url": "https://it.wikipedia.org/wiki?curid=1453799", "title": "Clear Cant\u00f9", "text": ""}
{"id": "1453800", "revid": "486946", "url": "https://it.wikipedia.org/wiki?curid=1453800", "title": "Stefanel Trieste", "text": ""}
{"id": "1453801", "revid": "125847663", "url": "https://it.wikipedia.org/wiki?curid=1453801", "title": "Forever (Kiss)", "text": "Forever \u00e8 una canzone del gruppo hard rock statunitense Kiss, pubblicata per la prima volta il 5 gennaio 1990 all'interno dell'album \"Hot in the Shade\".\nIl brano.\n\"Forever\" \u00e8 una power ballad composta da Paul Stanley insieme al cantante Michael Bolton, con il quale Bruce Kulick aveva collaborato prima di entrare nei Kiss. Il brano \u00e8 stato estratto come singolo il 5 gennaio 1990 insieme al brano \"The Street Giveth and the Street Taketh Away\" composto e cantato da Gene Simmons.\nIl singolo raggiunger\u00e0 all'ottava posizione nella Billboard Hot 100, permettendo alla band di riconquistare dopo dieci anni posizioni alte nella classifica (l'ultima volta accadde infatti nel 1979 con il singolo \"I Was Made for Lovin' You\") statunitense.\nPer il brano \u00e8 stato anche realizzato un videoclip nel quale viene presentato, senza make-up, il gruppo suonare la canzone in una grande stanza vuota all'interno della quale ci sono solo gli strumenti e le apparecchiature."}
{"id": "1453803", "revid": "44638", "url": "https://it.wikipedia.org/wiki?curid=1453803", "title": "Robe di Kappa Torino", "text": ""}
{"id": "1453804", "revid": "45927", "url": "https://it.wikipedia.org/wiki?curid=1453804", "title": "Isolante di mott", "text": ""}
{"id": "1453805", "revid": "228587", "url": "https://it.wikipedia.org/wiki?curid=1453805", "title": "Mazda 6", "text": "La Mazda 6 \u00e8 un'autovettura berlina prodotta dalla casa automobilistica giapponese Mazda a partire dal 2002. Venduta come Mazda Atenza nei mercati asiatici la vettura ha sostituito la Mazda 626. Nel 2012 \u00e8 giunta la terza generazione.\nPrima serie (2002-2008).\nAnticipata dall'omonima concept car esposta al Salone dell'automobile di Tokyo nel 2001 la Mazda 6 debutto l'anno seguente introducendo una nuova filosofia di design che caratterizzer\u00e0 tutti i modelli che debutteranno in seguito come la 3 e la 5. Realizzata sulla piattaforma della Ford Mondeo seconda serie utilizza sospensioni anteriori configurate come Quadrilateri alti deformabili con molle elicoidali mentre al retrotreno ritroviamo il classico schema Multilink a bracci multipli. Le doti stradali di buon livello vengono garantite dalla presenza di un impianto frenante a quattro freni a disco autoventilati e dalla presenza dei controlli di stabilit\u00e0, di trazione e dell'ABS.\nLa prima serie \u00e8 nota anche come \"Progetto GG\".\nLa carrozzeria berlina con quattro porte \u00e8 stata la pi\u00f9 apprezzata nei mercati asiatici e statunitensi mentre in Europa e soprattutto in Italia la versione station wagon ha goduto di un ottimo successo commerciale grazie al notevole spazio interno e alla flessibilit\u00e0 dell'abitacolo. Nei mercati australiani ed europei \u00e8 stata commercializzata riscuotendo un buon successo commerciale la versione berlina dotata del portellone posteriore (\"Mazda 6 Sport Tourer\"), che si confrontava con Opel Vectra GTS, Ford Mondeo 5 porte e \u0160koda Octavia.\nAlcuni dei suoi pregi erano l'affidabilit\u00e0 e il design sportivo. Per quanto riguarda la sicurezza automobilistica la vettura \u00e8 stata sottoposta due volte ai crash test Euro NCAP totalizzando, sia nel 2003 che nel 2005 il punteggio complessivo di 4 stelle.\nFacelift 2005.\nNel 2005 la vettura ha subito un leggero facelift; i segni del rinnovamento erano concentrati nella mascherina frontale leggermente pi\u00f9 grande e nel paraurti anteriore con nuove cromature che circondano i fendinebbia e in un nuovo disegno dei cerchi. \nMigliorata la qualit\u00e0 delle plastiche interne e dei montaggi. Tra i motori venne introdotto il 2 litri turbodiesel potenziato a 143 cavalli.\nA marzo del 2006 viene raggiunto il milione di esemplari di Mazda 6.\nMazda 6 MPS (GG).\nLa MPS \u00e8 stata la versione pi\u00f9 sportiva e potente realizzata dalla 6. Commercializzata in America come Mazdaspeed6 e in Asia come Mazdaspeed Atenza, a seconda dei mercati la vettura possedeva differenti impostazione del telaio e diversa taratura delle sospensioni. In particolare in Europa la vettura risultava equipaggiata con il propulsore 2.3 \"MZR\" Turbo a benzina con iniezione diretta \"DISI\" da 260 cavalli utilizzato anche dalla 3 MPS. le sospensioni anteriori e posteriori erano molto pi\u00f9 rigide rispetto alle versioni americane equipaggiate con il medesimo motore 2.3 ma potenziato a 274 cavalli. Le versioni asiatiche erano dotate del 2.3 Turbo da 272 cavalli.\nPer tutte le versioni la trazione integrale permanente \"AWD\" era abbinata ad un cambio manuale a 6 rapporti. La coppia massima dichiarata corrispondeva a 380 Nm mentre lo scatto da 0 a 100\u00a0km/h era in 6,2 secondi. Questa versione, prodotta esclusivamente come berlina, \u00e8 stata introdotta nel 2005 ed \u00e8 uscita di produzione nel 2007.\nAssemblaggio.\nLa \"6 GG\" venne prodotta principalmente negli stabilimenti Mazda di H\u014dfu e Hiroshima in Giappone dalla quale venivano importati gli esemplari europei. Grazie ad un accordo effettuato con il gruppo cinese FAW la vettura venne assemblata anche in Cina per il mercato locale. Negli Stati Uniti la 6 \u00e8 stata prodotta dalla AutoAlliance International negli stabilimenti Ford di Flat Rock (Michigan), gli esemplari destinati al Sud America venivano prodotti in Colombia (presso B\u00f2gota) mentre in Thailandia (Rayong) venivano prodotti per il mercato locale.\nMotorizzazioni e trasmissioni.\nLa gamma motori europea era composta da due motorizzazioni benzina e due turbodiesel; al debutto i propulsori disponibili erano il 2.0 \"MZR\" 16V da 141 cavalli di origine Ford che equipaggia anche le Focus e un 2.3 \"MZR\" 16V da 166 cavalli a cui si aggiunse nel 2005 anche la variante turbocompressa da 260 cavalli per la versione MPS e alla fine dello stesso anno si aggiunse anche il 1.8 a benzina. Il cambio per il motore 1.8 era un manuale a 5 rapporti mentre per le motorizzazioni pi\u00f9 grandi era offerto di serie un manuale a 6 rapporti (in opzione per il 2 litri un automatico a 5 rapporti sequenziali).\nI turbodiesel (siglati \"MZR-CD\") erano due motori 2 litri rispettivamente con 121 e 136 cavalli inizialmente privi di filtro antiparticolato e omologati Euro 3, in seguito la casa rese disponibile il filtro abbinato all'omologazione Euro 4. Con il restyling del 2005 il motore da 136 cavalli venne potenziato a 143\u00a0CV e venne riomologato secondo i parametri Euro 4. Il cambio era un manuale a 5 o 6 rapporti (quest'ultimo per il 2.0 \"MZR-CD\" pi\u00f9 potente).\nEsclusiva per il nord America era la versione equipaggiata con la motorizzazione 3.0 V6 con 24 valvole da 220 cavalli (motore prodotto dalla Ford) abbinato ad una trasmissione automatica a 5 rapporti. In Giappone la Mazda 6 2.3 era disponibile anche in versione a quattro ruote motrici abbinate al cambio automatico a 4 marce.\nSeconda serie (dal 2008 al 2013).\nPresentata ufficialmente al Salone dell'automobile di Francoforte 2007, \u00e8 entrata in commercio all'inizio del 2008 in Europa e nella seconda met\u00e0 del 2008 in Nord America. La piattaforma totalmente nuova sar\u00e0 condivisa con la Ford Mondeo terza serie. Il design evoluzione della precedente generazione sar\u00e0 caratterizzato da curve abbinate a prese d'aria taglienti per un risultato molto aerodinamico e piacevole.\nLa carrozzeria configurata sempre nelle versioni berlina a 4 e 5 porte oltre alla station wagon, dispone di inedite fanaleria posteriore a Led. Il peso complessivo della vettura \u00e8 stato ridotto in media di una trentina di chilogrammi. Gli interni totalmente nuovi mostrano materiali di elevata qualit\u00e0 abbinati a rifiniture in alluminio. L'andamento della plancia presenta un quadro principale nella zona centrale con uno schermo a cristalli liquidi che ospita le informazioni principali relative alla vettura.\nTra le innovazioni tecnologiche spicca il sistema \"Welcome Mode Illumination\" che accende in successione la strumentazione ed i comandi audio oltre al nuovo filtro attivo antiparticolato di serie per le motorizzazioni turbodiesel. Nella zona posteriore dell'abitacolo \u00e8 stato rivisto il sistema \"Karakuri\" per l'abbattimento dei sedili posteriori che incorpora un'inedita mensola rivestita copribagaglio scomponibile.\nLa sicurezza \u00e8 stata garantita dalle 5 stelle Euro NCAP ottenute da un crash test effettuato nel corso del 2009. La seconda serie \u00e8 nota come \"Progetto GH\".\nLa vettura esce di scena nella prima met\u00e0 del 2013.\nMotorizzazioni e trasmissioni.\nTra i motori con la nuova serie viene introdotto un nuovo 2,5 litri a benzina derivato dal precedente 2,3 litri. Capace di 170 cavalli \u00e8 abbinato al cambio manuale a 6 marce. Tra i diesel debuttano i nuovi 2.2 \"MZR-CD\" prodotti in Giappone dalla Mazda disponibili negli step di potenze da 163 e 185 cavalli, omologati Euro 4 e con Filtro DPF di serie. Rinnovato anche il piccolo 2.0 \"MZR-CD\" ora con 140 cavalli ma con emissioni e consumi ridotti. Nel 2010 viene introdotta la nuova serie di 6 MPS equipaggiata con motore 2.5 \"MZR\" Turbo \"DISI\" da 280 cavalli.\nTerza serie (dal 2012).\nAnticipata dalla concept car Takeri al Motor Show di Tokyo 2011, la terza generazione di Mazda 6 \u00e8 stata presentata ufficialmente nell'agosto 2012 al Salone Internazionale dell'Auto di Mosca. In questa generazione non \u00e8 pi\u00f9 disponibile la configurazione berlina a 5 porte, mentre rimangono disponibili quelle a 4 porte e quella Station wagon.\nIl suo design \u00e8 frutto del family feeling Mazda denominato \"KODO design\" ed \u00e8 stato ben accolto dal pubblico, tanto da risultare una finalista del concorso \"2013 World Design Of The Year\". Al Salone Internazionale di Los Angeles nel 2014 \u00e8 stata presentata una versione lievemente aggiornata, il MY16, con il quale viene introdotto il nuovo sistema di infotainment denominato MZD Connect e utilizzato a partire dalla terza generazione di Mazda 3 (display TFT passato da 5,8\" a 7\"), oltre a sostanziali modifiche nel design degli interni e migliorie per quanto riguarda il comfort acustico e piccole modifiche estetiche, ossia l'introduzione di una nuova griglia frontale a linee orizzontali, un fregio cromato intorno alla cornice dei fari fendinebbia, l'introduzione di fari full LED adattivi sia anteriormente che posteriormente e nuove colorazioni disponibili."}
{"id": "1453806", "revid": "289247", "url": "https://it.wikipedia.org/wiki?curid=1453806", "title": "Coppa del Mondo di volley", "text": ""}
{"id": "1453808", "revid": "287204", "url": "https://it.wikipedia.org/wiki?curid=1453808", "title": "Christian Mayer", "text": ""}
{"id": "1453809", "revid": "438678", "url": "https://it.wikipedia.org/wiki?curid=1453809", "title": "Halfd\u00e1n", "text": "Halfd\u00e1n (norreno) o Healfdene (\"Beowulf\") o Haldan (altre fonti danesi e latine) fu un leggendario re danese della famiglia degli Skj\u00f6ldung/Scylding vissuto tra la fine del V secolo e l'inizio del VI secolo. Suo padre in molte fonti fu Fr\u00f3\u00f0i; Halfdan \u00e8 noto soprattutto come il padre dei due re che gli succedettero nel governo della Danimarca, chiamati nel \"Beowulf\" Hro\u00f0gar e Halga e nelle fonti norrene Hr\u00f3ar e Helgi.\nIl suo nome nel linguaggio che si usava a quel tempo, il proto-norreno, era Halbadaniz.\nLe fonti.\nSecondo il \"Chronicon Lethrense\" e il secondo libro delle \"Gesta Danorum\" di Saxo Grammaticus, Halfdan aveva due fratelli chiamati Ro e Skat che cercarono di salire al trono; entrambi furono uccisi da Halfdan. Saxo aggiunge anche che i sostenitori dei suoi fratelli furono impiccati e che continu\u00f2 a regnare con grande crudelt\u00e0, sebbene govern\u00f2 a lungo e mor\u00ec pacificamente in et\u00e0 molto avanzata.\nLa \"Saga degli Ynglingar\" di Snorri Sturluson d\u00e0 ad Halfdan (anche qui figlio di Fr\u00f3\u00f0i) un fratello di nome Fridleif e dice che furono entrambi grandi guerrieri, ma che Halfdan era il migliore dei due. Questo avrebbe forse portato ad una digressione riguardo ad una faida tra i due fratelli se Snorri non si fosse interessato pi\u00f9 alle questioni svedesi che a quelle danesi.\nNella saga Snorri ci dice solo che Halfdan attacc\u00f2 il re svedese Aun e lo mand\u00f2 in esilio in G\u00f6taland. Halfdan poi govern\u00f2 la Svezia per vent'anni finch\u00e9 mor\u00ec ad Uppsala di malattia e fu sepolto in un tumulo.\nNella \"Saga degli Ynglingar\" un re danese di nome Fr\u00f3\u00f0i aiut\u00f2 il discendente di Aun, Egil, a combattere il thrall Tunni. Potrebbe trattarsi di Froda degli Hea\u00f0obard del \"Beowulf\", che in alcune fonti norrene diventa Fr\u00f3\u00f0i l'uccisore di Halfdan (in queste fonti Halfdan non muore pacificamente).\nNella \"Saga di Hr\u00f3lf Kraki\", questo Fr\u00f3\u00f0i \u00e8 il fratello pi\u00f9 giovane di Halfdan, ma nel riassunto latino della \"Saga degli Skj\u00f6ldungar\" il fratello minore, qui fratello gemello, \u00e8 chiamato Ingjalldus e costui avr\u00e0 pi\u00f9 tardi un figlio di nome Frothi. Poich\u00e9 nel \"Beowulf\" Froda \u00e8 padre di un certo Ingeld, si ritiene che i nomi siano stati accidentalmente scambiati nella traduzione della \"Saga degli Skj\u00f6ldungar\". Nella \"Saga di Hr\u00f3lf Kraki\", Fr\u00f3\u00f0i fratello di Halfdan \u00e8 monarca di un regno separato. Inoltre Halfdan \u00e8 descritto calmo e pacifico, mentre Fr\u00f3\u00f0i \u00e8 crudele e violento. Questi nottetempo attacca il castello del fratello e lo brucia; Halfdan muore nella battaglia e Fr\u00f3\u00f0i prende il suo regno e sposa sua moglie rimasta vedova.\nMa pi\u00f9 tardi i figli di Halfdan uccidono a loro volta Fr\u00f3\u00f0i per vendicare la morte del padre. Cos\u00ec quella che nel \"Beowulf\" \u00e8 una faida tra Danesi e Hea\u00f0obard in cui Fr\u00f3da re degli Hea\u00f0obard viene sconfitto diventa nei testi norreni una faida familiare in cui Fr\u00f3\u00f0i uccide il fratello Halfdan e i suoi figli uccidono Fr\u00f3\u00f0i.\nI figli di Halfdan.\nNel \"Beowulf\" si legge che Halfdan ebbe quattro figli:\nNel verso 62 il nome di una figlia di Halfdan \u00e8 stato cancellato, una figlia che fu la moglie di qualcuno il cui nome finiva in \"-ela\" e che fu un Heatho-Scylfing, uno Scylfing battagliero. Probabilmente nel copiare il poema un amanuense non riusc\u00ec a scrivere questo nome e lasci\u00f2 uno spazio vuoto in quel punto per riempirlo pi\u00f9 tardi. Quello spazio non fu mai riempito e cos\u00ec il nome \u00e8 andato perduto.\nI testi scandinavi sopravvissuti non dicono nulla circa Heorogar mentre parlano moltissimo degli altri due figli; due fonti menzionano anche la figlia di Halfdan. Secondo il riassunto latino della \"Saga degli Skj\u00f6ldungar\", i due figli di Halfdanus erano chiamati Roas e Helgo e la loro sorella Sigyna era moglie di un certo Sevillus; nella \"Saga di Hr\u00f3lf Kraki\", Halfdan ebbe come primogenita la figlia Signy che si spos\u00f2 con un certo Jarl S\u00e6vil, mentre Hr\u00f3ar e Helgi erano pi\u00f9 giovani della sorella.\nFriderich Kluge nel 1896 sugger\u00ec che il verso 62 (\"hyrde ic \u00fe \u00a0\u00a0\u00a0\u00a0\u00a0\u00a0\u00a0 elan cwen\") dovesse essere completato cos\u00ec: \"hyrde ic \u00fe Sigeneow w\u00e6s S\u00e6welan cwen\", rendendo cos\u00ec i nomi norreni in antico inglese. Tuttavia Kluge fu raramente preso sul serio da editori e traduttori, in parte perch\u00e9 S\u00e6vil nella \"Saga di Hr\u00f3lf Kraki\" non \u00e8 affatto connesso con la Svezia come \u00e8 stato detto. Dal momento che l'unico nome dei reali di Svezia che ci sia pervenuto sicuro \u00e8 Onela, sempre pi\u00f9 spesso \"-ela\" \u00e8 espanso in \"Onela\" piuttosto che nel modo descritto da Kluge. Inoltre per le regole di allitterazione dell'antico inglese il nome della figlia deve forzatamente iniziare per vocale. La scelta spesso verte su Yrs o Yrse, poich\u00e9 le tradizioni scandinave parlano molto di un'Yrsa nipote di Halfdan e moglie di Adils re di Svezia. Quest'interpretazione fa acquistare un gran valore a nomi e ruoli, poich\u00e9 Adils corrisponde all'Eadgils del \"Beowulf\", nemico di Onela. Molti editori e traduttori preferiscono semplicemente far notare che il verso \u00e8 incompleto, piuttosto che completarlo; ma talvolta vi sono riferimenti al matrimonio di Onela e Yrsa, senza specificare che si tratta solo di una dubbia congettura.\nSe la tradizione della sconfitta di Halfdan/Healfdene da parte di Fr\u00f3\u00f0i/Froda fosse abbastanza vecchia, si potrebbe pensare che l'autore del \"Beowulf\" ne fosse a conoscenza e abbia immaginato che Heorogar (il figlio maggiore di Healfdene) fosse morto con Halfdan; sfortunatamente il \"Beowulf\" sfiora soltanto tutte queste questioni.\nAltre tradizioni relazionate o confuse con quelle precedenti.\nUna storia simile \u00e8 raccontata nelle \"Gesta Danorum\" (Libro 7), in cui si parla di due re chiamati Harold e Fr\u00f3\u00f0i, di cui il secondo, invidioso, fa uccidere il fratello per perfidia. Harold lascia due figli di nome Harald e Halfdan, e la storia della loro vendetta verso lo zio Fr\u00f3\u00f0i per aver ucciso il padre Harold \u00e8 quasi identica a quella trovata nei testi norreni sulla vendetta di Hr\u00f3ar e Helgi verso lo zio Fr\u00f3\u00f0i per aver ucciso il padre Halfdan.\nNel \"Chronicon Lethrense\" si dice che a volte Ro/R\u00f3ar/Hrothgar, figlio di Halfdan, \u00e8 chiamato anch'egli Halfdan.\nDi questo secondo Halfdan Saxo ha molto da dire, come la sua uccisione di re Siward di Svezia e le sue battaglie contro Erik, figlio di suo zio Fr\u00f3\u00f0i e di Signe e ora legittimo re di Svezia. Alla fine Halfdan ha la meglio, Erik \u00e8 incatenato e abbandonato in un luogo selvaggio perch\u00e9 le bestie lo sbranino, e Halfdan diventa re di Danimarca e Svezia. Saxo menziona anche delle guerre successive; infine questo Halfdan muore giovane e lascia il regno al suo amico re Ungvin di G\u00f6taland (vedi Re dei Geati).\n\u00c8 probabile che gli Halfdan siano stati confusi l'uno con l'altro e con altri re, soprattutto poich\u00e9 queste leggende erano orali e non frutto di un singolo autore."}
{"id": "1453810", "revid": "171881", "url": "https://it.wikipedia.org/wiki?curid=1453810", "title": "Carlos Lorenzo", "text": ""}
{"id": "1453812", "revid": "628767", "url": "https://it.wikipedia.org/wiki?curid=1453812", "title": "Anno von Sangershausen", "text": "Biografia.\nCome molte persone influenti dei primi tempi dell'Ordine Teutonico in Prussia, anche Anno proveniva dalla Turingia ed era probabilmente appartenente a una nobile famiglia che prende il nome dalla citt\u00e0 di Sangerhausen.\nDella sua vita da cavaliere prima della nomina nel 1254 a \"Landmeister\" dell\u2019Ordine di Livonia, non si conosce nulla. Nel suo incarico fu preceduto da Eberhard von Sayn, operante nel 1253 e nel 1254 \"ad interim\" al posto di Andreas von Felben, allontanato l'anno precedente dall\u2019Ordine per via delle scelte politiche operate ritenute troppo \"filo-lituane e lontane dai valori dei cavalieri livoniani\".\nUna delle sue prime attivit\u00e0 nell'Ordine fu la partecipazione alla costruzione del castello di Memel. Con la citt\u00e0 di Riga concluse un accordo di reciproca protezione nel 1255 e concesse agli abitanti i diritti cittadini gi\u00e0 concessi nella vicina Kranjersee. Prese poi parte alla conquista della Sambia nel 1256. Nello stesso anno, von Sangerhausen fu eletto Gran Maestro dell'Ordine Teutonico subentrando all'abdicante Poppo von Osterna. Continu\u00f2 ad essere il Gran Maestro dell\u2019Ordine di Livonia per un altro anno, poich\u00e9 nel 1257 prefer\u00ec lasciare l\u2019incarico a Burkhard von Hornhausen.\nDurante il suo mandato, fu fondata nel 1255 K\u00f6nigsberg e sconfitta una ribellione dei pruzzi nel 1272. Von Sangerhausen effettu\u00f2 un rimpasto inserendo nuovi comandanti e promuovendo l'insediamento dei tedeschi nei territori conquistati. Viaggi\u00f2 svariate volte in Europa, incontrando pure diverso Papi. Si rec\u00f2 personalmente a Roma per convincerli a sostenere le operazioni dell'Ordine Teutonico nello Stato monastico; in particolare, con Urbano IV chiese e ottenne l'indulgenza per i crociati operanti in Prussia, ottenendola anche dal suo successore Clemente IV. Il cavaliere tedesco present\u00f2 inoltre un progetto per una campagna militare per espandere ulteriormente i possedimenti in Prussia e Livonia. Dato che la sede dell'Ordine teutonico era ancora ad Acri in Terra Santa, il Gran Maestro dovette occuparsi anche di questioni che avevano ben poco a che fare con quelle affrontate negli attuali Paesi Baltici. Si ha testimonianza di un'intesa raggiunta da Anno von Sangerhausen nel 1271 con il Regno armeno di Cilicia.\nMor\u00ec l'8 luglio 1273 mentre era in viaggio per rientrare in Germania dall\u2019est."}
{"id": "1453814", "revid": "1013865", "url": "https://it.wikipedia.org/wiki?curid=1453814", "title": "Provincia di Loja", "text": "Loja \u00e8 una provincia dell'Ecuador di 404.835 abitanti, che ha come capoluogo la citt\u00e0 omonima.\nCantoni.\nLa Provincia di Loja comprende 16 cantoni:"}
{"id": "1453820", "revid": "260676", "url": "https://it.wikipedia.org/wiki?curid=1453820", "title": "Lorenzo Delleani", "text": "Biografia.\nLorenzo Delleani si form\u00f2 all'Accademia Albertina di Torino, come allievo di Cesare Gamba e di Carlo Arienti. Inizialmente si un\u00ec ai pittori romantici e dipinse tele con soggetti storici, riportando alcuni riconoscimenti ufficiali. Nel 1874 espose al \"Salon de Paris\" e vi torn\u00f2 nel 1878 con \"Regate a Venezia\". Dalla fine del settimo decennio dell'Ottocento il suo stile vari\u00f2 progressivamente, nei mezzi espressivi e nel repertorio tematico, in direzione di una rinnovata attenzione allo studio dal vero del paesaggio, realizzando tele con tinte dense e smaglianti. Famose erano le sue tavolette, eseguite con tocchi rapidi e sicuri. \nCon l'inizio degli anni ottanta si dedic\u00f2 esclusivamente ad una pittura \"en plein air\", condotta in dense pennellate di colore che catturano la luce, adottando tra i soggetti preferiti vedute piemontesi, raffigurate al variare della luce e delle stagioni. Nel 1883 si rec\u00f2 in Olanda, a studiare i pittori del \"Secolo d'Oro\" e ne riport\u00f2 muovi stimoli creativi e l'uso di un colore fastoso.\nNel 1899 partecip\u00f2 alla III Esposizione internazionale d'arte di Venezia, accompagnato dalla sua allieva e mecenate Sofia Cacherano di Bricherasio. \nLa partecipazione alla Biennale di Venezia nel 1905, con circa quaranta opere e la partecipazione all'Esposizione internazionale d'arte di Monaco, nello stesso anno, sancirono il successo internazionale dell'artista.\nIl Comune di Torino gli ha intitolato una via, nel quartiere Pozzo Strada; lo stesso hanno fatto i Comuni di Biella, di Novara, di Chieri, di Santena e di Milano.\nOpere.\nTra i suoi dipinti, numerosi sono i paesaggi di montagna, caratterizzati da colori brillanti e da una pennellata pastosa e veloce; particolarmente apprezzati dai collezionisti sono quelli del periodo 1883-1889. A Delleani non piaceva dipingere vedute cittadine, ma preferiva paesaggi naturali, soprattutto della zona biellese.\nI suoi luoghi preferiti furono Torino, dove trascorse parecchi inverni, Biella, Pollone e il castello di Miradolo, dove fu ospite dei conti Cacherano di Bricherasio e in particolare dalla contessa Sofia Cacherano di Bricherasio, la sua allieva prediletta.\nGrande amico e frequentatore della famiglia Bricherasio, Delleani fu anche testimone di un evento storico. Emanuele Bricherasio, fratello della sua allieva Sofia, si distinse per il suo intraprendente impegno nell'emergente settore dell'industria automobilistica e il 1\u00ba luglio 1899 convoc\u00f2 nella residenza torinese della famiglia un gruppo di eminenti aristocratici e notabili, figurando tra i soci fondatori di una prima societ\u00e0 che prese poi il nome di \"F.I.A.T.\". A Delleani fu espressamente richiesto di raffigurare il memorabile evento ed egli realizz\u00f2 il dipinto, dove Emanuele Bricherasio \u00e8 ritratto nell'intento di siglare il documento che lo elevava alla carica di vicepresidente. \nNel centenario della sua morte sono state allestite, in contemporanea e in sinergia tra loro, tre importanti mostre: \"Delleani e il suo tempo\" a Palazzo Bricherasio in Torino, \"Delleani e il cenacolo di Sofia di Bricherasio\" al Castello di Miradolo in San Secondo di Pinerolo e \"Delleani la vita e le opere\" al Museo del Territorio Biellese in Biella."}
{"id": "1453821", "revid": "1369234", "url": "https://it.wikipedia.org/wiki?curid=1453821", "title": "Aythya collaris", "text": "La moretta dal collare (Aythya collaris) \u00e8 una piccola anatra tuffatrice del Nordamerica.\nIl maschio adulto \u00e8 simile nella colorazione alla moretta eurasiatica, sua parente. Ha il becco grigio con una banda bianca, la testa viola brillante, il petto bianco, gli occhi gialli e il dorso grigio scuro. La femmina adulta ha la testa e il corpo bruno pallidi con il dorso bruno scuro, il becco scuro con una impercettibile banda pi\u00f9 chiara di quella del maschio e gli occhi bruni. Il collare color cannella \u00e8 solitamente difficile da osservare.\nIl loro habitat di nidificazione sono i laghi e gli stagni di foresta degli Stati Uniti settentrionali e del Canada. Trascorrono l'inverno nel Nordamerica meridionale, solitamente in laghi, stagni, fiumi o baie. Questa grande migratrice \u00e8 una rara ma occasionale visitatrice dell'Europa occidentale. Individui occasionali si avvistano ogni anno anche in America Centrale, fino alla Costa Rica, tra ottobre/novembre e maggio/giugno.\nQuesti uccelli si nutrono soprattutto immergendosi o stando in superficie. Mangiano piante acquatiche cos\u00ec come alcuni molluschi, insetti acquatici e piccoli pesci.\nIl nido ha forma di scodella e viene costruito con vegetazione acquatica e foderato di piumino, in un luogo asciutto nei pressi dell'acqua. La femmina depone da 8 a 10 uova e pu\u00f2 rimanere con i piccoli fino a che non sono in grado di volare."}
{"id": "1453822", "revid": "93556", "url": "https://it.wikipedia.org/wiki?curid=1453822", "title": "Torpete", "text": "Biografia.\nSan Torp\u00e8 visse al tempo in cui Pietro apostolo, prima di raggiungere Roma, si era fermato presso la Basilica di San Piero a Grado. Torp\u00e8, secondo la leggenda medievale, fu convertito dal \"presbyter-eremita\" Antonino da Lucca, che viveva sui monti tra Pisa e Lucca, e battezzato alla \"fons vulgo\" presso il romitorio di Corliano. Un'antica tradizione ecclesiastica ed erudita pisana identific\u00f2 quest'acqua con la fonte del latte di Corliano; da allora, l'acqua, divenuta miracolosa, si tramanda facesse venire il latte alle puerpere e dovrebbe al battesimo di San Torp\u00e9 il potere galattoforico per cui va ancora nota. \nTorp\u00e8 venne perseguitato in quanto cristiano e costretto, senza successo, a praticare la religione pagana adottata dall'Impero Romano.\nL'imperatore Nerone, il quale credeva nella dea Diana come progenitrice dell'Universo, lo fece torturare: Evelio, funzionario dell'imperatore romano, vedendo che il santo era uscito incolume dalle feroci prove a cui era stato sottoposto, si convert\u00ec alla fede cristiana.\nDopo la sua morte, per decapitazione, il corpo di Torpete fu abbandonato sopra un'imbarcazione, insieme ad un gallo e ad un cane, alla foce dell'Arno.\nLa barca si aren\u00f2 nelle vicinanze di una piccola cittadina della Provenza chiamata \"Heraclea\" e ribattezzata Saint-Tropez in onore del Santo.\nCulto.\nAl Santo si attribuiscono molti prodigi tra cui, nel giorno 29 aprile 1633, la liberazione dalla peste, dilagante nella citt\u00e0 di Pisa.\nLe tre principali chiese dedicate al Santo pisano si trovano a Pisa, a Genova e a Saint-Tropez.\nA Pisa \u00e8 presente la chiesa e convento di San Torp\u00e9, in via Fedeli. A Genova invece sorge la chiesa di San Torpete. Torp\u00e8, paese in provincia di Nuoro, prende il nome da questo santo a cui il 18 settembre di ogni anno \u00e8 dedicata una processione , dove la statua del santo viene portata in processione per il paese.\nLa citt\u00e0 di Saint-Tropez, in Costa Azzurra, prende il nome dal santo pisano.\nNel suo inno, padre Onorio Lessona implora grazie per i fedeli: "}
{"id": "1453824", "revid": "1610933", "url": "https://it.wikipedia.org/wiki?curid=1453824", "title": "Moretta dal collare", "text": ""}
{"id": "1453829", "revid": "287204", "url": "https://it.wikipedia.org/wiki?curid=1453829", "title": "Magda Szab\u00f3", "text": "\u00c8 stata una delle scrittrici ungheresi pi\u00f9 tradotte al mondo.\nBiografia.\nLa sua famiglia d'origine apparteneva al ceto borghese colto. Si diplom\u00f2 nel 1935 presso il Liceo-ginnasio D\u00f3czi del Collegio protestante di Debrecen, al tempo chiamato Istituto femminile D\u00f3czi. Terminati gli studi di ungherese e latino nel 1940 presso l'Universit\u00e0 di Debrecen, inizi\u00f2 ad insegnare dapprima nella sua citt\u00e0 natale al liceo protestante per ragazze, e successivamente a H\u00f3dmez\u0151v\u00e1s\u00e1rhely.\nA partire dal 1945 lavor\u00f2 per il Ministero della Religione e dell'Educazione fino al licenziamento, avvenuto nel 1949, a seguito dell'insediamento del regime comunista ed al contemporaneo avvento dello stato socialista. In quegli anni il nuovo regime stava infatti compilando delle liste di autori graditi al governo e la scrittura intimista di Szab\u00f3 non risult\u00f2 in linea con le direttive del realismo socialista.\nIn quello stesso anno e per lo stesso motivo le fu ritirato anche il premio Baumgarten. Le sue opere non poterono essere pubblicare fino al 1958. Durante questo periodo lavor\u00f2 come insegnante presso la scuola elementare e ginnasio di piazza Horv\u00e1th Mih\u00e1ly (oggi scuola elementare e liceo ginnasio Fazekas Mih\u00e1ly di Budapest).\nNel 1947 si spos\u00f2 con lo scrittore Tibor Szobotka (1913-1982), descritto nell'opera \"Megmaradt Szobotk\u00e1nak\". \u00c8 in questo periodo che scrisse le sue prime raccolte di poemi \"B\u00e1r\u00e1ny\" e \"Vissza az emberig,\" pubblicate subito dopo la seconda guerra mondiale.\nOccupatasi inizialmente di poesia, dopo il 1958 Magda Szab\u00f3 si dedic\u00f2 alla scrittura di romanzi e drammi. Si fece conoscere a livello nazionale grazie ai romanzi \"Affresco\" e \"L'altra Eszter\". Da quel momento in poi incominci\u00f2 a lavorare come scrittrice freelance. Scrisse molti romanzi autobiografici, fra cui \"Il vecchio pozzo\", \"R\u00e9gim\u00f3di t\u00f6rt\u00e9net e Per Elisa,\" nei quali narr\u00f2 della sua infanzia e di quella dei suoi genitori nella Debrecen degli inizi del ventesimo secolo. Molti dei suoi scritti, come ad esempio \"Danaida\" e \"La ballata di Iza,\" trattano del destino delle donne e delle loro relazioni\".\"\nNel 1959, grazie al sostegno di Hermann Hesse, venne pubblicato in Germania \"Affresco\", una delle sue opere miliari.\nNel 1978 ha vinto il Premio Kossuth, prestigioso riconoscimento culturale ungherese.\nNel 1992 \u00e8 stata membro fondatore dell'Accademia Sz\u00e9chenyi di Letteratura e Arti e membro del dipartimento di letteratura.\nIl suo romanzo \"La porta\" (1987) ottenne il Premio Getz Corporation (Stati Uniti) nel 1993 ed il Prix Femina \u00c9tranger nel 2003. Nel 2007 ricevette un premio per il miglior romanzo europeo per \"Via Katalin\".\nMor\u00ec a 90 anni, il 19 novembre 2007 nella sua casa di Kerepes, cittadina vicina a Budapest.\nIl primo (e unico) volume di quello che avrebbe dovuto essere un dittico (o trittico) autobiografico, \"Per Elisa,\" \u00e8 apparso in Ungheria nel 2002.\nNel 2010, il regista ungherese Istv\u00e1n Szab\u00f3, gira \"The door\", tratto da \"La porta\" e presentato al Festival di Cannes, con Helen Mirren (Emerenc) e Martina Gedeck (Magda). "}
{"id": "1453832", "revid": "1447618", "url": "https://it.wikipedia.org/wiki?curid=1453832", "title": "Le Giovani Marmotte - Q.U.E.S.T.I.O.N.E. D.I. G.E.R.G.O.", "text": "Le Giovani Marmotte \u2013 Q.U.E.S.T.I.O.N.E. D.I. G.E.R.G.O. (W.H.A.D.A.L.O.T.T.A.J.A.R.G.O.N.) \u00e8 una storia a fumetti della Disney realizzata da Don Rosa nel 1997. Narra la storia di Qui, Quo e Qua da quando furono affidati a Paperino.\nStoria editoriale.\nIl titolo originale - \"W.H.A.D.A.L.O.T.T.A.J.A.R.G.O.N. -\" \u00e8 leggibile come \"whada lotta jargon,\" slang per \"what a lot of jargon\", ossia \"quanto gergo\", ma \u00e8 anche l'acronimo di \"When Huey And Dewey And Louie Originally Thought To Adopt Junior-Woodchuck Attitudes, Regulations, and Grandiose Organizational Nomenclature\" (\"quando Qui, Quo e Qua pensarono originariamente di adottare attitudini, regole e grandiose nomenclature dell'organizzazione delle Giovani Marmotte\"). La versione italiana \u00e8 invece l'acronimo di \"Questa \u00e8 Una Esaustiva ancorch\u00e9 Sintetica Testimonianza dell'Iniziale Opera dei Nipotini allorch\u00e9 Esordirono e Divennero Insostituibili nelle GM E Ricevettero Grandi Onorificenze\".\nTrama.\nI nipotini sono entrati da molto tempo nelle Giovani Marmotte e Paperino ripensa a quando i ragazzi gli furono affidati. A quel tempo i tre erano ancora dei monelli ed era un continuo susseguirsi di corse finch\u00e9 Paperino non lo porta a un raduno delle Giovani Marmotte dove rimangono entusiasti quando scoprono che Nonna Papera \u00e8 nipote del fondatore del corpo, Cornelius Coot, e decidono cos\u00ec di iscriversi. Qui vengono proposti per una prova speciale: ritrovare i resti del vecchio forte Paperopoli, ormai smontato per far spazio al deposito di loro zio Paperone che per\u00f2 non cede alle richieste dei nipotini. Nonostante ci\u00f2, dopo molte ricerche, riescono a ricostruire il vecchio forte. Intanto Paperino viene distratto dai suoi pensieri per colpa di Qui, Quo e Qua che, per sbaglio, gli fanno cadere un satellite in testa ma grazie a ci\u00f2 riescono a vincere la medaglia al merito per il bendaggio al loro zio, ottenendo cos\u00ec il titolo di generali a cento stelle."}
{"id": "1453836", "revid": "287204", "url": "https://it.wikipedia.org/wiki?curid=1453836", "title": "Hartmann von Heldrungen", "text": "Biografia.\nVon Heldrungen fu un Cavaliere dell'Impero di Turingia, nel Sacro Romano Impero. Egli ader\u00ec all'Ordine Teutonico assieme al fratello, Hermann von Heldrungen tra il 1234 ed il 1237.\nNel 1238, von Heldrungen divenne Komtur in Sassonia. Egli prese parte ai negoziati diplomatici ed alle celebrazioni che seguirono all'unione tra l'Ordine di Livonia e quello Teutonico. Egli ottenne i favori del Gran Maestro e per questo fu in grado di avanzare rapidamente nella gerarchia dell'Ordine. Tra il 1261 ed il 1266, egli fu Gran Komtur e secondo in carica dopo il Gran Maestro, Anno von Sangershausen.\nVon Heldrungen divenne il dodicesimo Gran Maestro dell'ordine nell'estate del 1273. Il suo regno venne segnato da un periodo di pace relativa per l'ordine, fatto che lo spinse ad incoraggiare la colonizzazione delle regioni della Prussia e della Livonia. Egli ottenne cos\u00ec nuove terre nell'Impero come del resto in Pomerania."}
{"id": "1453839", "revid": "599013", "url": "https://it.wikipedia.org/wiki?curid=1453839", "title": "Alejandro Lembo", "text": "Carriera.\nClub.\nInizia nel Bella Vista, club del suo paese, dove gioca fino al 2000, anno in cui viene acquistato dal , squadra nella quale per\u00f2 non riesce neanche a debuttare. Tornato in Uruguay, stavolta sul fronte Nacional, si afferma come titolare, guadagnandosi cos\u00ec la stima internazionale. Torna poi in Europa, al Real Betis,dove diventa un membro della squadra titolare.\nNazionale.\nLembo conta 44 presenze per la Nazionale uruguaiana con 4 reti segnati. Con la \"Celeste\" ha partecipato al ."}
{"id": "1453842", "revid": "44638", "url": "https://it.wikipedia.org/wiki?curid=1453842", "title": "Lucus Angizia", "text": ""}
{"id": "1453844", "revid": "767487", "url": "https://it.wikipedia.org/wiki?curid=1453844", "title": "Edward Donovan", "text": "Biografia.\nNato a Cork, in Irlanda, Donovan fu il fondatore del Museo ed Istituto di Storia Naturale di Londra, che comprende la sua vasta collezione di storia naturale. La collezione venne venduta all'asta nel 1817.\nDonovan fu l'autore di un vasto numero di scritti di storia naturale, tra cui \"Natural History of British Birds\" (1792-97), \"Natural History of British Insects\" (1792-1813) e \"Natural History of British Fishes\" (1802-08).\nLe sue opere pi\u00f9 conosciute sono \"An Epitome of the Natural History of the Insects of China\" (1798) e \"An Epitome of the Natural History of the Insects of India\" (1800), un'immagine delle quali (insieme ad altre antiche opere entomologiche) si pu\u00f2 vedere su e . "}
{"id": "1453847", "revid": "1652635", "url": "https://it.wikipedia.org/wiki?curid=1453847", "title": "Francesco Abbadessa", "text": "Biografia.\nRagioniere di professione, fu attivo a Palermo (1891; 1894-1901; 1913; 1939-1942). Giocatore a tavolino, per corrispondenza (1895-1899) vinse il 1\u00ba torneo organizzato dalla \"Gazzetta del Popolo della Domenica\" e sostenne una sfida contro Vittorio Torre di Torino.\nProblemista, compose circa 130 problemi in 2, 3, 4 mosse. Solutore di problemi pubblicati sul \"Giornale di Sicilia\". Fondatore e Direttore de \"L'Eco degli Scacchi\" (1897-1903; 1913).\nRedattore di rubriche scacchistiche (\"Psiche\", \"Sicilia Musicale\"). Collabor\u00f2 con la rivista \"Ruy Lopez\" (1896-1897), con l'invio di problemi inediti. Annotatore di partite. Socio fondatore (aprile e 8 novembre 1896), Segretario (1896) e Presidente (1898-1900) del \u00abCircolo Scacchistico del Club Alpino Siciliano\u00bb. Socio dell'\u00abAccademia Scacchistica Palermitana\u00bb (1913)."}
{"id": "1453852", "revid": "1442080", "url": "https://it.wikipedia.org/wiki?curid=1453852", "title": "Pietro Arcari", "text": " Fratello di Carlo, Angelo e Bruno, \u00e8 anche conosciuto come Arcari III. Bench\u00e9 il suo primo nome fosse Sante, fu noto per tutta la sua carriera come Pietro.\nCaratteristiche tecniche.\nEra molto stimato per la sua abilit\u00e0 nel gioco aereo e per la sua rapidit\u00e0 sotto porta, che gli valse il soprannome di \"lupo\".\nCarriera.\nGiocatore.\nClub.\nNegli anni trenta fu un importante giocatore per il e per il . In Serie A ha disputato 256 partite, segnando 83 reti giocando nel ruolo di ala destra.\nEsordisce con la maglia milanista il 12 ottobre 1930, nella gara persa per 3-0 contro l' \nIl suo nome \u00e8 legato anche ad un curioso episodio accaduto nel marzo del 1937 con la maglia del Genova 1893 (vittoria dei liguri a Firenze per 2-1): quando il guardalinee gli segnal\u00f2 un fuorigioco inesistente, l'arbitro Caironi non ebbe esitazioni e mand\u00f2 negli spogliatoi il suo collaboratore, probabilmente sostituito da un primordiale \"quarto uomo\".\nNella stagione 1936-1937 vinse con il Genova 1893 la Coppa Italia, gioc\u00f2 in Serie B nel Napoli, in C nella e nel Codogno, squadra che poi allen\u00f2 per due stagioni dal 1947 al 1949.\nNel 1944, in piena seconda guerra mondiale, milit\u00f2 nella Vastese, sodalizio con cui disput\u00f2 il Campionato Abruzzese di Guerra.\nNazionale.\nNella stagione 1934 vinse il con la nazionale italiana, pur non avendo mai giocato un incontro con la selezione nazionale allora guidata da Vittorio Pozzo che tuttavia lo convoc\u00f2 in sei occasioni, in previsione di quei mondiali.\nAllenatore.\nAllena per due anni il Codogno, dal 1947 al 1949.\nIl Genoa lo ha inserito nella sua Hall of Fame."}
{"id": "1453856", "revid": "36426", "url": "https://it.wikipedia.org/wiki?curid=1453856", "title": "Teoria della plasticit\u00e0", "text": "La teoria della plasticit\u00e0 indica la modellazione matematica atta a rappresentare il comportamento plastico dei materiali e delle strutture, definendo le relative leggi costitutive. La teoria attualmente a cui ci si riferisce pi\u00f9 comunemente \u00e8 la cosiddetta teoria incrementale della plasticit\u00e0 (o Flow theory), basata su relazioni costitutive scritte in termini di incrementi infinitesimi di tensioni, deformazioni e spostamenti.\nStoria.\nLa problematica del comportamento nonlineare dei materiali (e delle strutture) era presente fin dai primordi della Meccanica, gi\u00e0 ai tempi di Leonardo e Galileo. Tuttavia lo sviluppo di una moderna teoria matematica della plasticit\u00e0 ha incontrato in passato notevoli difficolt\u00e0 a causa della complessit\u00e0 del fenomeno da rappresentare. Tale complessit\u00e0 \u00e8 dovuta sia al carattere irreversibile del fenomeno plastico, sia al suo carattere anolonomo, nel senso che la deformazione finale raggiunta dipende non solo dal valore finale del carico, ma anche dal percorso di carico, cio\u00e8 dalla storia passata della modalit\u00e0 di applicazione del carico stesso.\nI primi studi moderni sul comportamento elasto-plastico delle strutture risalgono alla seconda met\u00e0 del XIX secolo. Fra gli autori pi\u00f9 importanti in questa fase si ricordano Tresca, S. Venant e Levy. Un nuovo sviluppo della teoria si \u00e8 avuto poi agli inizi del XX secolo, in special modo ad opera di von Mises e von Karman.\nAttorno al 1940 \u00e8 stata sviluppata, particolarmente ad opera della scuola russa di Nadai ed Iliushin, una teoria della plasticit\u00e0 in termini finiti nota come \"deformation theory\". Tale teoria si basa essenzialmente sull'assunzione di un legame tra tensioni formula_1 e deformazioni formula_2 in termini globali del tipo\nformula_3\ne riferendosi essenzialmente a processi di carico che non comportino ritorni in fase elastica di parti della struttura precedentemente plasticizzate. In tal modo il problema elasto-plastico veniva trattato come una sorta di problema elastico nonlineare.\nPi\u00f9 recentemente una teoria diversa si \u00e8 imposta nel panorama degli studi meccanici della plasticit\u00e0. Essa, nota come \"Flow theory\" o \"teoria incrementale della plasticit\u00e0\", \u00e8 essenzialmente legata ai nomi di Melan, Prager (1930-40), Hodge, Hill, Drucker, Budiansky, Koiter (1950-60), Maier, Mandel (1960-70). Tale teoria riflette un punto di vista incrementale, studia cio\u00e8 le relazioni tra gli incrementi infinitesimi di carico formula_4 e i corrispondenti incrementi della soluzione in termini di tensioni, deformazioni e spostamenti formula_5, nota la situazione preesistente in termini di carico, deformazioni e tensioni. Tale approccio si \u00e8 rivelato pi\u00f9 significativo ed efficace nel cogliere la natura anolonoma del comportamento elasto-plastico ed estendibile a processi di carico del tutto generici, comprendenti anche ritorni in fase elastica di parti precedentemente plasticizzate.\nAssiomi della teoria.\nLa teoria incrementale della plasticit\u00e0 si basa sui seguenti assiomi:\nTale modello elasto-plastico prevede le seguenti tipologie di comportamento:\nIl modello non prevede invece una soglia delle deformazioni possibili, quindi non limita i valori delle deformazioni plastiche formula_10. Nel modello elasto-plastico proposto si ammette inoltre che, come avviene per le deformazioni elastiche, le deformazioni plastiche siano istantanee, cio\u00e8 siano assenti fenomeni viscosi di ritardo tra le deformazioni plastiche e le azioni\nche le hanno determinate (rate independent plasticity). La rimozione di tale ipotesi porta ai modelli \"visco-plastici\" (rate dependent plasticity).\nValgono infine le seguenti osservazioni:\nPostulato di Drucker (materiali stabili).\nIl quadro dato della teoria \u00e8 ancora troppo generico. In particolare, il completamento del modello costitutivo proposto necessita\nIn tal senso, se si accetta la validit\u00e0 del \"postulato di Drucker\" (1951), si ha un buon punto di partenza per la definizione della teoria.\nUn materiale elasto-plastico che rispetti il postulato di Drucker \u00e8 detto \"stabile \" (secondo\nDrucker) o anche \"elasto-plastico standard\". Si dimostra valere il postulato di Drucker se vale la relazione\nformula_18\ndove formula_19 \u00e8 uno stato di tensione ammissibile interno al dominio elastico, formula_20 uno stato di tensione appartenente alla frontiera del dominio e formula_10 la deformazione plastica associata allo stato formula_20 .\nPer materiali elasto-plastici stabili, la validit\u00e0 del postulato di Drucker porta alla seguente caratterizzazione sia del dominio elastico che dei flussi plastici e della legge di incrudimento:\nLeggi costitutive.\nIn un processo al limite per formula_19 tendente a formula_20, \u00e8 possibile riscrivere la relazione ricavata dal postulato di Drucker nella forma\nformula_26\nvalida non solo su punti di frontiera formula_27, ma anche su punti interni al dominio elastico formula_28, per i quali \u00e8 banale osservare che risulta formula_29 .\nLa legge costitutiva di un materiale elasto-plastico standard pu\u00f2 essere riassunto nelle seguenti relazioni:\nMateriali elasto-plastici perfetti e stabili.\nAltre conseguenze possono essere tratte dall'accettazione del postulato di Drucker nel caso di materiali perfettamente elasto-plastici. Per tali materiali il dominio elastico si mantiene costante ed indipendente dalla storia di carico: in altre parole, il punto tensione si mantiene entro limiti (il dominio elastico, appunto) fissati nel tempo. Si dimostra che in tale condizione il postulato di Drucker si caratterizza attraverso la\nformula_31\nEssendo\nformula_32\ne ricordando la legge di flusso\nformula_33\nla relazione trovata pu\u00f2 anche essere espressa dal prodotto di due scalari\nformula_34\nche evidenzia il realizzarsi delle condizioni\nformula_35\nPertanto la legge costitutiva del materiale elasto-plastico, perfetto e stabile secondo Drucker, \u00e8 ridotta alle seguenti relazioni:\nCondizione di snervamento per materiali isotropi.\nLa funzione di snervamento formula_7, per come \u00e8 stata definita, \u00e8 in un certo senso indicativa del livello plastico raggiunto dal materiale. Essa \u00e8 funzione dello stato tensionale nel generico punto del materiale, che nel caso di sollecitazione pluriassiale \u00e8 rappresentato da almeno sei componenti indipendenti formula_38 del tensore delle tensioni di Cauchy formula_39 . Nel caso particolare di materiali isotropi , la rappresentazione del dominio elastico pu\u00f2 essere ricondotta in termini solo delle tre tensioni principali formula_40, escludendo la dipendenza dalle direzioni principali di tensione.\nUna rappresentazione equivalente, sempre per materiali isotropi, \u00e8 in termini dei tre invarianti del tensore delle tensioni\ndove\nIn particolare, nei metalli duttili, le prove condotte da P.W. Brigman hanno permesso di dimostrare che la plasticizzazione non dipende da condizioni idrostatiche di pressione, cio\u00e8 sono indipendenti dal primo invariante formula_44.\nUna condizione di snervamento definita sulla base del criterio di von Mises si riconduce alla semplice forma\nin termini del solo secondo invariante del tensore delle deformazioni. In questa accezione, lo sviluppo della teoria \u00e8 spesso riferito come formula_46-\"plasticit\u00e0\" o formula_46 flow theory. Le relative equazioni costitutive sono dette di Prandtl-Reuss."}
{"id": "1453859", "revid": "287204", "url": "https://it.wikipedia.org/wiki?curid=1453859", "title": "Jogeva (comune rurale)", "text": ""}
{"id": "1453860", "revid": "1448489", "url": "https://it.wikipedia.org/wiki?curid=1453860", "title": "Burchard von Schwanden", "text": "Biografia.\nBurchard proveniva da una famiglia patrizia di Berna in Svizzera. Egli era monaco a Hitzkirch prima di divenire Komtur di K\u00f6niz e avanzare, nel 1277 al rango di Komtur regionale di Turingia e Sassonia. Egli divenne Gran Maestro nel 1282 o nel 1283.\nFu durante il suo periodo di regno che il Regno di Gerusalemme ebbe fine tragicamente. Questa situazione influ\u00ec notevolmente sull'ordine dal momento che il suo quartier generale si situava ad Acri, ma malgrado questo, Burchard non si preoccup\u00f2 di prestare aiuto ai crociati nel Medio Oriente, dal momento che era occupato nel consolidamento del potere in Prussia, Livonia e nel Sacro Romano Impero.\nNel 1287, un'invasione dei Lituani devast\u00f2 la Livonia. Burchard lasci\u00f2 Roma nel 1289 dove, in presenza del Papa, erano stati definiti i nuovi confini dello stato monastico territoriale dell'Ordine dei Cavalieri Teutoni. Burchard ebbe inoltre il permesso del papa Niccol\u00f2 IV per incoronare Rodolfo I d'Asburgo.\nAll'inizio del 1290, Burchard venne forzato dall'ordine ad andare in aiuto ai crociati, assediati ad Acri. Un'armata guidata dal Gran Maestro si rec\u00f2 quindi in Terra Santa. Poco dopo essere giunto in Medio Oriente, Burchard sorprendentemente deleg\u00f2 la propria autorit\u00e0 a quella di Heinrich von Bonlant, Komtur di Sicilia, rassegnandosi dal titolo di gran maestro, e lasci\u00f2 l'ordine per ragioni sconosciute.\nDopo aver lasciato Acri, Burchard torn\u00f2 nella nativa Svizzera dove decise di aderire all'Ordine degli Ospitalieri e divenire Komtur di Buchsee. Egli mor\u00ec nel 1310, ma la data della sua morte \u00e8 ancora oggi incerta."}
{"id": "1453862", "revid": "827882", "url": "https://it.wikipedia.org/wiki?curid=1453862", "title": "Sophie Blanchard", "text": "Inizi.\nNacque a Trois-Canons, oggi nel comune di Yves, vicino a La Rochelle. Nel 1804, si spos\u00f2 con Jean-Pierre Blanchard, il primo aeronauta professionista della storia. Dopo il matrimonio, la coppia ebbe molti problemi finanziari, e Sophie decise quindi di diventare la prima donna aeronauta per attrarre finanziatori. Nello stesso anno, Napoleone Bonaparte la nomin\u00f2 ministro.\nLa carriera.\nNel 1809, suo marito mor\u00ec a causa di una crisi cardiaca durante un volo con il suo aerostato. Continu\u00f2 i voli liberi da sola, specializzandosi nei voli notturni. Fece anche esperimenti con paracadute, lanciando bambole dalla sua mongolfiera.\nIl 24 gennaio 1810, fece una ascensione sul Campo di Marte per accompagnare la Guardia imperiale di Napoleone durante le sue nozze con Maria Luisa d'Asburgo-Lorena. Il 15 agosto 1811, fece un'altra ascensione a Milano per la \"\"Festa dell'Imperatore\". In occasione della nascita del figlio, effettu\u00f2 un volo sopra Parigi per lanciare le partecipazioni.\nNel 1811, viaggi\u00f2 in volo da Roma a Napoli, salendo a pi\u00f9 di 3600 metri d'altezza. Lo stesso anno, svenne durante un'ascensione, rimanendo in volo pi\u00f9 di 14 ore.\nNel 1817, attravers\u00f2 le Alpi, sfiorando la morte dopo un atterraggio di fortuna in un terreno allagato.\nDopo la caduta di Napoleone, entr\u00f2 nelle grazie anche di Luigi XVIII che la nomin\u00f2 \"aeronauta ufficiale della Restaurazione\"\".\nMorte.\nIl 6 luglio 1819 fece un'ascensione sopra i giardini di Tivoli a Parigi per lanciare un fuoco d'artificio dalla sua mongolfiera. Ci fu un incendio e la mongolfiera cadde. L'apparecchio urt\u00f2 il tetto di una casa e Sophie Blanchard ne fu scagliata fuori cadendo sulla strada."}
{"id": "1453864", "revid": "287204", "url": "https://it.wikipedia.org/wiki?curid=1453864", "title": "Kasepaa", "text": ""}
{"id": "1453870", "revid": "44638", "url": "https://it.wikipedia.org/wiki?curid=1453870", "title": "Ruderi di Villa Giulini", "text": ""}
{"id": "1453872", "revid": "216735", "url": "https://it.wikipedia.org/wiki?curid=1453872", "title": "Re-volt", "text": ""}
{"id": "1453881", "revid": "1501558", "url": "https://it.wikipedia.org/wiki?curid=1453881", "title": "Superpuchar Polski", "text": "La Supercoppa di Polonia (\"pol.\" \"Superpuchar Polski\") \u00e8 la competizione annuale in cui si affrontano in un'unica gara i campioni di Polonia in carica con i detentori della Coppa di Polonia. Nel caso in cui una stessa squadra vinca campionato e coppa, accede alla partita la squadra sconfitta in finale in coppa."}
{"id": "1453884", "revid": "287204", "url": "https://it.wikipedia.org/wiki?curid=1453884", "title": "Poltsamaa (comune rurale)", "text": ""}
{"id": "1453890", "revid": "1728", "url": "https://it.wikipedia.org/wiki?curid=1453890", "title": "Benedetto Majorana della Nicchiara", "text": "Biografia.\nFiglio di Don Giuseppe Majorana, barone della Nicchiara e di Donna Fernanda Patern\u00f2 Castello dei duchi di Carcaci, venne battezzato coi nomi di \"Benedetto Francesco di Paola Michele Maria Agatino\"; fu esponente del ramo baronale dei Majorana, famiglia dell'aristocrazia terriera. Spos\u00f2 sua cugina prima Donna Ilaria Maria Patern\u00f2 Castello di Carcaci da cui ebbe Giuseppe e Ferdinando.\nFu presidente dell'Associazione provinciale agricoltori di Catania, e nel 1947 sindaco di Militello in Val di Catania con l'Uomo Qualunque. Nell'aprile 1947 \u00e8 candidato per le prime elezioni regionali nella lista liberal qualunquista e nel 1951 subentra nella prima Assemblea regionale siciliana, dove si era candidato . Rieletto al rinnovo dell'ARS nel 1952, sempre nel collegio di Catania, ader\u00ec al gruppo del Partito Nazionale Monarchico, di cui era componente del Consiglio nazionale. Nel 1955 venne confermato con il PNM e fu eletto vice presidente dell'Assemblea regionale siciliana.\nAder\u00ec alla maggioranza trasversale che port\u00f2 Silvio Milazzo alla presidenza della Regione. Nelle elezioni del 1959 si candida con l'Unione Siciliana Cristiano Sociale e viene eletto nel collegio catanese. Nei successivi due governi di Milazzo \u00e8 vice presidente della Regione e assessore alla Finanze. La DC, in quel momento all'opposizione, punta proprio su di lui per ribaltare la maggioranza e lo candida alla presidenza della Regione. Viene eletto il 23 febbraio 1960 e il suo governo durer\u00e0 fino al 29 giugno del 1961.\nDeluso dall'atteggiamento dei dirigenti democristiani, si dimette anticipatamente anche da deputato il 22 febbraio 1963, aderisce al PLI.\nNon venne rieletto e divenne consigliere nazionale di Confagricoltura.\nNel 1972 viene eletto senatore nella circoscrizione Sicilia con il MSI-DN e fu membro della commissione agricoltura fino al 1976."}
{"id": "1453903", "revid": "729019", "url": "https://it.wikipedia.org/wiki?curid=1453903", "title": "Stazione di Quarto di Marano", "text": "La stazione di Quarto di Marano \u00e8 una fermata ferroviaria posta sul passante ferroviario di Napoli, a servizio del centro abitato di Quarto.\nStoria.\nLa fermata venne attivata il 15 maggio 1939.\nLa fermata assunse tale denominazione al fine di distinguerla da altre stazioni omonime: quando venne inaugurata, Quarto era una frazione del comune di Marano di Napoli, perci\u00f2 si decise di usare questa denominazione.\nStrutture e impianti.\nIl fabbricato viaggiatori si trova a livello della sede ferroviaria ma non ospita alcun servizio per i viaggiatori.\nVi sono due binari passanti, serviti da due banchine ed uniti tra loro tramite sottopassaggio.\nMovimento.\nIl movimento viaggiatori della fermata \u00e8 su medi livelli e soprattutto pendolare. Effettuano fermata i treni regionali per Napoli Campi Flegrei e Villa Literno.\nLa domenica un collegamento straordinario unisce la stazione di Napoli Centrale con Campi Flegrei, via Villa Literno.\nInterscambi.\nL'impianto offre i seguenti interscambi:"}
{"id": "1453906", "revid": "1873017", "url": "https://it.wikipedia.org/wiki?curid=1453906", "title": "Four World Trade Center", "text": "Il Four World Trade Center \u00e8 un edificio civile facente parte dell'omonimo complesso di Manhattan, a New York. Distrutto negli attentati dell'11 settembre 2001, la ricostruzione di un nuovo edificio \u00e8 iniziata nel 2008 ed \u00e8 stato inaugurato nel 2013.\n1975\u20132001.\nL'originale 4 World Trade Center era un edificio di nove piani situato all'angolo sud-est del sito del World Trade Center a Lower Manhattan. L'edificio, completato nel 1975, era alto 36\u00a0m. Gli inquilini principali dell'edificio erano la Deutsche Bank (piani 4, 5 e 6) e il New York Board of Trade (piani 7, 8 e 9). Il lato dell'edificio rivolto verso Liberty Street ospitava l'ingresso per il World Trade Center Mall. L'edificio venne danneggiato in modo irreparabile dagli attentati dell'11 settembre, venendo poi demolito per far posto alla costruzione dei nuovi grattacieli, il Four World Trade Center e il Three World Trade Center. Il 4 World Trade Center \u00e8 stato anche sede di cinque borse merci in quello che all'epoca era uno dei pi\u00f9 grandi centri di commercio nel mondo. Il nuovo Four World Trade Center e il nuovo Three World Trade Center sorgeranno dove un tempo si ergeva il 4 World Trade Center.\n2008\u2013.\nIl Four World Trade Center, conosciuto anche con il suo indirizzo, 150 Greenwich Street, \u00e8 un grattacielo facente parte del nuovo World Trade Center a New York. L'edificio si trova all'angolo sud-est dei 16 acri del sito del World Trade Center, dove sorgeva l'originale 4 World Trade Center di nove piani. All'architetto Fumihiko Maki, vincitore del premio Pritzker, \u00e8 stato dato il compito di progettare l'edificio, alto 298 metri.\n \u00e8 il terzo grattacielo pi\u00f9 alto del nuovo World Trade Center, dietro il One World Trade Center e al Three World Trade Center. \nLa superficie totale dell'edificio \u00e8 di quadrati, comprendente uffici e spazi commerciali. \nLa costruzione dell'edificio ha avuto inizio nel gennaio del 2008, venendo aperto il 13 novembre 2013. La societ\u00e0 di ingegneri per la costruzione dell'edificio \u00e8 la Leslie E. Robertson Associates, di New York.\nOccupazione dell'edificio.\nDopo il completamento, l'Autorit\u00e0 Portuale di New York e New Jersey (PANYNJ) prevede di affittare circa quadrati nel 4 WTC per la sua nuova sede. La PANYNJ aveva in precedenza sede nel 1 World Trade Center prima che venisse distrutto negli attentati. L'Autorit\u00e0 Portuale ha firmato un contratto d'affitto di 30 anni. I piani pi\u00f9 bassi dell'edificio saranno dedicati alla vendita al dettaglio delle imprese, l'edificio inoltre fornir\u00e0 anche da accesso per la metropolitana e la stazione della PATH. Anche la citt\u00e0 di New York prevede di affittare nel palazzo.\nIl progetto.\nI piani dell'edificio hanno due diverse forme. Dal 7\u00ba piano fino al 46\u00ba, la superficie dei piani sar\u00e0 di e avr\u00e0 la forma di un parallelogramma (progettata anche per richiamare la forma del sito del World Trade Center). Dal 48\u00ba piano al 63\u00ba la superficie dei piani sar\u00e0 di e avr\u00e0 la forma di un trapezio, sagomato in modo da puntare verso la zona sud di Manhattan e verso il One World Trade Center. La torre comprende cinque livelli di piani meccanici. Il New York Power Authority ha selezionato l'UTC Power per fornire 12 PureCell Modello 400 che saranno utilizzate per fornire energia elettrica, acqua e calore. Combinati, i sistemi saranno, secondo lo sviluppatore, alcuni dei pi\u00f9 grandi impianti di celle a combustibile al mondo.\nCostruzione.\nLa preparazione del sito e gli scavi sono terminati il 12 gennaio 2008 e sono stati effettuati dalla Capitaneria di Porto, dopo il completamento degli scavi Larry Silverstein ha assunto il controllo del sito. Nel novembre del 2010, tre celle a combustibile sono state consegnate presso il sito del World Trade Center che insieme forniscono circa il 30% della potenza necessaria alla torre. A partire dal 16 settembre, 2011, l'acciaio ha raggiunto il 50\u00ba piano, il calcestruzzo il 44\u00ba piano, e il vetro \u00e8 stato installato fino al 26\u00ba piano sui lati sud e ovest dell'edificio\nIl 16 febbraio 2012, da una delle gru da costruzione \u00e8 caduto un carico d'acciaio, che \u00e8 precipitato per 40 piani. Poco dopo l'incidente la costruzione dell'edificio \u00e8 ripresa. Il 27 aprile 2012 l'acciaio dell'edificio \u00e8 arrivato al 66\u00ba piano, il cemento al 52\u00ba e il vetro al 47\u00ba.\nIl 25 giugno 2012 il Four World Trade Center ha raggiunto il tetto.\nIl completamento esterno ed interno dell'edificio \u00e8 previsto per ottobre 2013.\nNel settembre 2013 \u00e8 stato annunciato che le recinzioni utilizzate nella costruzione del WTC 4 saranno rimosse, invece di creare solo un percorso tra la strada e le porte del palazzo. La rimozione di tutte le recinzioni fornir\u00e0 l'accesso pedonale al Memorial Plaza, alle strade circostanti, e alla fine anche agli altri 5 edifici del WTC.\nL'edificio \u00e8 stato inaugurato il 13 novembre 2013, dopo circa cinque anni di costruzione.\nCollegamenti esterni.\nSito ufficiale Silverstein Properties"}
{"id": "1453911", "revid": "31789", "url": "https://it.wikipedia.org/wiki?curid=1453911", "title": "Storia del fumetto", "text": "Le origini del fumetto si fanno risalire al personaggio di Yellow Kid creato dal disegnatore statunitense Richard Felton Outcault e pubblicato a partire dal 1895 sul supplemento domenicale del \"New York World\". Tuttavia queste origini sono dibattute e legate a come il fumetto viene definito. Se infatti lo si definisce semplicemente come una narrazione per immagini - il testo non \u00e8 strettamente necessario - allora si pu\u00f2 far risalire gi\u00e0 ai graffiti preistorici; anche la colonna traiana, o molti affreschi, mosaici e vetrate che adornano chiese e palazzi, o le miniature e le stampe che adornano i testi antichi, possono essere viste come narrazioni per immagini. Nell'arte medievale era inoltre consuetudine la narrazione di storie attraverso una sequenza di disegni con lo scopo principale di renderli intelligibili anche alla popolazione analfabeta. Era inoltre diffusa anche la pratica di scrivere parole uscenti dalle bocche di alcuni personaggi, in modo da dare un'idea di ci\u00f2 che stessero dicendo. Questa concezione cos\u00ec ampia \u00e8 tuttavia incorsa in numerose critiche. \u00c8 stato infatti notato come il fumetto sia pensato per una fruizione di massa: non solo cio\u00e8 riprodotto in pi\u00f9 esemplari, come erano gi\u00e0 i libri antichi e le loro incisioni (e si pu\u00f2 a tal proposito notare come noi consideriamo fumetti solo le opere stampate e non le tavole originali di cui sono riproduzioni), ma anche concepito per raggiungere un vasto pubblico. Inoltre, pur avendo le sue radici nella millenaria tradizione delle arti figurative e letterarie, il fumetto ha un suo specifico linguaggio. La codifica degli elementi specifici di questo linguaggio ha una sua considerevole importanza anche da un punto di vista storico: a seconda di ci\u00f2 che viene ritenuto essenziale di tale linguaggio la valutazione di cosa si debba considerare fumetto e, di conseguenza, di quando questo sia nato, cambia. Tuttavia la variet\u00e0 degli elementi espressivi adottati da ci\u00f2 che viene comunemente identificato come fumetto \u00e8 talmente vasta che ogni tentativo di trovare uno o pi\u00f9 elementi specifici si \u00e8 rilevato infruttuoso.\nLe origini - XIX secolo.\nRicerche hanno riscoperto una considerevole quantit\u00e0 di esempi precedenti al personaggio di Outcault. Cos\u00ec molti studiosi, talvolta mossi anche da sentimenti nazionalistici, sulla base di una documentazione storica poco considerata in precedenza, hanno messo in discussione tale data di nascita come frutto di una pura \"convenzione\". Alla luce di queste scoperte si \u00e8 sempre pi\u00f9 palesato come la tradizione di far risalire la nascita del fumetto all'opera di Outcault origini dal libro \"The Comics\" pubblicato nel 1947 da Coulton Waugh, probabilmente il primo testo sui fumetti e la loro storia mai pubblicato. In questo testo l'autore sostiene la tesi che i fumetti siano un'arte autoctona americana nata appunto con il personaggio di Outcault.\nLa tesi di Waugh non ha retto a fronte degli studi successivi, tuttavia alcuni studiosi - in Italia Franco Fossati e Gianni Brunoro - continuano a ritenere sensato considerare convenzionalmente Yellow Kid il primo fumetto nel senso moderno del termine in quanto, se pure \u00e8 vero che molte storie e personaggi pubblicati prima hanno un linguaggio gi\u00e0 sviluppato e alcuni di loro hanno ottenuto anche un rilevante successo editoriale (Ally Sloper ebbe, a partire dal 1884, un albo a lui dedicato), nessuno di questi avrebbe dato origine, a differenza del personaggio di Outcault, a quel fenomeno culturale, editoriale, di costume che \u00e8 il fumetto. I precursori apparirebbero cos\u00ec piuttosto come una variegata costellazione di fenomeni pi\u00f9 o meno isolati e solo con Yellow Kid gli editori statunitensi cominceranno a puntare su questo nuovo modo di comunicare, generando cos\u00ec, nell'arco di pochi anni, un vero e proprio fenomeno editoriale che dagli USA verr\u00e0 esportato in tutto il mondo generando, inoltre, le polemiche sulla sua presunta diseducativit\u00e0, sintomo della rilevanza sociale e culturale ormai attribuita ai fumetti, e che hanno poi accompagnato a lungo la loro storia. In tal senso Yellow Kid \u00e8 stato il primo personaggio \u00ab\"a prendere coscienza di s\u00e9\"\u00bb.\nI precursori.\nFra i precursori antecedenti ad Outcault si rileva che il noto illustratore svizzero Rodolphe T\u00f6pffer nel 1827 realizz\u00f2 una storia composta da immagini in successione accompagnate da didascalie, dal titolo \"Histoire de M.Vieux Bois\" a cui, negli anni successivi, fecero seguito altri racconti simili. Solo nel 1833 T\u00f6pffer si convinse, anche grazie ai consigli di Goethe, a far pubblicare una di queste storie: l\"Histoire de M. Jabot\" (1831). Il buon successo riscontrato lo convinse a pubblicare anche altre storie per immagini, fra le quali l\"Histoire de M.Cr\u00e8pin\" e \"Le Docteur Festus\" apparse rispettivamente nel 1837 e nel 1846. L\"Histoire de M.Vieux Bois\" vide luce anch'essa nel 1837 e, nel 1842, venne pubblicata anche negli Stati Uniti col titolo \"The adventures of Obadiah Oldbuck\". Sono in molti a considerare l'autore ginevrino il primo vero fumettista.\nIn Germania la rivista umoristica \"Fliegende Bl\u00e4tter\" fu un'autentica fucina di precursori. Sulle sue pagine apparve, tra l'altro, quella che \u00e8 stata poi considerata una delle pi\u00f9 importanti saghe \"proto-fumettistiche\", Max und Moritz creati nel 1865 da Wilhelm Busch.\nIn Inghilterra venne pubblicato Ally Sloper, scritto da Charles Henry Ross e disegnato da sua moglie Isabelle Emilie de Tessier, sotto lo pseudonimo di Marie Duval. Esordito sulla rivista umoristica \"Judy\" il 14 agosto 1867 riscontr\u00f2 un tale successo che, a partire dal 3 maggio 1884, gli fu dedicato un settimanale, l\"'Ally Sloper's Half-Holiday\".\nIn Francia si ebbe Am\u00e9d\u00e9e de No\u00e9 in arte \"Cham\" che nel 1839 pubblic\u00f2 il volume \"Histoire de Mr. Lajaunisse\" considerato il primo albo a fumetti francese, e Georges Colomb, in arte \"Christophe\", che, tra il 1889 e il 1893, pubblic\u00f2 una serie di storie illustrate per il settimanale \"Le petit fran\u00e7ais\".\nAnche negli Stati Uniti, prima di Yellow Kid, il disegnatore James Swinnerton inizi\u00f2 la pubblicazione, a partire dal 1892, sul \"San Francisco Examiner\", di vignette con protagonisti degli orsacchiotti, che ottennero un tale successo che, dal 2 giugno 1895 (a ridosso quindi della prima apparizione di Yellow Kid), furono trasformati in una vera e propria serie dal titolo \"Little Bear Tykes\". Swinnerton introduce cos\u00ec per la prima volta una serie con protagonisti pupazzi a forma di animali, archetipo di un genere di narrazione, quello degli animali antropomorfi, che avr\u00e0 grande fortuna nella successiva storia del fumetto.\nL'italiano Angelo Agostini, emigrato in Brasile, nel 1864 fond\u00f2 la rivista \"Diabo Coxo\" ricca di storie illustrate da lui stesso scritte e disegnate.\nYellow Kid.\nOutcault inizier\u00e0 la sua collaborazione col \"New York World\" nel 1884 per volont\u00e0 del proprietario Joseph Pulitzer che intendeva dare nuova linfa al supplemento domenicale a colori del giornale. Il supplemento esord\u00ec il 4 aprile 1883 e inizialmente proponeva riproduzioni di capolavori dell'arte. L'iniziativa non riscosse il successo sperato e Pulitzer ingaggi\u00f2 Outcault per affidargli in un primo momento una serie di illustrazioni a carattere naturalistico. Anche questo nuovo corso non trov\u00f2 il sostegno dei lettori cos\u00ec, il 5 maggio 1885, inizier\u00e0 la pubblicazione della serie \"Hogan's Alley\" ambientata in un ghetto di periferia popolato da strani personaggi che vivono ai margini della societ\u00e0. Fra questi fa la sua apparizione un bambino calvo con un lungo camicione inizialmente blu e poi giallo. In un primo momento il bambino \u00e8 solo un personaggio marginale della serie ma ben presto, dal 5 gennaio 1896, ne diventer\u00e0 protagonista. In questi primi mesi di pubblicazione la serie non ha ancora trovato un suo linguaggio definito: i testi appaiono dentro cartelli e la prima nuvoletta esordir\u00e0 il 16 febbraio 1896 (\u00e8 un pappagallo che esclama \u00abSic em towser\u00bb), mentre Yellow Kid rimarr\u00e0 muto fino al 15 marzo di quello stesso anno, quando sul suo camicione apparir\u00e0 la scritta \u00abArtillery\u00bb. Mickey Dugan, il suo nome come si apprende dalla vignetta del 23 agosto 1896, continuer\u00e0 a parlare attraverso il suo camicione fino al 25 ottobre, quando, per la prima volta, parler\u00e0 per mezzo di una nuvoletta.\nGrazie alle vignette di \"Hogan's Alley\" le vendite dell'edizione domenicale del \"New York World\" registreranno in breve tempo un notevole incremento. William Randolph Hearst, editore del \"New York Journal\", che contendeva con il World il primato sulla stampa newyorkese, riusc\u00ec a strappare Outcault al suo concorrente offrendogli un contratto pi\u00f9 vantaggioso. Il 25 ottobre 1896 Yellow Kid passer\u00e0 sul \"Journal\". Pulitzer tuttavia, contando sul fatto che all'epoca le leggi sul diritto d'autore erano ancora molto vaghe, continu\u00f2 a pubblicare il personaggio affidandolo al disegnatore George Luks. Yellow Kid sar\u00e0 cos\u00ec il primo personaggio della storia del fumetto a non essere pi\u00f9 realizzato dal suo autore, caratteristica che in seguito diverr\u00e0 tipica della grande maggioranza dei personaggi. Verr\u00e0 pubblicato nelle sue due differenti versioni fino al 1898 quando nel giro di poche settimane verr\u00e0 sospeso da entrambi i giornali per via delle polemiche causate dalla sua critica feroce ed anticonformista. Nonostante la sua breve vita editoriale, Yellow Kid diventer\u00e0 una piccola celebrit\u00e0 che mostrer\u00e0 agli editori statunitensi tutte le potenzialit\u00e0 commerciali delle strisce a fumetti. Da qui in poi sar\u00e0 un continuo proliferare di nuove serie e nuovi personaggi.\nEpigoni.\nIl successo di Yellow Kid port\u00f2 alla nascita di altri personaggi come Happy Hooligan di Frederick Burr Opper, (1896 o forse nel 1899), i Katzenjammer Kids di Rudolph Dirks nel 1897; lo stesso Outcalt nel 1902 crea Buster Brown, nel 1904 esordisce Newlyweds di Geo MacManus, autore nel 1913 anche di Jiggs e Maggie della serie Bringing Up Father, Little Nemo di Winsor McCay nel 1905, The Gums (1917) di Sidney Smith e Gasoline Alley (1919) di Frank King. Al fine di commercializzare e distribuire i fumetti nel mondo, nel 1914 Hearst fonda la King Features Syndicate.\nEuropa.\nIn Gran Bretagna la tradizione risale ad autori come Hogarth, Searle e Steadman. Si ha, dalla fine del seicento all'inizio del settecento una vasta attivit\u00e0 di caricaturisti.\nXX secolo.\nDurante il XX secolo il fumetto cresce e si evolve non solo negli Stati Uniti ma anche in Europa che non si limita a importare la produzione di autori americani ma ne produce di propria. Nella seconda met\u00e0 del XX secolo il fumetto continua la sua evoluzione raggiungendo elevati livelli qualitativi, sia espressivi che di diffusione, avvalendosi del progresso tecnico e l'influenza del cinema.\nStati Uniti d'America.\nNei primi decenni del novecento esordiscono personaggi destinati a enorme successo come Felix the Cat di Pat Sullivan (1917), Mickey Mouse di Walt Disney e Ub Iwerks (1928) che, nato per il cinema d'animazione, esordir\u00e0 anche sulla carta stampata nel 1930, Popeye di Elzie Crisler Segar (1929) e Betty Boop di M. Fleischer (1931). Intanto le popolarissime serie di ambientazione domestica e familiare come Bringing Up Father sono sempre pi\u00f9 amate e pubblicate. Fra gli anni trenta e quaranta, grazie a un nutrito staff di autori, si espande l'universo di Topolino con nuovi personaggi destinati a grande successo come Paperino, Pippo e Paperon de' Paperoni. Inoltre nascono e si attestano le strisce avventurose come Tarzan di Edgar Rice Burroughs, Buck Rogers di Dick Calkins (1929), Dick Tracy di Chester Gould (1931), Cino e Franco, Tim Tyler e Spud Slavin di L. Young (1932), Brick Bradford (1933), Flash Gordon di Alex Raymond, autore anche di Agente segreto X-9 da un soggetto di Dashiell Hammett, Radio Patrol di Sullivan, Mandrake e The Phantom di Lee Falk, Superman di J. Siegel nel 1938, e Prince Valiant di Harold Foster. Fra le serie del filone delle vicende familiari esordiscono Blondie di Chic Youngs (1930), Li'l Abner di All Capp (1934), Jean di Norman Pett del 1932.\nLe serie a fumetti vengono pubblicate o in forma di tavola domenicale come supplemento settimanale dei quotidiani ma anche giornalmente come strisce dal luned\u00ec al sabato e il loro successo port\u00f2 alla nascita dei comic book, albi periodici a colori di piccolo formato che presentano storie di vecchi e nuovi personaggi. Con l'entrata poi in guerra degli Stati Uniti, i fumetti diventano anche strumento di propaganda e i nemici nazisti compaiono direttamente come avversari di personaggi gi\u00e0 affermati, come Topolino nelle strisce realizzate da Bill Walsh e Floyd Gottfredson, che di nuova realizzazione, come Capitan America edito dalla futura Marvel Comics e nato espressamente come elemento di propaganda per rappresentare un'America libera e democratica che si opponeva a un'Europa imperialista e bellicosa e riscuotendo subito un enorme successo arrivando a vendere del primo numero della serie quasi un milione di copie cos\u00ec come anche il Capitan Marvel della futura DC Comics.\nMolte delle serie a strisce esordite negli anni trenta continuano a essere pubblicate con successo. Con il debutto di Superman nel 1938, inizia un periodo particolarmente fortunato per l'editoria a fumetti noto come Golden Age, nel quale, grazie al successo del personaggio di Superman, primo supereroe dei fumetti, port\u00f2 alla proliferazione dei supereroi e dal 1939 al 1941, vennero creati supereroi tuttora famosi come Batman e Robin, Wonder Woman, Flash, Lanterna Verde editi dalla DC Comics mentre la Timely Comics fece esordire la Torcia Umana originale, Namor, inoltre ci furono Capitan America della Fawcett Comics e Capitan Marvel il quale, dalla met\u00e0 degli anni quaranta, arriv\u00f2 a vendere circa 1.4 milioni di copie per numero. Will Eisner raggiunse il successo con the Spirit, supereroe sui generis pubblicato dal 1940 al 1952, e pi\u00f9 volte ristampato in tutto il mondo.\nNegli anni cinquanta venne introdotto il Comics Code Authority, organo di autocensura degli editori di fumetti.\nOltre ai supereroi pubblicati nel formato comic book, continuarono a essere pubblicati fumetti a strisce nei quotidiani, sia di vecchie serie esordite nei decenni precedenti che nuove realizzazioni come Peanuts di Charles M. Schulz esordita nel 1950 distribuita da United Feature Syndicate, societ\u00e0 di distribuzione fondata nel 1931; la striscia raggiunse un successo planetario venendo pubblicata fino alla morte dell'autore in tutto il mondo e dando vita a un enorme merchandising; contemporanee sono B.C. di Johnny Hart (1958), Pogo di Walt Kelly (1943), Il mago Wiz (1964), sempre di Hart. Tutte queste serie saranno caratterizzate da una lunga vita editoriale e da una diffusione in vari paesi del mondo.\nNegli anni sessanta la Marvel Comics inizia a pubblicare i Fantastici Quattro, serie supereroica alla quale ne seguiranno molte altre come Spider-Man, Hulk, Iron Man e molti altri.\nNegli anni settanta Will Eisner pubblica nel 1978 Contratto con Dio, prima di una serie di graphic novel senza protagonisti fissi che raccontano con crudo realismo la vita di New York.\nNegli anni ottanta c'\u00e8 l'opera di rivisitazione del genere supereroico di Frank Miller con Batman: The Dark Knight Returns del 1986 che ha rivitalizzato il genere.\nNegli anni novanta continua la tradizione delle serie a strisce: Dilbert di Scott Adams.\nEuropa.\nIn Francia, J.P. Pinchon crea Nel 1905 il personaggio B\u00e9cassine, la servetta bretone maldestra ma dal cuore d'oro e pubblicata su La Semaine de Suzette e, nel 1908, esordisce sul settimanale L'Epatant, Les Pieds Nickel\u00e9s, un gruppo di imbroglioni creati da Louis Forton, che continuer\u00e0 a disegnarli fino al 1934.\nIn Italia c'erano stati i cartelloni dei cantastorie ma il fumetto moderno arriva grazie a L'Illustrazione dei Piccoli, edito da Picco e Toselli e il Corriere dei Piccoli (1908) che fa conoscere le serie statunitensi. Il Corriere decise per\u00f2 di omettere le nuvolette, sostituite da didascalie in rima a pi\u00e8 di ogni vignetta e italianizzando i nomi dei personaggi per adattarli a quello che si riteneva essere il target di riferimento, ovvero i bambini. Nel primo numero appare anche il primo personaggio italiano dei fumetti, Bilbolbul di Attilio Mussino, primo autore italiano di fumetti, a cui seguiranno altri come Antonio Rubino, creatore dei personaggi di Pino e Pina (1909), e di Quadratino (1909).\nIn Italia continua a essere pubblicato con successo il \"Corriere dei Piccoli\" sul quale esordiscono personaggi ideati da autori locali come il Signor Bonaventura di Sergio Tofano (1917) o il Marmittone di B. Angoletta (1928). La Casa Editrice Nerbini acquisisce i diritti dei personaggi Disney e fa esordire il settimanale \"Topolino\" nel 1933 e \"L'Avventuroso\" l'anno successivo che presentava sia storie di importazione americana che di produzione italiana e, nel 1935, il \"Giornale di Cino e Franco\", con le strisce della serie Tim Tyler &amp; Spud Slavin. L'editore Picco e Toselli, oltre all\"'Illustrazione dei Piccoli\" fa esordire nel 1915 \"Donnina\", versione italiana della Semaine de Suzette e, nel 1919, \"L'Intrepido\", settimanale per ragazzi che, oltre a racconti e romanzi di avventura, presenta anche fumetti di genere avventuroso. Una testata omonima, Intrepido, verr\u00e0 poi edita per oltre sessant'anni dalla Casa Editrice Universo arrivando a superare i tremila numeri dal 1938 presenta strisce a fumetti di autori italiani e produzioni americane.\nL'editore Lotario Vecchi pubblica dal 1934 al 1944 L'Audace che pubblica anche alcune tra le pi\u00f9 importanti serie italiane degli anni trenta come Virus, il mago della foresta morta, Dick Fulmine e altre opere di autori come Rino Albertarelli, Federico Pedrocchi, Walter Molino e Carlo Cossio. Successivamente la testata viene ceduta a Gian Luigi Bonelli che lo trasforma in un albo e mette le basi per una fortunata carriera editoriale che porter\u00e0 alla nascita della Sergio Bonelli Editore.\nLa Mondadori nel secondo dopoguerra rinnova la testata dedicata ai personaggi Disney pubblicando nella nuova testata mensile, Topolino, non solo storie americane in traduzione ma anche di realizzazione italiana dando vita a una scuola italiana della Disney che produrr\u00e0 storie originali che verranno esportate anche all'estero grazie ad autori come Giovan Battista Carpi, Guido Martina e Romano Scarpa. Nel secondo dopoguerra nasce e fiorisce una produzione a fumetti indirizzato a un pubblico giovanile influenzata dalla moda nordamericana che, da una parte porta alla crisi di pubblicazioni storiche come il Corriere dei Piccoli, e dall'altra porta prima a pubblicare storie americane di importazione e poi prodotte in Italia come Tex Willer di Giovanni Luigi Bonelli, Capitan Miki e Blek Macigno della EsseGesse e poi a seguire una nutrita schiera di personaggi sempre di ambientazione western come Zagor e molti altri, sempre diretti a un pubblico giovane con temi avventurosi. La rivoluzione avverr\u00e0 con l'avvento nel 1962 di Diabolik delle sorelle Angela e Luciana Giussani che ottiene uno strepitoso successo che dar\u00e0 vita al fenomeno del fumetto nero italiano che col tempo, estremizzando alcuni toni condurr\u00e0 al fumetto pornografico negli anni settanta e ottanta pubblicato da editori come la Ediperiodici e la Edifumetto.\nDurante gli anni sessanta autori come Max Bunker e Magnus daranno vita a serie di successo come Kriminal, Satanik e soprattutto di Alan Ford pubblicati dall'Editoriale Corno. Alla Bonelli negli anni settanta e ottanta si deve la nascita di altre serie di successo come Ken Parker di Giancarlo Berardi e Ivo Milazzo, Martin Myst\u00e8re (1982) di Alfredo Castelli, Dylan Dog di Tiziano Sclavi.\nIn Belgio nasce e si sviluppa una famosa scuola nota come Bande dessin\u00e9e, comune in parte con la scuola francese. Fra i principali esponenti ci sono Herg\u00e9, autore della serie con Tintin (1929) che raggiunge notoriet\u00e0 mondiale; Peyo nel 1957 cre\u00f2 la serie dei Puffi, Andr\u00e9 Franquin nel 1946 riprese il personaggio di Spirou che ispir\u00f2 anche un settimanale.\nIn Gran Bretagna dagli anni cinquanta il fumetto riesce a raggiungere risultati apprezzabili anche all'estero con una produzione che si differenzia da quella statunitense creando storie per un pubblico adulto di genere avventuroso, bellico, fantascientifico realizzati con realismo e cura per i dettagli con serie come quelle di Matt Dillon, Buck Ryan, Garth, Hawke, Modesty Blaise, Rome Brown, Jack Howk mentre di genere umoristico sono Andy Capp, Bristow e Tommy Wack.\nIn Francia negli anni sessanta esordiscono serie destinate a un duraturo successo e che verranno pubblicate in tutto il mondo ottenendo poi anche trasposizioni cinematografiche e televisive come Lucky Luke, Asterix e Blueberry. Di genere fantascientifico \u00e8 l'opera di Philippe Druillet e quella di Moebius, mentre Barbarella (1962) porta alla nascita del fumetto erotico-fantastico.\nAsia.\nIn Giappone i fumetti, indicati col termine manga, a partire dagli anni cinquanta divennero uno dei settori principali nell'industria editoriale giapponese, con esportazione e traduzioni in tutto il mondo Le storie a fumetti sono tipicamente serializzate su riviste dedicate, contenenti pi\u00f9 storie, ognuna delle quali viene presentata con un singolo capitolo per poi essere ripresa nel numero successivo. Se una serie ha successo, i capitoli possono essere raccolti e ristampati in volumi detti \"tank\u014dbon\".Gli autori di manga, mangaka, lavorano tradizionalmente con assistenti nei loro studi e sono associati con un editore per la pubblicazione delle loro opere. Fra i generi pi\u00f9 sfruttati ci sono la fantascienza ma anche quello erotico/pornografico. Fra i capolavori riconosciuti le opere di autori come Hayao Miyazaki che si impone con Nausica\u00e4 della Valle del vento o Jir\u014d Taniguchi.\nIn Corea si parla di Manhwa, mentre in Cina di Manhua.\nSud America.\nFra i principali autori sudamericani ci sono Quino, Mordillo. La produzione sudamericana si afferma dalla met\u00e0 degli anni sessanta, in particolare grazie ad autori argentini ma anche di altri paesi che per\u00f2 lavorano a Buenos-Aires come l'uruguaiano Alberto Breccia, il cileno Arturo Del Castillo e l'italiano Hugo Pratt. Fra le opere pi\u00f9 interessanti si annovera L'Eternauta di H\u00e9ctor Oesterheld e Francisco Solano L\u00f3pez."}
{"id": "1453916", "revid": "287204", "url": "https://it.wikipedia.org/wiki?curid=1453916", "title": "Aythya australis", "text": "La moretta australiana, Aythya australis, \u00e8 la sola vera anatra tuffatrice che viva in Australasia. Le morette australiane sono comuni nel sud-est dell'Australia, soprattutto nel bacino del Murray-Darling, ma anche nelle zone pi\u00f9 umide nei pressi delle coste. In anni normali sono abbastanza nomadi, ma si disperdono largamente in periodi di siccit\u00e0. Un certo numero di questi animali raggiunge allora la Nuova Guinea, la Nuova Zelanda e le isole del Pacifico, dove questi possono rimanere per un certo tempo, riproducendovisi perfino per una o due stagioni.\nCome gli altri membri del gruppo dei moriglioni, le morette australiane si nutrono immergendosi in profondit\u00e0, spesso rimanendo sommerse per un minuto alla volta. Scivolano sott'acqua formando un'increspatura appena percettibile, rivolgendo semplicemente le loro teste verso il basso e sospingendosi con i loro piedi palmati. Mangiano una vasta gamma di piccole creature acquatiche, integrando la loro dieta con erbe acquatiche.\nLe morette australiane preferiscono i laghi pi\u00f9 grandi, le paludi e i fiumi con acque profonde, ma vengono spesso avvistate anche in ruscelli pi\u00f9 piccoli, praterie allagate e stagni poco profondi. Come regola generale, evitano le acque costiere. Si spingono raramente sulla terraferma e non si appollaiano mai sugli alberi.\nLe morette australiane sono piccole rispetto alle dimensioni standard delle anatre, non superando solitamente i 45\u00a0cm di lunghezza, anche se a volte raggiungono i 60\u00a0cm, e sono nell'insieme di forma visibilmente pi\u00f9 arrotondata di quella della maggior parte delle anatre. Sia il maschio che la femmina presentano le parti superiori di color bruno-cioccolato uniforme, con i fianchi rossicci e le regioni inferiori bianche (che sono spesso invisibili se l'anatra si trova in acqua). I bordi d'uscita e quasi l'intero lato inferiore delle ali sono bianchi. Nel maschio, gli occhi sono di un particolare colore bianco (le morette australiane sono indicate qualche volta come \"anatre dagli occhi bianchi\"), mentre nelle femmine sono bruni.\nLargamente diffusa in tutto il suo vasto areale, la moretta australiana viene considerata a rischio minimo nella Lista Rossa delle Specie Minacciate della IUCN."}
{"id": "1453918", "revid": "1610933", "url": "https://it.wikipedia.org/wiki?curid=1453918", "title": "Moretta australiana", "text": ""}
{"id": "1453921", "revid": "6340", "url": "https://it.wikipedia.org/wiki?curid=1453921", "title": "Fenris\u00falfr", "text": ""}
{"id": "1453922", "revid": "6340", "url": "https://it.wikipedia.org/wiki?curid=1453922", "title": "Fenris\u00f9lfr", "text": ""}
{"id": "1453925", "revid": "363629", "url": "https://it.wikipedia.org/wiki?curid=1453925", "title": "Croce di guerra Cecoslovacca", "text": "La Croce di guerra Cecoslovacca (\"\u010ceskoslovensk\u00fd v\u00e1le\u010dn\u00fd k\u0159\u00ed\u017e\" in lingua ceca) \u00e8 una decorazione militare, ne esiste una versione utilizzata nella prima guerra mondiale e un'altra nella seconda guerra mondiale."}
{"id": "1453926", "revid": "174925", "url": "https://it.wikipedia.org/wiki?curid=1453926", "title": "Essudazione (medicina)", "text": ""}
{"id": "1453929", "revid": "1573940", "url": "https://it.wikipedia.org/wiki?curid=1453929", "title": "Aythya baeri", "text": "Il moriglione di Baer (Aythya baeri () \u00e8 un uccello della famiglia degli Anatidi che vive in Asia orientale.\nSimile nell'aspetto alla moretta tabaccata. Nidifica nella Russia sudorientale e nella Cina nordorientale, migrando d'inverno in Cina meridionale, Vietnam e India.\nIl nome commemora il naturalista estone Karl Ernst von Baer."}
{"id": "1453932", "revid": "1873017", "url": "https://it.wikipedia.org/wiki?curid=1453932", "title": "Five World Trade Center", "text": "Il Five World Trade Center \u00e8 un edificio civile facente parte dell'omonimo complesso di Manhattan, a New York. \u00c8 stato gravemente compromesso negli attentati dell'11 settembre 2001, pertanto demolito nel dicembre dello stesso anno. Un nuovo edificio con lo stesso nome \u00e8 in costruzione dal 2011.\n1972\u20132001.\nL'originario WTC 5 fu completato nel 1972, in concomitanza con il completamento delle Torri Gemelle. A forma di \"L\" e dal caratteristico colore nero come gli edifici 4 e 6, aveva 9 piani ed era alto circa 36 m. Destinato ad uffici, era una delle entrate del centro commerciale sotterraneo \"The Mall at the World Trade Center\". Inoltre, dalla lobby era possibile accedere alla stazione della metropolitana Chambers Street. Sempre all'interno del WTC 5 era situata la pi\u00f9 grande libreria del gruppo Borders di New York. Nel 1984, l'artista Joanna Gilman Hyde dipinse la tela da 10.000 piedi quadrati (930 m 2) intitolata \"Self Organizing Galaxy\" sul tetto del 5 World Trade Center.\nAttentati dell'11 settembre 2001.\nDurante gli attentati dell'11 settembre, il WTC 5 fu il meno danneggiato tra gli edifici del World Trade Center. Il crollo della torre Sud non danneggi\u00f2 l\u2019edificio mentre il crollo della torre Nord sventr\u00f2 una piccola porzione del tetto oltre a danneggiare alcuni piani nella facciata pi\u00f9 vicina alla torre. Un incendio interess\u00f2 la parte danneggiata ma esso fu comunque domato nel pomeriggio dell\u201911 settembre. Di conseguenza gran parte dell\u2019edificio rimase pressoch\u00e9 intatta. Inoltre, parte della fusoliera del volo United Airlines 175, penetrato nella Torre Sud alle 09:02, cadde sul tetto dell\u2019edificio. \nSebbene non danneggiato irreparabilmente anche il WTC 5 venne demolito, assieme a ci\u00f2 che rimaneva degli edifici 4 e 6, nel dicembre 2001.\n2011\u2013.\nIl Five World Trade Center (5 WTC), noto anche come il suo indirizzo 130 Liberty Street, \u00e8 un futuro edificio a New York, che far\u00e0 parte del nuovo complesso del World Trade Center. Esso sar\u00e0 costruito al posto del Deutsche Bank Building, demolito da marzo 2007 fino al 28 febbraio 2011. La costruzione \u00e8 al momento ferma per mancanza di potenziali acquirenti o affittuari.\nProgettato per uso residenziale o misto, il nuovo Five World Trade Center avr\u00e0 dopo il suo completamento un'altezza totale di 226 metri e fino a 150.000 metri quadrati di area calpestabile.\nIl 22 giugno 2007, l'Autorit\u00e0 Portuale di New York e New Jersey aveva annunciato che JP Morgan Chase avrebbe speso 290 milioni di euro per il sito di locazione fino all'anno 2011 per una costruzione di un 42 piani. Tale progetto \u00e8 rimasto irrealizzato in quanto la multinazionale si \u00e8 trasferita altrove.\nCostruzione.\nDopo un futuro indeciso la costruzione \u00e8 iniziata ufficialmente il 9 settembre 2011 e durante il 2012 sono iniziati i lavori per la costruzione delle fondamenta. Il progetto originario prevedeva la costruzione di una torre di circa 40 piani caratterizzata nella parte bassa da una sezione sporgente. Da allora, nessun passo avanti nella costruzione \u00e8 stato tuttavia registrato, facendo presumere un abbandono del progetto. Ad oggi il cosiddetto \"sito 5\" \u00e8 usato temporaneamente come parcheggio per i veicoli della Port Authority.\nDopo anni di silenzio, nell'estate 2018, sono apparsi in zona alcuni pannelli illustrativi che riportano un bozzetto generico del futuro edificio. Secondo questi disegni, del tutto differenti rispetto al progetto originale, l'edificio 5 \u00e8 ora concepito come una torre di vetro di circa 70 piani caratterizzato da un tetto spiovente da cui partirebbe un motivo triangolare discendente, idealmente richiamando lo stile del One World Trade Center.\nIl futuro rimane tuttavia incerto, almeno fino al completamento del nuovo Two World Trade Center, altro progetto del tutto in stand-by."}
{"id": "1453934", "revid": "1610933", "url": "https://it.wikipedia.org/wiki?curid=1453934", "title": "Moriglione di Baer", "text": ""}
{"id": "1453937", "revid": "339392", "url": "https://it.wikipedia.org/wiki?curid=1453937", "title": "Stella di Kara\u0111or\u0111e", "text": ""}
{"id": "1453938", "revid": "3831", "url": "https://it.wikipedia.org/wiki?curid=1453938", "title": "Libera concorrenza", "text": ""}
{"id": "1453940", "revid": "131358", "url": "https://it.wikipedia.org/wiki?curid=1453940", "title": "Avenir Beggen", "text": ""}
{"id": "1453942", "revid": "775372", "url": "https://it.wikipedia.org/wiki?curid=1453942", "title": "Angelo Bonfiglio", "text": "Biografia.\nAvvocato, figlio di Giulio Bonfiglio (che fu presidente dell'Assemblea regionale siciliana dal 1951 al 1955), nel 1952 \u00e8 consigliere comunale di Agrigento. Nel 1959, scomparso prematuramente il padre, si candida e viene eletto deputato all'Ars nella lista della DC, nel collegio di Agrigento. Rieletto nel 1963, \u00e8 capogruppo della DC, e ancora nel 1967: da quell'anno fino al 1971 \u00e8 assessore ai Lavori pubblici e poi all'Agricoltura.\nNel 1971 viene eletto presidente dell'Assemblea, ma si dimette nel 1974 perch\u00e9 eletto presidente della Regione. \u00c8 il governo della solidariet\u00e0 autonomistica, con l'apertura al PCI.\nGuider\u00e0 due governi, dal 26 marzo 1974 al 20 marzo 1978. Nel 1978 diviene presidente della Cassa di risparmio per le Provincie siciliane fino al maggio 1983. Si dimette dall'ARS nel giugno 1979 per incompatibilit\u00e0.\nNel 1983 diviene deputato alla Camera nella lista DC nel collegio Sicilia occidentale, ma nel 1987 non verr\u00e0 rieletto."}
{"id": "1453945", "revid": "1372005", "url": "https://it.wikipedia.org/wiki?curid=1453945", "title": "John Charles Polanyi", "text": "Biografia.\nNacque a Berlino, figlio del chimico ungherese di origine ebraica Michael Polanyi. Nel 1933 la sua famiglia trasloc\u00f2 in Inghilterra, dove studi\u00f2 chimica all'Universit\u00e0 di Cambridge, laureandosi nel 1952. Nello stesso anno emigr\u00f2 in Canada, dove lavor\u00f2 nel National Research Council di Ottawa, ed in seguito nell'Universit\u00e0 di Princeton e nell'Universit\u00e0 di Toronto, dove divenne professore di chimica nel 1956.\nInvestigazioni scientifiche.\nIn seguito realizz\u00f2 investigazioni riguardo alla chemiluminescenza infrarossa, radiazione che emettono le molecole quando le rotazioni e vibrazioni interne si rallentano.\nL'analisi di queste radiazioni fornisce delle informazioni dettagliate sulla distribuzione di energia dentro gli elementi chimici ed al rapporto di questa distribuzione con i particolari delle sequenze dei fenomeni che accadono durante la reazione chimica.\nNel 1986 fu premiato, insieme al chimico statunitense Dudley R. Herschbach ed al taiwanese Yuan T. Lee, con il premio Nobel per la chimica \"per i loro contributi alle dinamiche dei processi chimici elementari\"."}
{"id": "1453947", "revid": "155634", "url": "https://it.wikipedia.org/wiki?curid=1453947", "title": "Lupercale", "text": "Il lupercale era una grotta, poi divenuta santuario, dove i Romani veneravano il dio Luperco (\"Faunus lupercus\"), ai piedi del Palatino.\nStoria.\nIn origine il Lupercale era una semplice grotta che si trovava ai piedi del Palatino. Dionigi la descrive grande, pietrosa, ricoperta di querce, con una fonte d'acqua sul fondo.\nTradizionalmente, il Lupercale \u00e8 il luogo dove Romolo e Remo furono trovati dal pastore Faustolo, dopo essere stati abbandonati all'interno di una cesta. Qui furono allattati dalla lupa.\nSito archeologico.\nIl 26 gennaio 2007 l'archeologa italiana Irene Iacopi annunci\u00f2 che aveva probabilmente trovato la leggendaria grotta sotto le rovine della Casa di Augusto sul Palatino. Gli archeologi hanno rinvenuto questa cavit\u00e0 ad una profondit\u00e0 di 15 metri durante i lavori di restauro del palazzo.\nIl 20 novembre 2007 \u00e8 stato distribuito un primo gruppo di foto che mostra la volta della grotta, adornata di mosaici colorati e di conchiglie. Il centro della volta \u00e8 decorato con un'aquila bianca, che \u00e8 il simbolo del principato di Augusto. Gli archeologi sono ancora alla ricerca dell'entrata della grotta sotto il Palatino, nei pressi del palazzo di Augusto.\nOltre alla direttrice degli scavi, l'archeologa Irene Iacopi, hanno contribuito il sovrintendente delle Belle Arti Angelo Bottini, l'archeologo Andrea Carandini e il curatore del supporto scientifico Giorgio Croci.\nLa grotta, situata presso le mura del palazzo di Aurelio, tra il Tempio di Apollo Palatino e la Basilica di Sant'Anastasia al Palatino, all'altezza del Circo Massimo, si trova a 16 metri di profondit\u00e0, e finora \u00e8 stata solo esplorata da una telecamera sonda, la quale ha mostrato una struttura di 9 metri di altezza per 7,5 di diametro, con le pareti decorate a mosaici e al centro l'aquila augustea.\nAlcuni colleghi di Irene Iacopi hanno condiviso l'identificazione di questa grotta con il Lupercale, altri invece hanno espresso parere diverso.\nOrigine del nome.\nSia Ovidio che Plutarco offrono due possibili spiegazioni del termine \"Lupercale\", che deriva:\nRuolo nel rito.\nDurante il rito dei Lupercali, i Luperci correvano intorno al Lupercale in memoria di una sfida tra i gemelli fondatori di Roma.\nDavanti alla grotta, i membri dei due sodalizi immolavano dei capri e un cane, mentre le Vestali distribuivano focacce.\nRicostruzioni e studi sulla localizzazione del sito.\nIl Lupercale viene collocato nei pressi del fico ruminale. \nGi\u00e0 Velleio Patercolo riferisce del Lupercale, situato ai piedi del Palatino.\nAnche gli umanisti si occuparono della questione: \nPi\u00f9 recentemente, Gioacchino De Angelis D'Ossat affront\u00f2 il problema geo-idrologico della zona del Palatino, studiando le acque sotterranee per affiancare la ricerca archeologica del luogo del Lupercale, tradizionalmente provvisto di una sorgente.\nQuesta ricerca ha dimostrato che originariamente il Palatino era soggetto all'erosione da parte delle risorse idriche sottostanti e l'azione umana contribu\u00ec all'estrazione di materiali rocciosi. Il Lupercale doveva essere scavato in un materiale resistente, quale:\nLa ricerca della grotta doveva quindi considerare l'insieme di questi fenomeni e secondo Gioacchino De Angelis D'Ossat il luogo pi\u00f9 adatto si trovava nell'area nord-ovest del colle, in relazione a un banco ghiaioso.\nInterpretazione.\nDal punto di vista politico il Lupercale rappresenta il simbolo del nazionalismo romano, mentre ritualmente appare come il luogo di contatto tra l'elemento albano e l'elemento etrusco rappresentando due fasi di civilt\u00e0 precedenti alla fondazione di Roma e le cui influenze dovevano confluire nel rito romano."}
{"id": "1453952", "revid": "156992", "url": "https://it.wikipedia.org/wiki?curid=1453952", "title": "John C. Polanyi", "text": ""}
{"id": "1453954", "revid": "30610", "url": "https://it.wikipedia.org/wiki?curid=1453954", "title": "Nikolaj Grigor'evi\u010d Rubin\u0161tejn", "text": "Biografia.\nNato a Mosca da genitori ebrei, inizi\u00f2 lo studio del pianoforte con la madre per poi passare, cos\u00ec come il fratello, sotto la guida di Alexander Villoing. Negli anni 40 lui ed Anton vennero condotti dalla madre a Berlino, dove ricevettero lezioni da Siegfried Dehn ed attrassero l'attenzione di Mendelssohn e Meyerbeer, ricevendone il sostegno. Fratello minore di Anton, fu amico intimo di P\u00ebtr Il'i\u010d \u010cajkovskij.\nImitando il fratello, che aveva dato vita al primo conservatorio russo a San Pietroburgo, dove il 27 novembre 1862 Nikolaj diresse la prima assoluta del Concerto per violino e orchestra n. 2 in re minore op. 22 di Henryk Wieniawski con il compositore al violino, il 1\u00ba settembre 1866 fond\u00f2 il Conservatorio di Mosca, del quale fu anche direttore, con il principe Nikolai Petrovic Troubetzkoy. Considerato uno dei massimi pianisti del suo tempo ed assolutamente senza rivali a Mosca, attualmente la sua fama vive un po' all'ombra di quella del fratello, che fu compositore superiore. Peraltro il suo stile pianistico, pi\u00f9 vicino al classicismo di Clara Schumann che all'estro acrobatico di Franz Liszt, era piuttosto difforme da quello di Anton; ugualmente a livello compositivo i loro gusti differivano: Nikolaj, pi\u00f9 aperto alle novit\u00e0 interne al paese, oltre a \u010cajkovskij sostenne Balakirev ed il Gruppo dei Cinque, che invece furono sempre osteggiati da Anton, pi\u00f9 vicino ai canoni dell'Europa occidentale.\nDurante la sua reggenza al conservatorio moscovita chiese a \u010cajkovskij di scrivere per lui il celebre Concerto per pianoforte n. 1. Rubinstein rimase per\u00f2 deluso dal lavoro, rigettandone l'esecuzione a meno di sostanziose modifiche. \u010cajkovskij rifiut\u00f2 categoricamente e cambi\u00f2 la sua dedica a favore di Hans von B\u00fclow, che ne esegu\u00ec la prima. Tuttavia \u010cajkovskij dedic\u00f2 poi il Trio per Pianoforte in La minore alla memoria di Rubinstein, appena deceduto a Parigi. Nikolaj fu anche compositore di una certa rilevanza: tra i suoi lavori pi\u00f9 noti si ricordano la Tarantella in Sol minore e la Fantasia su tema di Schumann, entrambe per pianoforte solista.\nGaudente, amante della vita, del buon cibo e delle belle donne, mor\u00ec a Parigi prima di giungere a Nizza, dove stava recandosi per alleviare le precarie condizioni di salute; tuttavia fino all'ultimo non gli manc\u00f2 l'appetito: pur sul letto di morte, riusc\u00ec a mangiare 12 ostriche. Le sue spoglie riposano al Cimitero di Novodevi\u010dij di Mosca a fianco di quelle di molti altri celebri musicisti e politici."}
{"id": "1453957", "revid": "174925", "url": "https://it.wikipedia.org/wiki?curid=1453957", "title": "Desiderio erotico", "text": ""}
{"id": "1453960", "revid": "27723", "url": "https://it.wikipedia.org/wiki?curid=1453960", "title": "Costellazione Spirografo", "text": ""}
{"id": "1453961", "revid": "27723", "url": "https://it.wikipedia.org/wiki?curid=1453961", "title": "Costellazione spirografo", "text": ""}
{"id": "1453964", "revid": "125775823", "url": "https://it.wikipedia.org/wiki?curid=1453964", "title": "Gennaro Sangiuliano", "text": "Biografia.\nSangiuliano frequenta il liceo classico \"A. Pansini\" di Napoli, quindi si laurea in Giurisprudenza all'Universit\u00e0 degli Studi di Napoli Federico II. In seguito consegue il master in Diritto privato europeo presso la Sapienza - Universit\u00e0 di Roma e cum laude il dottorato di ricerca in Diritto ed Economia presso l'Universit\u00e0 Federico II di Napoli.\n\u00c8 docente esterno a contratto di Diritto dell'informazione presso la Lumsa e di Economia degli intermediari finanziari alla Sapienza. Inoltre, dal 2016 \u00e8 titolare del corso di Storia dell'economia e dell'impresa alla Libera universit\u00e0 internazionale degli studi sociali Guido Carli di Roma e dal 2015 ricopre la carica di direttore della scuola di Giornalismo dell'Universit\u00e0 degli Studi di Salerno. \u00c8 docente del Master in Giornalismo e Comunicazione della Universit\u00e0 telematica \"Pegaso\".\nSangiuliano ha fatto parte da giovanissimo del Fronte della Giovent\u00f9. Dal 1983 al 1987 \u00e8 stato consigliere circoscrizionale del Movimento Sociale Italiano - Destra Nazionale nel quartiere Soccavo di Napoli.\nLavora a Canale 8, dirige l'Opinione del Mezzogiorno (quindicinale di Publimedia) ed entra nella redazione di \"Economy\", periodico considerato da alcuni vicino a De Lorenzo\nAssieme a Ciro Paglia, storico capo redattore de Il Mattino, pubblica il volume \"Il paradiso: viaggio nel profondo nord\", in risposta al controverso \"L'Inferno\" di Giorgio Bocca, che ottiene recensioni discordanti.\nNei primi anni '90 Sangiuliano lavora a \"L'Indipendente\" e poi alla redazione politica del quotidiano \"Roma\" di Napoli (giornale vicino a Giuseppe Tatarella), di cui diverr\u00e0 direttore dal 1996 al 2001.\n\u00c8 stato prima capo della redazione romana e poi vicedirettore del quotidiano \"Libero\" durante la direzione di Vittorio Feltri.\nScrive anche per il settimanale L'Espresso e per le pagine culturali de Il Sole24Ore.\nHa iniziato a occuparsi di economia per il mensile \"Nord e Sud\", la storica rivista fondata da Francesco Compagna. Ha scritto per il \"Giornale di Napoli\" durante la direzione di Lino Jannuzzi, per \"Il Foglio\" di Giuliano Ferrara e per \"Il Giornale\".\nNel 2010, in occasione della morte dell'ex capo di Stato Francesco Cossiga, Sangiuliano pubblica su \"Il Giornale\" un dettagliato articolo in cui ricorda l'avallo dell'allora presidente Giorgio Napolitano alla richiesta di \"impeachment\" dell'ex capo di Stato \"picconatore\" nel 1993.\nFrequenta nel 2015 la 67\u00aa sessione dell'Istituto alti studi per la difesa, il pi\u00f9 alto istituto di formazione interforze della Difesa italiana, pubblicando insieme ad altri autori la ricerca \"Dal mujahidismo ai foreign fighters. Dinamiche, profili, attori e modelli organizzativi del combattentismo tra il XX e XXI secolo\".\nPolitica.\nAlle Elezioni politiche italiane del 2001 Sangiuliano \u00e8 candidato alla Camera dei deputati nella lista Casa delle Libert\u00e0 nel collegio Chiaia-Vomero-Posillipo, ma non viene eletto.\nIn Rai.\nEntrato in Rai nel 2003 come inviato del TGR, Sangiuliano diviene caporedattore e poi passa al TG1.\n\u00c8 stato inviato in Bosnia, Kosovo e in Afghanistan.\nNel 2009 Sangiuliano \u00e8 nominato vice direttore del TG1 durante la direzione di Augusto Minzolini.\nIn tale periodo Sangiuliano \u00e8 regista dei servizi sulla casa di Montecarlo con cui viene messo a lungo in discussione Gianfranco Fini, allora in rotta con la dirigenza PDL.\nIl 31 ottobre 2018 viene nominato dal Cda della Rai, su proposta dell'amministratore delegato Fabrizio Salini, nuovo direttore del TG2, succedendo a Ida Colucci.\nScrittore.\nAutore di vari saggi scientifici, nel 2006 Sangiuliano ha pubblicato, con Dario E. M. Consoli, il manuale giuridico-economico universitario \"Teoria e tecniche dei new media\". \u00c8 inoltre autore della voce \"Economia della comunicazione\" nell'opera \"XXI Secolo\" della Treccani (2009).\nNel 2008 Sangiuliano ha pubblicato per Mursia una biografia del fondatore della \"Voce\", \"Giuseppe Prezzolini, l'anarchico conservatore\"; per questo saggio \u00e8 stato finalista del Premio Acqui Storia.\nNel 2012 per Mondadori pubblica il saggio storico \"Scacco allo zar: 1908-1910: Lenin a Capri, genesi della rivoluzione\", incentrato sui due soggiorni del futuro leader sovietico sull'isola campana, in seguito fondamentali per gli esiti della Rivoluzione russa. Il libro viene accolto da recensioni positive, tra cui una dello scrittore Raffaele La Capria su il Corriere della Sera, fino ad aggiudicarsi quello stesso anno il Premio Capalbio per la saggistica storica.\nNel 2013 scrive insieme a Vittorio Feltri \"Quarto Reich - come la Germania ha sottomesso l'Europa\", ricevendo recensioni favorevoli e attirando l'attenzione della rivista tedesca Der Spiegel. Il libro, edito da Mondadori, venne in seguito tradotto anche in sloveno.\nNegli anni 2010 Sangiuliano pubblica una serie di saggi storici, in particolare i tre volumi su Vladimir Putin, Hillary Clinton e Donald Trump, editi da Mondadori.\nIl libro \"Putin. Vita di uno zar\" pubblicato nel 2013, diventa un successo editoriale rimanendo a lungo in classifica tra i libri pi\u00f9 venduti in Italia. Ottiene recensioni positive su molti quotidiani e media nazionali.\nNel 2019 pubblica la sua quarta biografia \u201cIl nuovo Mao \u2013 Xi Jinping e l\u2019ascesa al potere nella Cina di Oggi\u201d, dedicato al Presidente della Repubblica popolare cinese, edito da Mondadori. Il libro viene accolto favorevolmente dal pubblico, viene infatti scelto dal 15% degli intervistati secondo una ricerca del marzo del 2020. Il libro riceve delle buone recensioni sui media italiani nazionali e locali.. Grazie a questo saggio, il 5 settembre 2020 vince il Gran Premio Internazionale \"Casin\u00f2 di Sanremo 1905\"."}
{"id": "1453965", "revid": "56620", "url": "https://it.wikipedia.org/wiki?curid=1453965", "title": "Stella dell'Eroe nazionale", "text": "La Stella dell'Eroe nazionale (serbo-croato: \"\u043e\u0440\u0434\u0435\u043d \u043d\u0430\u0440\u043e\u0434\u043d\u043e\u0433 \u0445\u0435\u0440\u043e\u0458\u0430 o orden narodnog heroja\"; sloveno: \"red narodnega heroja\"; macedone: \"\u043e\u0440\u0434\u0435\u043d \u043d\u0430 \u043d\u0430\u0440\u043e\u0434\u0435\u043d \u0445\u0435\u0440\u043e\u0458\") fu un premio militare della Jugoslavia."}
{"id": "1453966", "revid": "901830", "url": "https://it.wikipedia.org/wiki?curid=1453966", "title": "Sharbel Touma", "text": "Carriera.\nGiocatore.\nClub.\nNato in Libano, si trasferisce in giovane et\u00e0 in Svezia ottenendo anche la cittadinanza. Fa il suo esordio fra i professionisti nel 1997 con il Djurg\u00e5rden, per poi passare prima all'AIK e poi all'Halmstad.\nNel 2004 si trasferisce in Olanda all'FC Twente dove rimane per tre stagioni prima di passare in Zweite Bundesliga al Borussia M\u00f6nchengladbach.\nNel giugno 2009 passa ai greci dell'Iraklis Salonicco, quindi ritorna in Svezia per disputare una stagione al Djurg\u00e5rden e firmare con il Syrianska l'anno successivo dove rester\u00e0 fino al suo ritiro, avvenuto prima dell'inizio della stagione 2015 con la complicit\u00e0 di alcuni problemi fisici.\nNazionale.\nConta due presenze con la Nazionale svedese, collezionate in altrettante amichevoli rispettivamente nel 2001 e nel 2004.\nAllenatore.\nNella stagione 2014, la sua ultima da calciatore, Touma aveva ricoperto il duplice ruolo di giocatore e di assistente allenatore.\nIl 21 dicembre 2016 \u00e8 stato reso noto che Touma sarebbe diventato il nuovo capo allenatore della prima squadra del Syrianska a partire dalla stagione 2017. Il 17 giugno 2017, mentre la sua squadra stava vincendo agevolmente contro il Frej, il trentottenne Touma ha deciso di entrare in campo lui stesso come sostituto. \u00c8 stato esonerato il 9 agosto 2017, all'indomani della sconfitta interna per 3-4 contro i diretti concorrenti per la salvezza del Norrby."}
{"id": "1453967", "revid": "123034461", "url": "https://it.wikipedia.org/wiki?curid=1453967", "title": "F91 Dudelange", "text": "LF91 Dudelange \u00e8 una societ\u00e0 calcistica lussemburghese con sede nella citt\u00e0 di Dudelange. Milita in Division Nationale, la massima serie del campionato lussemburghese di calcio, della quale ha vinto 15 edizioni.\n\u00c8 stata la prima squadra del Granducato a essersi qualificata alla fase a gironi di una competizione UEFA, la UEFA Europa League 2018-2019.\nStoria.\nL'F91 Dudelange \u00e8 nato nel 1991 dalla fusione tra , e . Tutte e tre le compagini di Dudelange avevano oltretutto vinto in precedenza diverse coppe nazionali (lo Stade anche 10 campionati), ma furono costrette ad unirsi a causa delle forti difficolt\u00e0 economiche. Al momento dell'unione, lo Stade Dudelange e l'US Dudelange militavano in terza divisione, mentre l'Alliance Dudelange era impegnato a mantenere la seconda divisione. Il nuovo club nella stagione 1991-1992 acquis\u00ec il titolo sportivo dell'Alliance per iscriversi in seconda divisione.\nConquist\u00f2 la promozione alla prima stagione e dal 1992-1993 al 1996-1997 termin\u00f2 il campionato nella seconda met\u00e0 della classifica. Verso la fine degli anni novanta pose fine al dominio del Jeunesse Esch vincendo il titolo nella stagione 1999-2000. Nella stagione 2004-2005 il Dudelange vinse il campionato e si qualific\u00f2 al turno preliminare di UEFA Champions League. Nella massima competizione europea riusc\u00ec a passare il turno battendo i bosniaci dello Zrinjski Mostar e risult\u00f2 di fatto la prima squadra di calcio del piccolo granducato al passare il primo turno preliminare. Successivamente la squadra venne facilmente eliminata dal Rapid Vienna.\nNel 2006, nel 2007 e nel 2009 ha realizzato il \"double\", conquistando sia il campionato che la coppa. La stagione 2011-2012 si rivela pi\u00f9 complicata della precedente, l'F91 Dudelange comincia male il campionato ritrovandosi 4 in classifica. Dan Theis viene esonerato dal presidente. Arriva dall'FC Metz Didier Philippe, che porter\u00e0 la sua esperienza alla squadra. L'F91 vince il decimo titolo di campionato con 3 punti in pi\u00f9 dalla seconda, la Jeunesse Esch, contro cui ha vinto anche la finale di Coppa del Lussemburgo.\nLa stagione successiva nel primo turno preliminare della UEFA Champions League 2012-2013 elimina i sammarinesi del Tre Penne con un risultato complessivo di 11 a 0, al secondo turno elimina a sorpresa gli austriaci del Red Bull Salisburgo grazie al successo all'andata in casa per uno a zero e alla sconfitta di misura per 3 a 4 nella partita di ritorno. Dopo essere stati sconfitti dal Maribor con un risultato di 4-1 (rete segnata dal fantasista Aur\u00e9lien Joachim, autore di 7 gol in Champions League) nella partita di andata in Slovenia, e 0-1 a Dudelange, l'F91 si ritrova in UEFA Europa League ad affrontare gli israeliani dell'Hapoel Tel Aviv. Le partite verranno rispettivamente giocate il 23 agosto in Israele il 30 agosto a Dudelange.\nNella stagione 2012-2013, l'F91 si impone in casa contro l'Etzella Ettelbruck per 1-0. Tuttavia la federcalcio lussemburghese decide di spostare la seconda giornata di campionato per il Dudelange e la Jeunesse Esch, per via della partita di Champions contro il Maribor del 3 agosto 2012. Durante la terza giornata della Division Nationale, l'F91 Dudelange si impone nuovamente per 5-1 contro l'Union 05 Football Club De Kayl T\u00e9tange e si ritrova in cima alla classifica con una giornata in meno. Nella Division Nationale 2012-2013 il Dudelange arriva secondo a quota 55 punti e si qualifica per il primo turno di UEFA Europa League 2013-2014: qui affronta il Milsami Orhei, squadra moldava, perdendo in Moldavia 1-0 e pareggiando in casa 0-0. La squadra lussemburghese viene cos\u00ec eliminata.\nNella Division Nationale 2013-2014 il Dudelange vince il campionato all'ultima giornata, vincendo 3-0 proprio contro i rivali del Fola Esch con una tripletta di Julien Jahler.\nPartecipa cos\u00ec ai preliminari di UEFA Champions League 2014-2015, partendo dal secondo turno. Qui affronta i campioni di Bulgaria del Ludogorec. Nell'andata in Bulgaria finisce 4-0 per i padroni di casa, mentre al ritorno in casa la squadra lussemburghese pareggia 1-1 (a segno Turpel). Per la stagione 2014-2015 l'esperienza europea dei lussemburghesi finisce al secondo turno preliminare.\nNella stagione 2015-2016 il Dudelange partecipa, invece, all'UEFA Europa League e, partendo dal primo turno preliminare, affronta gli irlandesi dell'UCD.\nIl risultato dell'andata, giocata in Irlanda, \u00e8 di 1-0 per gli irlandesi, mentre al ritorno il Dudelange vince per 2-1 in casa (in gol Jo\u00ebl Pedro e Nakache), risultato, per\u00f2, non sufficiente per il passaggio del turno in virt\u00f9 della regola dei gol fuori casa, che premia l'UCD. Nella stagione seguente il Dudelange, avendo vinto il campionato, si qualifica per l'UEFA Champions League 2016-2017. Al secondo turno preliminare trova i campioni dell'Azerbaigian del Qaraba\u011f, che eliminano i lussemburghesi.\nNella stagione 2018-2019 viene eliminata al primo turno preliminare di UEFA Champions League 2018-2019 dagli ungheresi del , venendo cos\u00ec ammessa al secondo turno di qualificazione della UEFA Europa League 2018-2019. Dopo aver superato sia il secondo sia il terzo turno (contro Drita e Legia Varsavia, con una vittoria per 1-2 in Polonia), giunge ai play-off, dove sconfigge il CFR Cluj con un doppio successo, guadagnando cos\u00ec la qualificazione alla fase a gironi, un traguardo storico per la compagine del granducato, che mai aveva qualificato una sua squadra in una competizione UEFA. Per la fase a gironi il Dudelange \u00e8 sorteggiato nel gruppo F assieme a Olympiakos, Milan e Betis. Realizza il suo primo gol in una competizione europea (preliminari e play-off esclusi) nella sfida dell'8 novembre 2018 persa per 5-1 contro l'Olympiakos in Grecia. Il 29 novembre, durante la 5\u00aa giornata della fase a gironi, diventa la prima squadra lussemburghese a segnare un gol a San Siro, nella partita persa per 5-2 contro il Milan (in cui il club del granducato si era financo portata in vantaggio per due reti ad una). Il 13 dicembre, all'ultima giornata del girone, il Dudelange pareggia per 0-0 in casa contro gli spagnoli del Betis, guadagnandosi il primo storico punto europeo. Il cammino si chiude, quindi, con il quarto posto nel girone, con un solo punto totalizzato.\nIl club, uscente vincitore dal proprio campionato nazionale, ripete la sua esperienza europea partendo dal primo turno preliminare di Champions League 2019-2020; nonostante i favori della vigilia, il team lussemburghese, con due pareggi, viene eliminato immediatamente dal , compagine maltese, vedendosi cos\u00ec costretti a prendere parte al cammino per l\u2019altra coppa, l\u2019Europa League. Eliminati i campioni macedoni dello con un importante successo per 2-1 ottenuto in trasferta, il club del granducato ottiene l\u2019ennesimo passaggio del turno anche contro i campioni estoni del , imponendosi in entrambi i match per 3-1 in casa (con tripletta di Dominik Stolz) ed 1-0 in trasferta. L\u2019ultimo ostacolo prima della fase a gironi \u00e8 la sorpresa ; il match di andata giocato in Armenia vede il Dudelange perdere per 2-1, subendo il secondo gol al 94\u00ba minuto, mentre quello di ritorno termina con lo stesso punteggio, ma a squadre invertite, portando cos\u00ec l\u2019incontro prima ai supplementari, in seguito ai calci di rigore. Qui il team lussemburghese si impone, ad oltranza, per 5-4 e raggiunge nuovamente la fase a gironi di Europa League, la seconda della storia nonch\u00e9 seconda consecutiva. Il club viene sorteggiato nel girone A con , ed . Per il match di apertura, giocato il 19 settembre, il Dudelange fa visita proprio a quest\u2019ultimi, in Cipro: i lussemburghesi partono sfavoriti alla vigilia, ma riescono a chiudere il primo tempo in vantaggio di un gol, vantaggio che viene raddoppiato subito ad inizio ripresa. Tuttavia, i padroni di casa impiegano esattamente 4 minuti (tra il 54\u00ba ed il 58\u00ba minuto) per ribaltare il punteggio sul 3-2 e spegnere l\u2019entusiasmo degli ospiti; nonostante ci\u00f2, i lussemburghesi non perdono le speranze e riescono prima a pareggiare, poi a capovolgere nuovamente la situazione portandola sul 3-4, bloccando il risultato fino al triplice fischio: si tratta della prima vittoria alla fase a gironi di una competizione europea di tale squadra, nonch\u00e9 primo club lussemburghese in assoluto. Dopo quattro sconfitte consecutive (alcune anche pesanti come il 5-2 subito in casa dai Siviglia) il club lussemburghese strappa un pareggio per 1-1 agli azeri del Qarabag, risultato che fino al 92\u00ba era dalla parte del Dudelange; la seconda avventura europea del piccolo club si conclude con il quarto posto nel girone A con quattro punti, 8 gol realizzati e 18 subiti.\nOrganico.\nRosa 2018-2019.\n\"Rosa come da sito ufficiale, aggiornata al 31 agosto 2018.\""}
{"id": "1453968", "revid": "729019", "url": "https://it.wikipedia.org/wiki?curid=1453968", "title": "Aeroporto di Dikson", "text": "L'aeroporto di Dikson conosciuto anche come l'aeroporto di Isola Dikson (in russo: \u0410\u044d\u0440\u043e\u043f\u043e\u0440\u0442 \u041e\u0441\u0442\u0440\u043e\u0432\u0430 \u0414\u0438\u043a\u0441\u043e\u043d) \u00e8 un piccolo aeroporto regionale ed un ex-base aerea militare russa-sovietica situata a 5\u00a0km dalla citt\u00e0 di Dikson (nominata anche come la Capitale Dell'Artico), nel Kraj di Krasnojarsk, in Russia.\nFondato nel 1930, l'aeroporto di Dikson serve la citt\u00e0 portuale di Dikson sul Mare di Kara sulla rotta artica ed anche un centro di ricerca polare della Russia.\nPosizione geografica.\nLa durata del giorno polare alla citt\u00e0 di Dikson dal 5 maggio al 10 agosto. Le condizione climatiche molto estreme come le temperature medie annuali di circa -12\u00a0\u00b0C.\nIl Polo Nord dista circa 2 ore di volo dall'aeroporto di Dikson.\nStrategia.\nDal 16 settembre a dicembre 2010 la pista aeroportuale \u00e8 stata chiusa per il decollo/atterraggio degli aerei per la ricostruzione.\nDati tecnici.\nL'aeroporto di Dikson \u00e8 una filiale della compagnia aerea statale russa di Noril'sk.\nL'aeroporto di Dikson \u00e8 dotato attualmente di una pista attiva cementata 1,500 x 46\u00a0m che permette il decollo/atterraggio degli aerei Antonov An-24, Antonov An-26, Antonov An-32, Antonov An-74, Yakovlev Yak-40, e degli elicotteri Mil Mi-8T e Mil Mi-8MTB.\nL'aeroporto di Dikson \u00e8 aperto nel periodo estivo dalle 2:00 alle 9:00 e nel periodo invernale dalle 03:00 alle 10:00 (ora UTC).\nIl peso massimo permesso al decollo dall'aeroporto \u00e8 di 64 tonnellate."}
{"id": "1453986", "revid": "71433", "url": "https://it.wikipedia.org/wiki?curid=1453986", "title": "Clifton Gonzalez-Gonzalez", "text": ""}
{"id": "1453988", "revid": "599013", "url": "https://it.wikipedia.org/wiki?curid=1453988", "title": "Gonzalo Sorondo", "text": "Carriera.\nClub.\nSorondo inizia nel , trasferendosi poi all' nel 2001, che ne paga il cartellino 18 miliardi di lire. Dopo poche partite giocate e due stagioni complessivamente fallimentari, nel 2003 viene prestato alla squadra belga dello .\nAltri prestiti al ed al segnano l'inizio del periodo inglese di questo centrale difensivo, che firma, dopo il prestito, un contratto definitivo con il Charlton, dove resta fino al 2007, anno in cui, svincolato, torna al , prima di trasferirsi in Brasile, all', dove nel 2010 vince la Coppa Libertadores. Il 20 dicembre 2011 firma un contratto di un anno con il , ma i problemi al legamento del ginocchio evidenziati durante le visite mediche del 9 gennaio 2012 hanno fatto saltare all'ultimo l'acquisto.\nnel febbraio del 2013 viene ingaggiato dal Defensor Sporting dove fa il suo ritorno per la terza volta, ma anche qui, il calciatore per i continui problemi al ginocchio non verr\u00e0 mai utilizzato cos\u00ec a fine stagione la squadra non gli rinnova il contratto e rimane nuovamente svincolato.\nNazionale.\nUn tempo membro fisso della nazionale uruguaiana, il suo debutto risale al 15 agosto 2000 in occasione di un incontro con la . Prende successivamente parte alla Coppa del Mondo FIFA 2002, ma gli infortuni accorsi negli ultimi anni lo hanno progressivamente escluso dalla selezione.\nStatistiche.\nPresenze e reti nei club.\n\"Statistiche aggiornate al 16 marzo 2011.\""}
{"id": "1453992", "revid": "6923", "url": "https://it.wikipedia.org/wiki?curid=1453992", "title": "Sindrome di Asperger", "text": "La sindrome di Asperger (spesso abbreviata anche in SA) \u00e8 un disturbo pervasivo dello sviluppo, annoverato fra i disturbi dello spettro autistico; non comportando ritardi nell'acquisizione delle capacit\u00e0 linguistiche n\u00e9 disabilit\u00e0 intellettive, \u00e8 comunemente considerata un disturbo dello spettro autistico \u00abad alto funzionamento\u00bb.\nLa locuzione fu coniata dalla psichiatra britannica Lorna Wing in una rivista medica risalente al 1981 in onore di Hans Asperger, uno psichiatra e pediatra austriaco, il cui lavoro non fu pienamente riconosciuto fino agli anni novanta.\nGli individui portatori della sindrome di Asperger, la cui eziologia (causa) \u00e8 ignota, presentano una persistente compromissione delle interazioni sociali, schemi di comportamento ripetitivi e stereotipati, attivit\u00e0 e interessi in alcuni casi ristretti a determinati ambiti. Diversamente dall'autismo, non si verificano significativi ritardi nello sviluppo del linguaggio o nello sviluppo cognitivo.\nAlcuni sintomi di questa sindrome sono correlati ad altri disturbi, come ad esempio il disturbo non verbale dell'apprendimento (\"Nonverbal learning disorder\"), la fobia sociale, il disturbo schizoide di personalit\u00e0. La sindrome di Asperger non \u00e8 diagnosticata solo per le caratteristiche proprie, ma anche per una vasta gamma di condizioni di comorbilit\u00e0 (disturbi non dovuti alla sindrome in s\u00e9), come depressione, ansia, disturbo ossessivo-compulsivo, disturbo da deficit di attenzione/iperattivit\u00e0, sindrome di Tourette.\nCaratteristiche.\nCome disturbo pervasivo dello sviluppo, la sindrome di Asperger \u00e8 caratterizzata da un insieme di sintomi piuttosto che da un unico singolo sintomo. Si presenta innanzitutto con una compromissione qualitativa dell'interazione sociale, modelli comportamentali stereotipati, attivit\u00e0 e interessi limitati ma nessun ritardo clinicamente significativo nello sviluppo cognitivo o ritardo generale nel linguaggio. Verbosit\u00e0 unilaterale, prosodia ristretta e goffaggine fisica sono tipici della condizione, ma non sono elementi discriminanti per la diagnosi. Come per l'autismo in genere, \u00e8 stata osservata una correlazione, al momento attuale inspiegata, tra Asperger e maggiore incidenza della malattia congenita del tessuto connettivo denominata sindrome di Ehlers-Danlos o iper-lassit\u00e0 legamentosa. Nella sindrome \u00e8 stata osservata anche una diffusione maggiore rispetto ai non Asperger del fenomeno della neotenia (mantenimento di alcune caratteristiche fisiche e psichiche dell'et\u00e0 giovanile), e sebbene ci siano pareri sfavorevoli come Simon Baron-Cohen, aspetto esteriore a volte androgino, spesso senza connotazioni sessuali del termine.\nQuesti tratti possono convivere con l'interesse, manifestato gi\u00e0 nei primi anni, verso alcuni comportamenti e argomenti tipici di et\u00e0 pi\u00f9 mature, pi\u00f9 seri rispetto ai coetanei, specialmente in ambito socio-culturale, per cui l'individuo Asperger pu\u00f2 trovarsi spesso in entrambi i casi a disagio con l'et\u00e0 anagrafica. Molte volte sono percepiti solo come eccentrici.\nNegli adulti la sessualit\u00e0 pu\u00f2 essere complessa, particolare, o inusuale rispetto alla maggioranza degli individui, talvolta si possono riscontrare percentuali pi\u00f9 alte di asessualit\u00e0, bisessualit\u00e0, demisessualit\u00e0 o anche ipersessualit\u00e0, rispetto a campioni del resto della popolazione.\nL'interazione sociale.\nLa tendenziale carenza di \"empatia\" \"cognitiva\" dei soggetti con la sindrome (altrimenti detta \"mancanza di \"teoria della mente\"\", da non confondersi con l\"'empatia affettiva\", relativa alla capacit\u00e0 del soggetto di provare emozioni e percepire quelle altrui, che negli individui caratterizzati dalla sindrome non risulta significativamente alterata, ed \u00e8 tipica invece di disturbi diversi come quello antisociale), causa un impatto significativo sugli aspetti della vita comunitaria. L'incapacit\u00e0 di reagire in modo adeguato all'interazione sociale pu\u00f2 apparire come una sorta di disprezzo o indifferenza verso i sentimenti altrui e pu\u00f2 essere erroneamente interpretata come una forma di insensibilit\u00e0. Le persone che ne sono affette tuttavia possono talvolta mostrare un inusuale egocentrismo.\nEssi accusano difatti difficolt\u00e0 nelle elementari interazioni sociali, difficolt\u00e0 che possono comprendere la mancanza di sviluppo di amicizie o il non ricercare gratificazioni o realizzazioni relazionali (per esempio mostrare agli altri oggetti di interesse), un'assenza di reciprocit\u00e0 sociale o emotiva (\"giochi\" sociali come il dare e prendere) e alterazioni nei comportamenti non verbali in settori come il contatto visivo, nelle espressioni facciali, nella postura e nella gestualit\u00e0.\nTuttavia le persone con la sindrome di Asperger non mostrano le stesse limitazioni di coloro che hanno forme di autismo (per esempio a differenza di questi ultimi sono in grado di approcciarsi socialmente con gli altri, anche se goffamente). Un individuo con la sindrome \u00e8 in grado di impegnarsi in una conversazione unilaterale, un discorso prolisso su un argomento preferito, mentre fatica a comprendere o riconoscere i sentimenti o le reazioni di chi ascolta, come ad esempio il desiderio di cambiare il tema della conversazione o la volont\u00e0 di terminare l'interazione. Questo disagio sociale \u00e8 stato definito \"attivo ma strano\".\nTuttavia non tutti gli individui con la sindrome di Asperger si relazionano ad altri. Alcuni possono mostrare mutismo selettivo, non rivolgendo la parola alla maggior parte delle persone e interloquendo molto con individui specifici. In sintesi queste persone, volendo relazionarsi con gli altri, ma avendo limitate abilit\u00e0, hanno difficolt\u00e0 nel mostrare l'affetto che provano nei modi convenzionali, venendo considerati strani proprio per il loro modo di approcciarsi.\nLe capacit\u00e0 cognitive dei bambini con la sindrome spesso permettono di esprimere le norme sociali in un contesto di laboratorio, in cui essi appaiono in grado di dimostrare una comprensione teorica delle emozioni altrui; tuttavia, nelle situazioni della vita reale presentano difficolt\u00e0. Il desiderio di compagnia tipico dell'infanzia pu\u00f2 risultare diminuito a causa di precedenti fallimenti nelle relazioni con altri coetanei.\nL'ipotesi che gli individui con sindrome di Asperger siano predisposti a comportamenti violenti o criminali \u00e8 stata studiata, ma non ha trovato conferma sperimentale. Altri studi suggeriscono che i bambini con la sindrome siano vittime piuttosto che carnefici. I criminali violenti conosciuti per soffrire di sindrome di Asperger presentavano la comorbilit\u00e0 di altri disturbi mentali, quali il disturbo schizoaffettivo, esattamente come accade nella popolazione neurotipica.\nLe persone con la sindrome di Asperger sono pi\u00f9 facilmente soggette a forme depressive rispetto alla popolazione generale e a una maggior probabilit\u00e0 di ideazione suicidaria, spesso concorrendo a creare nella loro interiorit\u00e0 un coacervo di contraddizioni. Spesso possono soffrire anche di disturbo non verbale dell'apprendimento, fobia sociale, disturbo schizoide di personalit\u00e0, ADHD, disturbi d'ansia, disturbo ossessivo-compulsivo.\nInteressi e comportamenti ripetitivi.\nGli individui con sindrome di Asperger mostrano interessi e attivit\u00e0 limitati e ripetitivi, talvolta anormalmente intensi o che implicano un'esagerata concentrazione. Possono seguire routine inflessibili, presentando frustrazione alla minima variazione, comportarsi in modi stereotipati e ripetitivi.\nIl perseguimento di specifiche e ristrette aree di interesse \u00e8 una delle caratteristiche pi\u00f9 predominanti della sindrome. I bambini Asperger talvolta possono raccogliere volumi di informazioni dettagliate su un argomento relativamente ristretto, come i dati meteo o i nomi delle stelle, senza che necessariamente abbiano una reale comprensione di un tema pi\u00f9 ampio. Ad esempio, un bambino potrebbe memorizzare i codici dei vari modelli di fotocamere senza per\u00f2 avere nessun interesse verso la fotografia. Questo comportamento \u00e8 di solito evidente all'et\u00e0 di 5 o 6 anni. Anche se questi particolari interessi possono cambiare di volta in volta, in genere diventano sempre pi\u00f9 insoliti e strettamente focalizzati e spesso dominano l'interazione sociale, tanto che l'intera famiglia pu\u00f2 risultarne coinvolta. Poich\u00e9 spesso argomenti dal campo ristretto catturano l'interesse dei bambini, questo sintomo pu\u00f2 anche non essere riconosciuto.\nI comportamenti motori stereotipati e ripetitivi sono un sintomo fondamentale della sindrome con rilevanza diagnostica. Essi comprendono i movimenti della mano, come lo sbattimento o torsioni, e movimenti complessi dell'intero corpo. Questi sono in genere ripetuti pi\u00f9 a lungo e pi\u00f9 volontariamente rispetto ai \"tic\", che solitamente sono pi\u00f9 veloci, meno ritmici e meno simmetrici.\nSecondo il test diagnostico \"Adult Asperger Assessment\" (AAA), una mancanza di interesse nella narrativa \u00e8 comune tra gli adulti con la sindrome.\nCapacit\u00e0 di dialogo.\nAnche se gli individui con la sindrome di Asperger acquisiscono competenze linguistiche senza significativo ritardo e la loro capacit\u00e0 di dialogare \u00e8 generalmente priva di anomalie significative, l'utilizzo del linguaggio risulta spesso atipico. Si riscontra una certa verbosit\u00e0, transizioni brusche a livello di argomenti e di concetti espressi, interpretazioni letterali delle parole degli interlocutori e incomprensione delle sfumature del linguaggio, uso di metafore non significative per l'interlocutore (al quale spesso risultano di scarsa o nulla comprensione), deficit di attenzione uditiva, dialogo insolitamente pedante, discorso formale o idiosincratico e anomalie nel volume, nel tono e nell'intonazione della voce, nella prosodia e nel ritmo. Anche l'ecolalia \u00e8 stata osservata in alcuni individui con la sindrome.\nTre aspetti della comunicazione verbale sono di interesse clinico: prosodia povera, linguaggio tangenziale (che incomincia perseguendo un obiettivo per poi disperdersi) e circostanziale, marcata verbosit\u00e0. Sebbene l'inflessione e l'intonazione della voce possano essere meno rigide o monotone rispetto all'autismo, le persone con Asperger spesso presentano una gamma limitata di intonazione: il discorso pu\u00f2 essere insolitamente veloce, a scatti o forte. La comunicazione verbale pu\u00f2 trasmettere un senso di incoerenza; lo stile colloquiale spesso include monologhi su argomenti che non consentono all'ascoltatore di comprendere il contesto o che manifestano pensieri, emozioni o sensazioni generalmente filtrati nella comunicazione tra soggetti non Asperger. Gli individui con la sindrome possono non riuscire a rilevare se l'ascoltatore sia interessato o coinvolto nella conversazione. I tentativi da parte dell'interlocutore di focalizzare il dibattito sul contenuto o sulla logica del discorso o di cambiare argomento sono spesso senza successo.\nI bambini con la sindrome possono avere un vocabolario insolitamente sofisticato per la loro et\u00e0, ma hanno difficolt\u00e0 a comprendere il linguaggio figurato e tendono a usare un linguaggio letterale. Inoltre, sembrano avere particolari carenze in alcuni settori come l'umorismo, l'ironia, la derisione e il sarcasmo. Anche se gli individui con la sindrome di solito comprendono la base dell'umorismo, sembrano mancare della comprensione dell'intento umoristico e non riescono a condividere il divertimento con gli altri.\nNonostante ci siano prove di ridotto apprezzamento dell'umorismo, esistono numerose evidenze aneddotiche di umorismo in soggetti con la sindrome di Asperger che sfidano alcune teorie psicologiche sull'Asperger e sull'autismo.\nMovimenti e percezione sensoriale.\nI soggetti con sindrome di Asperger possono presentare segni o sintomi, che non sono di rilevanza diagnostica, ma possono esserlo per loro stessi o il nucleo familiare. Tra questi vi possono essere differenze nella percezione e problemi nelle capacit\u00e0 motorie, nel sonno e nella sfera emozionale.\nSpesso mostrano eccellenti doti uditive e di percezione visiva. I bambini con disturbi dello spettro autistico spesso dimostrano una maggiore capacit\u00e0 di percepire piccoli cambiamenti negli oggetti e nelle immagini a loro ben noti. Gli individui con sindrome di Asperger possono avere doti particolari in alcune specifiche attivit\u00e0, che coinvolgono la percezione visuo-spaziale, la percezione uditiva o la memoria visiva. Essi possono essere, ad esempio, particolarmente sensibili o insensibili al suono, alla luce e ad altri stimoli; tuttavia queste risposte sensoriali particolari si possono riscontrare anche in altri disturbi dello sviluppo e non sono specifici n\u00e9 dell'Asperger n\u00e9 dell'autismo.\nNelle descrizioni iniziali di Hans Asperger e negli altri criteri diagnostici sviluppati vi sono descrizioni di goffaggine fisica. I bambini con la sindrome possono avere dei ritardi nell'acquisire competenze che richiedono destrezza motoria, come andare in bicicletta o aprire un barattolo, e possono sembrare goffi nei movimenti o sentirsi \"a disagio nella propria pelle\". Essi possono avere una scarsa coordinazione o un'andatura e postura non simmetrica. Inoltre spesso si riscontra una brutta grafia e problemi di integrazione visivo-motoria. Possono mostrare problemi di propriocezione (la sensazione della posizione del corpo), disordine dello sviluppo della coordinazione e scarso equilibrio. Malgrado l'assenza di prove circa il collegamento di tali difficolt\u00e0 motorie con quelle riscontrabili in soggetti autistici, \u00e8 accertato che i suddetti problemi possano risultare d'impedimento nella pratica sportiva: oltre all'eventuale complicazione circa i movimenti, il rendimento agonistico dell'Asperger in discipline collettive pu\u00f2 venire influenzato dal \u00absovraccarico sensoriale\u00bb e dalla necessit\u00e0 di tener conto di una pluralit\u00e0 di fattori (come i movimenti dei compagni e il rumore del pubblico). Migliori risultati si riscontrano negli sport individuali - come discipline motoristiche, golf, tennis o arti marziali - grazie alla possibilit\u00e0 di allenamento in solitaria, alla ripetitivit\u00e0 dei movimenti e alla concentrazione profusa dal soggetto. Vi sono inoltre noti esempi di atleti affetti dalla sindrome.\nI bambini con la sindrome di Asperger hanno una maggiore probabilit\u00e0 di avere problemi di sonno, inclusa la difficolt\u00e0 ad addormentarsi, frequenti risvegli notturni e risvegli alla mattina presto. Inoltre, la condizione \u00e8 associabile anche ad alti livelli di alessitimia, che consiste nella difficolt\u00e0 a identificare e descrivere le proprie emozioni. Nonostante si riscontri una correlazione tra bassa qualit\u00e0 del sonno e alessitimia, la loro mutua relazione non \u00e8 chiara.\nDiagnosi.\nI criteri diagnostici standard richiedono che si riscontri nel soggetto una compromissione dell'interazione sociale e dei modelli comportamentali, e interessi ripetitivi e stereotipati senza che vi sia un ritardo significativo nel linguaggio o nello sviluppo cognitivo. A differenza degli standard internazionali, i criteri del DSM-IV-TR richiedono che vi sia anche una significativa compromissione della vita quotidiana. Nel 2013 il DSM-5 ha escluso la sindrome di Asperger come diagnosi separata e l'ha classificata insieme ai disturbi dello spettro autistico. Altri criteri di classificazione diagnostica sono stati proposti da Szatmari et al. e da Gillberg &amp; Gillberg.\nLa diagnosi viene formulata generalmente tra i quattro e gli undici anni di et\u00e0. Una valutazione completa comporta il lavoro di un team multidisciplinare e comprende una valutazione neurologica e genetica, nonch\u00e9 test cognitivi, test per la funzione psicomotoria, identificazione dei punti di forza e di debolezza verbali e non verbali, valutazione dello stile di apprendimento e delle competenze nella vita indipendente. Il gold standard nella diagnosi di sindrome di Asperger combina un giudizio clinico con l'\"Autism Diagnostic Interview-Revised\", una intervista semi-strutturata ai genitori, e l'\"Autism Diagnostic Observation Schedule\", un dialogo basato sul gioco con il bambino.\nUna diagnosi errata o ritardata pu\u00f2 essere traumatica sia per gli individui sia per le loro famiglie: pu\u00f2 per esempio portare alla prescrizione di farmaci che peggiorano il comportamento. A molti bambini con sindrome di Asperger pu\u00f2 essere diagnosticato inizialmente un erroneo disturbo da deficit di attenzione/iperattivit\u00e0 (ADHD).\nLa diagnosi sugli adulti \u00e8 pi\u00f9 difficile, perch\u00e9 i criteri diagnostici standard sono pensati per i bambini. La diagnosi nell'adulto, pertanto, richiede un esame clinico accurato e l'acquisizione della storia medica completa sia attraverso il paziente sia intervistando le persone che lo hanno conosciuto, concentrandosi sul comportamento tenuto durante l'infanzia. Le condizioni che devono essere considerate in una diagnosi differenziale sono la schizofrenia, l'ADHD, il disturbo ossessivo-compulsivo, il disturbo depressivo maggiore, il disturbo semantico-pragmatico del linguaggio, il disturbo non verbale dell'apprendimento, la sindrome di Tourette, il disturbo da movimenti stereotipati, il disturbo bipolare e deficit socio-cognitivi dovuti a danni al cervello da abuso di alcool.\nLa sottodiagnosi e la sovradiagnosi sono problemi che si riscontrano in casi marginali. Il costo e la difficolt\u00e0 dello \"screening\" possono ritardare la diagnosi. Al contrario, la crescente popolarit\u00e0 delle varie opzioni di trattamento farmacologico e la loro efficacia ha portato a sovradiagnosticare la condizione. Vi sono studi che dimostrano che la sindrome di Asperger \u00e8 stata diagnosticata pi\u00f9 frequentemente negli ultimi anni, in parte come una diagnosi differenziale per i bambini di intelligenza normale, non autistici ma con difficolt\u00e0 sociali.\nDefinizione del DSM-IV.\nLa sindrome di Asperger \u00e8 stata definita nel \"Manuale statistico e diagnostico dei disturbi mentali\" (\"DSM-IV\") nella sezione 299.80 come:\nUna serie di studi ha supportato l'idea che ci sono pochi casi nei quali i pazienti possono rientrare nei criteri del DSM-IV. I pazienti tipicamente mostrano difficolt\u00e0 comunicative, il che li qualifica per una diagnosi di autismo e non di sindrome d'Asperger.\nDal 2013 la diagnosi di sindrome di Asperger \u00e8 stata tolta dal DSM come condizione separata ma classificata insieme ai disturbi dello spettro autistico.\nScreening.\nIn genere i genitori dei bambini con sindrome di Asperger possono notare differenze nello sviluppo dei loro figli gi\u00e0 dai 30 mesi di et\u00e0. Uno \"screening\" dello sviluppo nel corso di un controllo di routine da parte di un medico di medicina generale o di un pediatra pu\u00f2 identificare segni che suggeriscono ulteriori indagini. La diagnosi della sindrome \u00e8 complessa e solitamente si utilizzano diversi strumenti di analisi, tra cui la \"Asperger Syndrome Diagnostic Scale\" (ASDS), l'\"Autism Spectrum Screening Questionnaire\" (ASSQ), la \"Childhood Autism Spectrum Test\" (CAST), la \"Gilliam Asperger's disorder scale\" (GADS), il \"Krug Asperger's Disorder Index\" (KADI) e l\"'Autism-Spectrum Quotient\" (AQ)\".\" Nessuno di questi strumenti si \u00e8 dimostrato affidabile per distinguere la sindrome di Asperger dagli altri disordini dello spettro autistico.\nRelazioni con l'autismo.\nNegli anni quaranta, Leo Kanner e Hans Asperger, lavorando indipendentemente negli Stati Uniti e in Europa, identificarono essenzialmente la stessa popolazione, con un po' pi\u00f9 di funzionalit\u00e0 sociale in quella di Asperger rispetto a quella di Kanner.\nGli esperti sono generalmente d'accordo sul fatto che non esista una singola condizione mentale chiamata autismo. Piuttosto, il dibattito scientifico si \u00e8 focalizzato sulla differenziazione di disturbi con differenti forme autistiche, che occupano varie posizioni all'interno della stessa gamma (i cosiddetti \"disturbi dello spettro autistico\").\nDefinizione del DSM-5.\nLa sindrome \u00e8 stata rivista anche nel DSM-5. I criteri aggiornati riguardano:\nEziologia.\nAl 2022, le cause della sindrome d'Asperger non sono ancora chiare. \nSecondo la teoria dell'autismo preoperativo le persone autistiche si trovano bloccate neurologicamente allo stadio preoperativo dello sviluppo cognitivo, dove gran parte dell'elaborazione delle informazioni \u00e8 a un livello olistico visuale e largamente non verbale e musicale. A livello di teoria della mente i bambini, ancora allo stadio preoperativo di sviluppo cognitivo, non hanno raggiunto la decentralizzazione dall'egocentrismo.\nLa teoria della sotto-connettivit\u00e0 considera l'autismo un disturbo globale del cervello, che restringe la coordinazione e l'integrazione tra le sue varie parti. Le persone che soffrono di autismo e di disturbi simili presentano uno sviluppo funzionale in campi come l' e le capacit\u00e0 linguistiche, ma sono immaturi socialmente e talvolta neuro-fisiologicamente pi\u00f9 giovani della loro et\u00e0.\nL'inondazione di informazioni visuali, conseguenza dello sviluppo delle tecnologie dell'informazione, favorirebbe lo sviluppo delle aree cerebrali preposte all'elaborazione delle immagini a scapito di quelle preposte alla comunicazione non-verbale e verbale (come nell'autismo classico). Un'altra ricerca indica che all'origine della sindrome vi sarebbe una maggior mole di informazioni elaborate in ogni momento dal cervello. Ci\u00f2 sembrerebbe confermare la teoria, secondo cui all'origine vi sarebbe un mancato ridimensionamento selettivo delle connessioni assoniche a partire dai 2 anni di et\u00e0.\n, ma \nPrognosi.\nVi sono alcune prove che i bambini con sindrome di Asperger vadano incontro a una diminuzione dei sintomi col passare del tempo; fino al 20% di essi, da adulti, non soddisfano pi\u00f9 i criteri diagnostici, anche se possono persistere difficolt\u00e0 sociali e comunicative. Al 2020, non esistono studi che affrontano la prognosi a lungo termine delle persone con sindrome di Asperger e non vi sono studi di \"follow-up\" sistematici a lungo termine. Gli individui con la sindrome sembrano avere un'aspettativa di vita normale ma hanno una maggiore prevalenza di condizioni psichiatriche di comorbidit\u00e0, come il disturbo depressivo e il disturbo d'ansia che possono influenzare significativamente la prognosi. Anche se la compromissione sociale pu\u00f2 esserci per tutta la vita, il risultato \u00e8 generalmente pi\u00f9 favorevole rispetto alle persone con disturbi dello spettro autistico; la maggior parte degli studenti con sindrome di Asperger presentano una capacit\u00e0 matematica media rispetto ai test di intelligenza generale; tuttavia alcuni sono dotati in questa disciplina e la sindrome non ha impedito ad alcuni adulti di raggiungere importanti risultati, come Vernon Smith che ha vinto il Premio Nobel per l'economia.\nAnche se molti frequentano i regolari programmi scolastici, alcuni bambini con la sindrome di Asperger possono richiedere servizi di educazione speciale a causa delle loro difficolt\u00e0 sociali e comportamentali. Gli adolescenti possono presentare difficolt\u00e0 nella cura di s\u00e9 stessi, nell'organizzazione, disturbi nelle relazioni sociali e sentimentali. Nonostante un alto potenziale cognitivo, la maggior parte dei giovani adulti con la sindrome restano a casa, ma alcuni si sposano e vivono indipendentemente. L'ansia pu\u00f2 derivare da preoccupazioni su possibili violazioni della \"routine\", del trovarsi in una situazione senza che vi sia stata una pianificazione trasparente o dalla preoccupazione di avere incontri sociali; lo stress risultante pu\u00f2 manifestarsi come disattenzione, ritiro, ricorso a ossessioni, iperattivit\u00e0 o comportamenti aggressivi o di opposizione. La depressione \u00e8 spesso il risultato della frustrazione cronica dovuta ai ripetuti fallimenti nella vita sociale, e possono svilupparsi altri disturbi dell'umore, che richiedono un trattamento. L'esperienza clinica suggerisce che nelle persone affette da sindrome di Asperger il tasso di suicidio pu\u00f2 essere pi\u00f9 elevato, ma ci\u00f2 non \u00e8 stato confermato da studi sistematici.\nLa formazione delle famiglie \u00e8 fondamentale nello sviluppo di strategie per comprendere i punti di forza e di debolezza: aiutare la famiglia migliora i risultati nei bambini. La prognosi pu\u00f2 essere migliore anche se la diagnosi viene formulata in et\u00e0 pi\u00f9 giovane, permettendo interventi precoci, mentre gli interventi in et\u00e0 adulta sono sempre utili ma meno efficaci.\nEssendo una condizione legata all'architettura dei circuiti neuronali, e non alla chimica sinaptica, non sono utili le terapie farmacologiche, se non finalizzate alla repressione delle comorbilit\u00e0 (depressione, ansia, OCD).\nSociet\u00e0 e cultura.\nIl termine \"neurotipico\" descrive una persona il cui sviluppo e stato neurologico sono tipici, ed \u00e8 spesso usato per riferirsi a persone non autistiche. Internet ha permesso agli individui con sindrome di Asperger di comunicare e condividere la loro diversit\u00e0 in un modo che prima non era possibile per via della loro rarit\u00e0 e dispersione geografica. Siti Internet, come \"Wrong Planet\", hanno reso pi\u00f9 facile la connessione tra le persone.\nLe persone autistiche spesso percepiscono la loro condizione come una semplice complessit\u00e0 mentale superiore al normale, piuttosto che come una malattia vera e propria. I fautori di questa visione rifiutano l'idea che vi sia una configurazione \"ideale\" del cervello e che qualsiasi deviazione dalla norma sia patologica; essi, al contrario, promuovono la tolleranza (intesa anche come evitamento del concetto di \"patologia\") per ci\u00f2 che definiscono \"neurodiversit\u00e0\". Questi punti di vista sono la base per l'ideazione e la promozione di diritti degli autistici e di movimenti a tutela dell'autismo. Vi \u00e8 un contrasto tra l'atteggiamento degli adulti con la sindrome di Asperger, che in genere non vogliono essere guariti, e i genitori dei bambini con la stessa diagnosi che in genere cercano assistenza e cura per i loro figli.\nAlcuni ricercatori hanno sostenuto che la sindrome di Asperger pu\u00f2 essere vista come uno stile cognitivo diverso e non come una malattia, e dunque che dovrebbe essere rimossa dal Manuale diagnostico e statistico dei disturbi mentali, come era accaduto per l'omosessualit\u00e0. In un documento del 2002, Simon Baron-Cohen ha scritto: \u00abNel mondo sociale, non vi \u00e8 un grande beneficio per un occhio preciso per i dettagli ma, ad esempio, nel mondo della matematica, informatica, catalogazione, della musica, della linguistica, dell'ingegneria e della scienza, una forte attenzione ai dettagli pu\u00f2 portare al successo\u00bb. Baron-Cohen sostiene che la combinazione tra sindrome di Asperger e abilit\u00e0 ha prodotto persone geniali, che hanno dato un contributo notevole alla storia umana. Ci\u00f2 ha portato molti a ipotizzare una relazione fra la sindrome di Asperger e la genialit\u00e0.\nLa Giornata Mondiale della Sindrome di Asperger si celebra il 18 febbraio, ricorrenza dell'anniversario di nascita del pediatra austriaco.\nNel film \"The Accountant\", il protagonista Christian Wolff, interpretato da Ben Affleck, \u00e8 affetto dalla Sindrome di Asperger.\nScuola Futuro Lavoro.\nNel 2019 la fondazione \"Un futuro per l'asperger\" inaugura a Milano la prima scuola in Italia pensata per rispondere ai bisogni di chi, pur vivendo una condizione di neurodiversit\u00e0, dopo i 18 anni non sono pi\u00f9 riconosciuti come tali dai servizi."}
{"id": "1453995", "revid": "339392", "url": "https://it.wikipedia.org/wiki?curid=1453995", "title": "CA Rugby", "text": ""}
{"id": "1453996", "revid": "2166030", "url": "https://it.wikipedia.org/wiki?curid=1453996", "title": "Eleonora di Portogallo", "text": "Origine.\nFiglia del re del Portogallo Alfonso II e di Urraca di Castiglia, figlia del re di Castiglia, Alfonso VIII e di Eleonora Plantageneta, figlia del re d'Inghilterra, Enrico II e di sua moglie la duchessa d'Aquitania, Eleonora, ex regina di Francia.\nBiografia.\nIl cronista, Rodrigo Jim\u00e9nez de Rada, nel suo \"De Rebus Hispani\u00e6\" la elenca tra i figli di Sancho I e Dolce di Barcellona chiamandola Alienor, che divenne consorte del co-regnante di Danimarca, Valdemaro il Giovane (1209-1231), che regnava col padre, Valdemaro II, e che Eleonora non diede figli a Valdemaro.\nSecondo gli \"Annales Ryenses\" il giorno di San Giovanni, il 24 giugno del 1229, a Ribe, Eleonora spos\u00f2 il co-regnante di Danimarca, Valdemaro III (1209-1231), figlio del re di Danimarca, Valdemaro II (1170-1241), e della sua prima moglie, Margherita di Boemia, detta la \"Regina Dagmar\" (ca. 1189-1212), figlia del re di Boemia, Ottocaro I.Eleonora sedette cos\u00ec sul trono che era stato di sua zia, Berengaria del Portogallo, che era stata la seconda moglie di Valdemaro II.\nSempre secondo gli \"Annales Ryenses\", Eleonora mor\u00ec di parto, nel 1231, e con lei, molto probabilmente mor\u00ec anche il bambino che aveva partorito; anche secondo gli \"Annales Stadenses\", scritti dal monaco Alberto di Stade, verso il 1240, Eleonora mor\u00ec nel 1231.Eleonora fu tumulata nella chiesa di Ringsted.Pochi mesi dopo mor\u00ec anche il marito, Valdemaro, per cui erede al trono divenne Enrico (1216 - 1250), uno dei figli di sua zia Berengaria.\nFigli.\nEleonora diede a Valdemaro un solo figlio, che probabilmente mor\u00ec durante il parto.\nBibliografia.\nEdgar Prestage, Il Portogallo nel medioevo, in \u00abStoria del mondo medievale\u00bb, vol. VII, 1999, pp. 576-610"}
{"id": "1453997", "revid": "599013", "url": "https://it.wikipedia.org/wiki?curid=1453997", "title": "Patrick Paauwe", "text": "Carriera.\nInizi\u00f2 la carriera da professionista a 18 anni nel dove collezion\u00f2 appena due presenze prima di passare al De Graafschap per fare esperienza da titolare. In seguito pass\u00f2 per due anni al Fortuna Sittard prima di tornare al Feyenoord dove rimase per otto anni conquistando uno scudetto (1999) e la Coppa UEFA 2001-2002. Nel 2006 fece una breve esperienza nel campionato francese con il Valenciennes prima di essere acquistato nel 2007 dal Borussia M\u00f6nchengladbach appena sceso in Zweite Bundesliga.\nDopo due stagioni passate in Germania viene ceduto agli olandesi VVV-Venlo, appena promosso in massima divisione. Il 31 gennaio 2011 annuncia il ritiro dall'attivit\u00e0 agonistica. In totale Patrick Paauwe ha collezionato 451 presenze e 40 gol nei club e 5 presenze con la nazionale olandese risalenti al 2000."}
{"id": "1453999", "revid": "767487", "url": "https://it.wikipedia.org/wiki?curid=1453999", "title": "Only a Man", "text": "Only a Man \u00e8 una canzone della band Hard rock/Heavy metal tedesca Scorpions inserita nell'album \"Animal Magnetism\" e pubblicato nel 1980.\n\u00c8 stata scritta dal chitarrista Rudolf Schenker, dal batterista Herman Rarebell e dal cantante Klaus Meine, che nella canzone ha sempre un tono voce molto distorto soprattutto quando, all'inizio del brano, canta solo lui.\nIl singolo, il terzo estratto dall'album, \u00e8 stato pubblicato solo in Giappone."}
{"id": "1454000", "revid": "117271", "url": "https://it.wikipedia.org/wiki?curid=1454000", "title": "Paxillus archeruntius", "text": ""}
{"id": "1454001", "revid": "117271", "url": "https://it.wikipedia.org/wiki?curid=1454001", "title": "Paxillus lamellirugu", "text": ""}
{"id": "1454002", "revid": "287204", "url": "https://it.wikipedia.org/wiki?curid=1454002", "title": "Sinan", "text": ""}
{"id": "1454003", "revid": "599013", "url": "https://it.wikipedia.org/wiki?curid=1454003", "title": "Micka\u00ebl Pi\u00e9trus", "text": "Carriera.\nAlto 198\u00a0cm per 98\u00a0kg di peso, dal 1999 al 2003 ha vestito la divisa del Pau-Orthez, nel Pro A, campionato francese di massima serie.\nDal 2003 gioca nella National Basketball Association: dal 2003 al 2008 ha infatti militato nei Golden State Warriors, mentre nell'estate del 2008 \u00e8 stato ingaggiato dagli Orlando Magic.\nNonostante sia uno dei migliori difensori della Lega, ad Orlando si fa notare anche per una buona predisposizione offensiva, grazie ad un preciso tiro da tre, infatti, diventa una pedina fondamentale per i Magic in entrambe le fasi di gioco.\nNella stagione 2008-2009, pur non partendo quasi mai in quintetto avendo davanti Turkoglu, si rivela un giocatore di capitale importanza nella stagione che porter\u00e0 Orlando a vincere la Eastern Conference e a perdere le Finals solo contro gli incontenibili Lakers.\nNel 2009-10 la scelta del G.M. di Orlando, Otis Smith, di privarsi di Hidayet T\u00fcrko\u011flu in cambio di Vince Carter gli d\u00e0 la possibilit\u00e0 di partire in quintetto.\nNel dicembre 2010 viene ceduto, insieme a Vince Carter e Marcin Gortat ai Phoenix Suns proprio per Hidayet T\u00fcrko\u011flu; nel dicembre 2011 \u00e8 tagliato dalla squadra dell'Arizona.\nIl 24 dicembre firma per i Boston Celtics. Durante l'estate 2012 diventa \"free agent\" ma non accetta il contratto offertogli dai Celtics.\nNessuna squadra gli proporr\u00e0 un contratto fino al 30 novembre 2012, data in cui firmer\u00e0 per i Toronto Raptors.\nIl 4 marzo 2015, dopo essere rimasto senza squadra per due anni, firma con i Mets de Guaynabo.\nIl 25 novembre 2015 firma con lo SLUC Nancy, dove milita anche il fratello Florent."}
{"id": "1454005", "revid": "96758", "url": "https://it.wikipedia.org/wiki?curid=1454005", "title": "Dinky Island", "text": ""}
{"id": "1454006", "revid": "125858035", "url": "https://it.wikipedia.org/wiki?curid=1454006", "title": "Dan Graham", "text": "Biografia.\nNato in Illinois ma cresciuto in New Jersey, studi\u00f2 da autodidatta dopo gli studi superiori, ispirandosi a Claude L\u00e9vi-Strauss, Margaret Mead, Jean-Paul Sartre e Walter Benjamin. Dopo aver avuto l'intenzione di diventare uno scrittore, nel 1964 fond\u00f2 la John Daniels Gallery a New York, luogo che ospit\u00f2 la prima mostra di Sol LeWitt e di molti artisti minimalisti. Dopo aver insegnato al Nova Scotia College of Art, nel 1970 produsse \"Roll\", una doppia proiezione nello stile di Bruce Nauman.\nFu pioniere del minimalismo e del concettualismo, nonch\u00e9 uno dei primi a produrre video artistici negli anni '60 e '70. Artista inclassificabile, si riteneva al di l\u00e0 di qualunque corrente artistica, definendosi soprattutto un architetto e uno scrittore. \nFu ispirazione di molti dei fotografi, videomaker e scultori appartenenti alle generazioni successive, ed \u00e8 stato accostato ad artisti come Rirkrit Tiravanija, Tony Oursler e Wade Guyton.\nLa sua opera pi\u00f9 nota \u00e8 \"Homes for America\" (1966\u201367), una serie di fotografie di svariate parti di una casa, nata dopo aver notato tre case da un treno diretto in New Jersey, sua terra d'origine. Altre opere di interesse artistico sono \"Detumescence\" (1966), un collage di testi di medicina che spiegano cosa succede ad un pene dopo aver raggiunto l'orgasmo, e \"Schema\" (1966), composto dai dettagli editoriali e tipografici dei testi dell'opera precedente. Inoltre, nei suoi lavori sia architettonici che visivi, fece ampio uso degli specchi. Il ruolo delle sue opere era principalmente quello di presentare la realt\u00e0 in maniera alternativa ai mass media. Partecip\u00f2 a quattro edizioni della mostra Documenta, a tre della Biennale di Venezia, a tre della Biennale di Whitney e a due del Skulptur Projekte M\u00fcnster in Germania."}
{"id": "1454007", "revid": "11190", "url": "https://it.wikipedia.org/wiki?curid=1454007", "title": "Rettoscopia", "text": ""}
{"id": "1454010", "revid": "339392", "url": "https://it.wikipedia.org/wiki?curid=1454010", "title": "FORU", "text": ""}
{"id": "1454013", "revid": "486946", "url": "https://it.wikipedia.org/wiki?curid=1454013", "title": "Melee Island", "text": ""}
{"id": "1454015", "revid": "339392", "url": "https://it.wikipedia.org/wiki?curid=1454015", "title": "CONSUR", "text": ""}
{"id": "1454026", "revid": "6923", "url": "https://it.wikipedia.org/wiki?curid=1454026", "title": "Phenom", "text": "La famiglia di processori AMD Phenom \u00e8 una serie di CPU in fase di distribuzione da parte dello stesso produttore.\nLa serie include le seguenti CPU:\nCaratteristiche.\nI primi processori Phenom sono stati messi in vendita alla fine di novembre 2007 e sono prodotti sfruttando il processo produttivo a 65\u00a0nm. Di questi sono presenti due revision: la B2 e la B3, la seconda resasi necessaria per risolvere un bug nella cache TLB. I nuovi Phenom, prodotti a 45\u00a0nm (core Deneb), sono stati distribuiti a partire dal quarto trimestre del 2008 con il nome commerciale di Phenom II.\nLe modalit\u00e0 di accesso alla memoria RAM a 128 bit dei microprocessori sono definite \"Ganged\" e \"Unganged\":\nIn teoria la modalit\u00e0 \"Ganged\" \u00e8 ottimizzata per il funzionamento di applicazioni a singolo thread, mentre la modalit\u00e0 \"Unganged\" \u00e8 pi\u00f9 adatta per applicativi e sistemi operativi multithreaded. Entrambe le modalit\u00e0 richiedono per il corretto funzionamento che microprocessore, scheda madre e relativi BIOS e sistema di controllo della RAM integrato siano compatibili."}
{"id": "1454028", "revid": "1543377", "url": "https://it.wikipedia.org/wiki?curid=1454028", "title": "Wude", "text": "Wude (\u6b66\u5fb7, morale marziale o militare) \u00e8 un termine molto utilizzato nelle arti marziali cinesi che indica l'insieme di regole etiche a cui dovrebbe sottostare il praticante di Wushu. Infatti in Cina sin dalla dinastia Zhou i valori militari (Wu, \u6b66) sono stati subordinati ai valori civili (Wen, \u6587). \nLo Zuo Zhuan (\u5de6\u4f20, tradizione di Zuo), scritto nel periodo delle primavere e degli autunni, nel \u201ccapitolo\u201d Xuan Gong Shier Nian (\u5ba3\u516c\u5341\u4e8c\u5e74) elenca 7 virt\u00f9 che ha la marzialit\u00e0 (Wu you qi de\u6b66\u6709\u4e03\u5fb7): 1)Jin bao (\u7981\u66b4, trattenersi dalla violenza); 2)Jibing (\u6222\u5175, cessare le ostilit\u00e0); 3)Bao da (\u4fdd\u5927, proteggere la grandezza); 4)Ding gong (\u5b9a\u529f, successo stabile o tranquillo); 5)Anmin (\u5b89\u6c11, tranquillizzare o salvare il popolo); 6)He zhong (\u548c\u4f17, numerose amicizie); 7)Feng cai (\u4e30\u8d22, ricchezza abbondante).\nInfluenza Confuciana.\nFino ai giorni nostri, lo studio dell'arte del combattimento \u00e8 stato soggetto all'osservanza delle 5 virt\u00f9 fondamentali (Wuchang, \u4e94\u5e38) preconizzate dal Confucianesimo: Ren (\u4ec1, benevolenza, umanit\u00e0, bont\u00e0), Yi (\u4e49, giustizia, rettitudine, equit\u00e0), Li (\u793c, ordine, regole di condotta, ideale), Zhi (\u667a, saggezza, intelligenza, ingegno), Xin (\u4fe1, verit\u00e0, tener fede alla parola data, sincerit\u00e0, coerenza).\nQueste virt\u00f9 regolano sia i rapporti all'interno della scuola di pugilato che il comportamento del praticante in seno alla societ\u00e0 e costituiscono una caratteristica per poter proseguire il proprio cammino nelle arti marziali tradizionali. Al proposito esistono alcuni detti.\nProverbi.\n\u201cChi vuole studiare l'arte deve innanzitutto rispettare l'etichetta (la ritualit\u00e0, i riti), colui che vuole apprendere le tecniche marziali deve prima di tutto acquisire la virt\u00f9\u201d (\"Weicheng xueyi xian xue li, weicheng xi wu xian xi de\" \u672a\u66fe\u5b66\u827a\u5148\u5b66\u793c\uff0c\u672a\u66fe\u4e60\u62f3\u5148\u4e60\u5fb7); \u201cSe il cuore \u00e8 retto il pugilato sar\u00e0 corretto, se il cuore \u00e8 deviato, il pugilato sar\u00e0 parziale\u201d (\"Xin zhengze quan zheng, xin wai ze quan pian\" \u5fc3\u6b63\u5219\u62f3\u6b63\uff0c\u5fc3\u6b6a\u5219\u62f3\u504f); \u201cIl Gongfu \u00e8 limitato, il benevolo non ha nemici\u201d (Gongfu youxian, renzhewudi \u529f\u592b\u6709\u9650\uff0c\u4ec1\u8005\u65e0\u654c); \u201cPer allenare la marzialit\u00e0 prima si deve allenare la morale, per insegnare all'uomo prima si deve insegnare al cuore\u201d (\"Lian wu xian lian de, jiao ren xian jiao xin\" \u7ec3\u6b66\u5148\u7ec3\u5fb7\uff0c\u6559\u4eba\u5148\u6559\u5fc3).\nQuindi un praticante potrebbe essere pieno di talento e lavorare impegnandosi duramente (gongfu \u529f\u592b) ma se non dimostra di essere moralmente degno, non ricever\u00e0 un'istruzione completa dal suo Maestro. Generalmente un Maestro esamina per anni la morale di un possibile allievo prima di insegnargli ogni conoscenza in suo possesso.\nIl Wude nei vari stili.\nVarie scuole di Wushu nella storia Cinese hanno elaborato il loro dettagliato codice di etica marziale.\nShi Yanlong, un Venerabile Maestro dei giorni nostri, in un suo articolo dal titolo \"Shaolin Wude\" prende in considerazione due aspetti della morale marziale dello Shaolinquan: i doveri della mente (\u586b\u60c5\u5fb7, Tianqingde) e i doveri delle azioni (\u586b\u60c5\u52cb, Tianqinxun); riguardo ai primi egli elenca Rispetto (\u7ae6,Song), Umilt\u00e0 (\u8c26\u5351, Qianbei), Rettitudine (\u4e49, Yi), Fiducia (\u5b5a, Fu), Lealt\u00e0 (\u5fe0, Zhong), e riguardo ai secondi Volont\u00e0 (\u8981, Yao), Pazienza (\u8010\u529b, Naili), Perseveranza (\u6052\u6027, Hengxing), Pazienza (\u8010\u5fc3, Naixin), Coraggio (\u52c7, Yong).\nVedi anche: Regole del Tempio di Shaolin."}
{"id": "1454033", "revid": "228587", "url": "https://it.wikipedia.org/wiki?curid=1454033", "title": "Falling in Love", "text": ""}
{"id": "1454035", "revid": "339392", "url": "https://it.wikipedia.org/wiki?curid=1454035", "title": "Federation International Rugby Amateur", "text": ""}
{"id": "1454037", "revid": "1573940", "url": "https://it.wikipedia.org/wiki?curid=1454037", "title": "Hylidae", "text": "Gli Ilidi (Hylidae ) sono una famiglia di anfibi anuri, conosciuti comunemente con il nome di raganelle.\nDescrizione.\nSono piccole rane con colori molto vivaci e con dischi adesivi sulle zampe.\nBiologia.\nSono abili arrampicatrici vivendo per lo pi\u00f9 sugli alberi o comunque sulla vegetazione e scendono a terra solo durante il periodo riproduttivo. Si nutrono per lo pi\u00f9 di insetti volanti che catturano con grande abilit\u00e0. Le raganelle passano l'inverno tra le foglie morte. Durante la stagione fredda molte di esse muoiono.\nDistribuzione.\nLe specie di questa famiglia sono diffuse nelle regioni tropicali e temperate di America, Europa, Nord Africa e Asia. Alcune specie sono state introdotte in Australia.\nIn Europa la famiglia \u00e8 rappresentata da sette specie appartenenti al genere \"Hyla\": \"H. arborea\", \"H. intermedia\", \"H. meridionalis\", \"H. molleri\", \"H. orientalis\", \"H. perrini\" e \"H. sarda\".\nTassonomia.\nLa tassonomia degli Ilidi \u00e8 stata argomento di una forte discussione negli ultimi anni. Ne \u00e8 risultato un notevole ridimensionamento nel numero delle specie e delle sottofamiglie. \nComprende 734 specie raggruppate in sette sottofamiglie:"}
{"id": "1454043", "revid": "41852", "url": "https://it.wikipedia.org/wiki?curid=1454043", "title": "Qal'at Marqab", "text": ""}
{"id": "1454050", "revid": "1833487", "url": "https://it.wikipedia.org/wiki?curid=1454050", "title": "Sannacchiudere", "text": "I sannacchiudere (chiamati anche \"sannacchiudele\", o \"sannacchiutuli\") sono tipici dolci natalizi appartenenti alla tradizione culinaria della provincia di Taranto.\nEtimologia.\nIl termine ricorda l'espressione \"s'hanno a chiudere\", cio\u00e8 \"si devono chiudere\", da cui alcuni presumono possa derivare, sebbene non vi siano certezze storiche. In particolare, circola da alcuni anni la storia popolare di una donna che, data la povert\u00e0 del tempo, non aveva ingredienti sufficienti a fare un dolce vero e proprio e cos\u00ec, con alcuni scarti di farina, alcune uova e ulteriori ingredienti diede vita alla pietanza che non sembrandogli poi tanto buona al primo impatto immerse in miele bollente. Secondo la tradizione appunto i figlioletti della donna li provarono e li trovarono tanto buoni da rischiare di finirli troppo in fretta, e cos\u00ec la madre, riponendoli in un mobiletto della cucina, disse \"S'hann' a chiudere\".\nUn'altra etimologia la ricaviamo dal dialetto locale: \"san a u'chiudd'\" letteralmente \"sana al pescatore\" appunto perch\u00e9 tipico dolce preparato secondo la tradizione sotto il natale dalle mogli ai pescatori e tanto buono da curargli tutti i dolori.\nIngredienti.\nDolce povero fatto di piccole porzioni di pasta fatta con uova, farina, zucchero, essenza di fiori di arancio, scorza di limone grattugiata, vaniglia in polvere, fritte nell'olio e poi affogate nel miele e ricoperti di zuccheri colorati. Molto spesso sono serviti con Cartellate e come questi ultimi vi \u00e8 una ricetta con il Vincotto ma \u00e8 poco usata."}
{"id": "1454053", "revid": "767487", "url": "https://it.wikipedia.org/wiki?curid=1454053", "title": "Aleksandar Pavlovi\u0107", "text": "Alto 201 centimetri per 108 chili, era una guardia/ala dotata di un ottimo tiro da tre punti.\nCarriera.\nClub.\nBudu\u0107nost Podgorica.\nCresciuto nel Budu\u0107nost Podgorica, con cui ha disputato 14 partite in YUBA liga con una media di 1,4 punti a partita. Nella sua seconda stagione ha disputato 3 partite in YUBA liga con una media di 6,7 punti a partita; ha inoltre disputato 2 partite in Eurolega. Nella sua ultima stagione con la maglia del Budu\u0107nost Podgorica ha disputato 20 partite in YUBA liga con una media di 10,1 punti e 2,4 rimbalzi a partita; in Eurolega ha avuto una media di 9,4 punti, tirando con il 57% e realizzando un season-high di 21 punti contro il Tau Ceramica.\nNBA (2003-2013).\nUtah Jazz (2003-2004).\nViene selezionato con la 19\u00aa scelt al draft 2003 dagli Utah Jazz, approdando cos\u00ec in NBA. Nella sua prima stagione in NBA ha disputato 79 partite (14 da titolare), chiudendo con una media di 4,8 punti e 2,0 rimbalzi a partita. Il 3 dicembre 2003 realizza un season-high di 18 punti contro gli Houston Rockets; ha inoltre realizzato 9 rimbalzi in due occasioni.\nIl quinquennio ai Cleveland Cavaliers (2004-2009).\nIl 22 giugno 2004 viene selezionato dagli Charlotte Bobcats al draft d'espansione, per poi essere ceduto ai Cleveland Cavaliers per una prima scelta a l draft il giorno successivo. In 65 partite, di cui 9 da titolare, ha avuto una media di 4,8 punti e 1,1 rimbalzi. Ha realizzato in due occasioni dei season-high di 17 punti ed \u00e8 andato 9 volte in doppia cifra. Nella stagione 2005-06 disputa 53, di cui 19 da titolare, con una media di 4,5 punti e 1,5 rimbalzi. Il 21 febbraio 2006 realizza un season-high di 21 punti contro gli Orlando Magic. In 3 partite di play-off ha giocato in totale 3 minuti, realizzando solo 1 rimbalzo. Nella stagione 2006-2007 disputa 67 partite, di cui 28 da titolare, con una media di 9,0 punti, 2,4 rimbalzi e 1,6 assist. Ha segnato 20 o pi\u00f9 punti in 7 occasioni, incluso un career-high di 25 punti contro i Sacramento Kings. Pochi giorni dopo ha realizzato un career-high di 6 triple realizzate (su 7 tentativi) contro i New York Knicks. Il 1\u00ba marzo 2007 viene promosso a guardia titolare dei Cavs, mantenendo il ruolo nelle successive 24 partite di stagione regolare. Da titolare ha avuto una media di 12,7 punti, 3,0 rimbalzi e 2,3 assist. Ha disputato da titolare tutte le 20 partite di play-off. Ha realizzato 17 punti alle semifinali di Eastern Conference contro i New Jersey Nets e 9 rimbalzi alle finali contro i Detroit Pistons. A fine stagione rimane free agent con restrizioni. Il 30 ottobre 2007 firma un rinnovo triennale a 13,7 milioni di dollari con i Cavs. Il 23 gennaio 2008 subisce un infortunio al piede contro i Washington Wizards. Rientra il successivo 12 marzo contro i New Jersey Nets, giocando per 9 minuti senza per\u00f2 segnare punti. Il 14 marzo realizza un season-high di 24 punti contro i Washington Wizards. \u00c8 andato in doppia cifra 15 volte. Durante la stagione 2007-08 disputa 51 partite, di cui 45 da titolare, con una media di 7,4 punti e dei career-high di 2,5 rimbalzi e 1,6 assist. In 8 partite di play-off ha avuto una media di 3,5 punti e 1,3 rimbalzi. Nella stagione 2008-09 i Cavs vengono sconfitti per 4-2 dagli Orlando Magic alle finali di Eastern Conference. Il 25 giugno 2009 viene ceduto insieme a Ben Wallace e alla 46\u00aa scelta al draft ai Phoenix Suns in cambio di Shaquille O'Neal.\nMinnesota Timberwolves (2009-2010).\nIl 14 settembre 2009 viene svincolato dai Suns. Il 17 settembre 2009 firma un contratto annuale a 1,5 milioni di dollari con i Minnesota Timberwolves. Coi lupi in una stagione disputa 71 partite, con una media di 3,7 punti.\nDallas e New Orleans (2011).\nIl 10 gennaio 2011 firma un contratto di 10 giorni con i Dallas Mavericks. Esordisce con la nuova maglia all'ultimo giorno di contratto, segnando 11 punti in una vittoria per 109-100 contro il Los Angeles Lakers. Il 20 gennaio 2011 rinnova il suo contratto con i Mavs per altri 10 giorni. Il contratto non verr\u00e0 ulteriormente rinnovato.\nIl 4 febbraio 2011 firma un contratto di 10 giorni con i New Orleans Hornets. Alla sua scadenza il contratto non viene rinnovato.\nBoston Celtics (2011-2012).\nIl 3 marzo 2011 firma per i Boston Celtics fino a fine stagione. Debutta con la nuova maglia il successivo 6 marzo, realizzando 3 punti (1/2 da tre e 1/3 in totale) e 2 palle rubate in 12 minuti contro i Milwaukee Bucks. Scaduto il suo contratto con i Celtics fa ritorno in Montenegro per allenarsi. Il 12 dicembre 2011, alla fine del lockout 2011, firma nuovamente con i Celtics. Il giorno di natale disputa da titolare la partita inaugurale della stagione 2011-12 in sostituzione dell'infortunato Paul Pierce. Ha giocato per 15 minuti, senza segnare punti o tentare tiri. Nell'ultima partita della stagione regolare, una vittoria per 78-66 contro i Miami Heat, realizza 16 punti partendo dalla panchina. In 45 partite, di cui 7 da titolare, ha avuto una media di 2,7 punti in 11,7 minuti a partita.\nPortland Trail Blazers (2012-2013).\nIl 20 luglio 2012 viene ceduto ai Portland Trail Blazers. Il 6 luglio 2013 dopo una stagione viene svincolato dai Blazers.\nRitorno in Europa: Partizan Belgrado (2014-2015).\nIl 10 febbraio 2014 firma fino a fine stagione con il Partizan Belgrado, facendo cos\u00ec ritorno in Europa.\nNazionale.\nPavlovi\u0107 \u00e8 nato nell'attuale Montenegro, ma dopo la dissoluzione della federazione con la Serbia ha scelto la nazionalit\u00e0 di quest'ultimo Stato. Ha disputato gli Europei Under-20 con la Serbia e Montenegro. Ha disputato le Olimpiadi del 2004 con la Serbia e Montenegro."}
{"id": "1454058", "revid": "767487", "url": "https://it.wikipedia.org/wiki?curid=1454058", "title": "Commins Menapi", "text": "Carriera.\nClub.\nIn carriera vest\u00ec le maglie di in Nuova Zelanda, Sydney United in Australia e Marist in patria.\n Il Waitakere United perse per 3-2. \nGioc\u00f2 poi la finale di OFC Champions League, vinta dal Waitakere United contro il Ba.\nSi ritir\u00f2 nel 2014.\n\u00c8 morto il 18 novembre 2017 all'et\u00e0 di 40 anni.\nNazionale.\nNazionale salomonese, \u00e8 primatista di gol con la sua selezione. In una partita della Coppa delle nazioni oceaniane 2004 realizz\u00f2 una doppietta nel 2-2 della sua squadra contro l', nell'unica gara che gli australiani non vinsero nella manifestazione. Il risultato consent\u00ec alle Isole Salomone di avanzare alla seconda fase del torneo a spese della . In quella competizione Menapi mise a segno 4 reti in 6 partite."}
{"id": "1454060", "revid": "1186766", "url": "https://it.wikipedia.org/wiki?curid=1454060", "title": "Parchi eolici nel mondo", "text": "Questa \u00e8 la lista dei maggiori parchi eolici del mondo. \nAlla fine del 2017 l'energia eolica - prevalentemente prodotta in parchi eolici e in minor misura in impianti isolati - aveva raggiunto a livello mondiale una potenza nominale installata (capacit\u00e0 di produttiva) di 514 GW, pari al 23% di tutte le fonti rinnovabili.\nGrandi parchi eolici su terraferma.\nQui sotto c'\u00e8 la lista (parzialmente aggiornata) dei pi\u00f9 grandi parchi eolici su terraferma (onshore) attualmente in attivit\u00e0 in ordine alfabetico, con l'indicazione della potenza nominale totale installata in MW.\nProposti o in progetto.\nQui sotto, alcuni grandi parchi eolici proposti (o in progettazione)."}
{"id": "1454066", "revid": "121422", "url": "https://it.wikipedia.org/wiki?curid=1454066", "title": "Antenne satellitari", "text": ""}
{"id": "1454069", "revid": "729019", "url": "https://it.wikipedia.org/wiki?curid=1454069", "title": "Holyrood Palace", "text": "Il Palazzo di Holyroodhouse (in inglese: Palace of Holyroodhouse) o informalmente Holyrood Palace, fondato come monastero da Davide I nel 1128, \u00e8 stato adibito a residenza principale dei sovrani di Scozia a far data dal XVI secolo e dove l'ultima abitante fu la regina Maria Stuarda.\nIl palazzo \u00e8 ubicato a Edimburgo alla fine del Royal Mile. Il palazzo di Holyroodhouse \u00e8 la residenza ufficiale in Scozia di Sua Maest\u00e0 che qui trascorre alcune settimane all'inizio dell'estate.\nHolyrood \u00e8 una anglicizzazione dello scozzese \"Haly Ruid\" (Santa Croce).\nAbbazia.\nL'Abbazia agostiniana in rovina fu fatta costruire nel 1128 da re Davide I di Scozia. Essa \u00e8 stata il luogo dell'incoronazione di diversi re scozzesi e di matrimoni reali. Il tetto dell'abbazia croll\u00f2 nel XVIII secolo e non venne pi\u00f9 ricostruito facendo s\u00ec che tutta la costruzione andasse in rovina.\nL'Abbazia venne adattata in Cappella per l'Ordine del Cardo da re Giacomo II d'Inghilterra ma venne poi distrutta durante una rivolta popolare. Nel 1691 la \"Kirk of the Canongate\" ha preso il posto della Cappella come parrocchia del Palazzo ed \u00e8 qui che la regina assiste ai servizi religiosi quando risiede nel Palazzo.\nStoria del palazzo.\nNel XV secolo vi era qui una foresteria sul sito dell'attuale ala nord del Palazzo, a ovest dell'Abbazia e del suo chiostro. Molti dei re medievali scozzesi risiedettero qui prima della costruzione del Palazzo. Giacomo II qui nacque, venne incoronato e si spos\u00f2. Fra il 1498 e il 1501, Giacomo IV fece costruire un nuovo edificio con il quale Holyrood inizi\u00f2 a essere un palazzo nel vero senso della parola.\nIl palazzo venne costruito a forma di quadrato a ovest del chiostro dell'Abbazia. Esso comprendeva una Cappella, gallerie, gli appartamenti reali e un grande salone delle feste. La cappella occupava l'attuale ala nord del palazzo e gli appartamenti della regina occupavano gran parte dell'ala sud. Un'altra ala a ovest era occupata dagli appartamenti del re e l'ingresso del palazzo. Giacomo V fece aggiungere, fra il 1528 e il 1536, altre costruzioni a iniziare dalla torre di nord-ovest della costruzione attuale. In questa torre vi sono le stanze un tempo occupate dalla regina Maria Stuarda.\nI tetti in legno delle stanze principali risalgono ai tempi di Maria Stuarda e i monogrammi MR (Maria Regina) e IR (Jacobus Rex) si riferiscono alla regina Maria Stuarda e a suo figlio Giacomo VI. Scudi commemoranti il matrimonio di Maria Stuarda con Francesco II di Francia, vennero scolpiti nel 1559 ma messi in sito nel 1617. Gli appartamenti sono costituiti da due stanze per le udienze e una camera da letto, oltre a due piccole camere site nelle torrette d'angolo dell'edificio. Fu in una di queste camere che fu assassinato, il 9 marzo 1565, Davide Rizzio in presenza della regina.\nDopo che Giacomo VI divenne re d'Inghilterra, nel 1603, e si trasfer\u00ec a Londra, il palazzo non fu pi\u00f9 sede permanente della corte reale. Giacomo vi ritorn\u00f2 in visita nel 1617 cos\u00ec come venne Carlo I nel 1633, quando qui venne incoronato re di Scozia nella Holyrood Abbey.\nNel 1650, in modo fortuito o procurato, il palazzo prese fuoco durante la visita di Oliver Cromwell e delle sue truppe. Cromwell fece ricostruire il palazzo ma esso venne abbattuto e Carlo II lo fece ricostruire, nell'attuale struttura, fra il 1671 e il 1679 da sir William Bruce. Giacomo II d'Inghilterra visse Holyrood fra il 1679 e il 1682 durante la Exclusion crisis.\nDopo il 1707, il Palazzo venne usato durante l'elezione dei Pari del regno. Carlo Edoardo Stuart tenne Corte a Holyrood per cinque settimane nel 1745 durante l'insurrezione giacobita del 1745, e dopo la Rivoluzione francese, Giorgio III consent\u00ec al fratello pi\u00f9 giovane di Luigi XVI, Carlo X di Francia di soggiornare a Holyrood. Dopo il loro secondo esilio, i reali francesi vissero a Holyrood nuovamente fra il 1830 e il 1832 quando si trasferirono in Austria.\nIn epoca moderna i reali hanno trascorso una sola settimana l'anno nel palazzo di Holyrood, tenendo formalmente corte a Edimburgo. La regina Elisabetta II usa la residenza di Edimburgo in occasione di impegni di Stato mentre in occasioni private preferisce risiedere nel castello scozzese di Balmoral. Il suo uso si \u00e8 andato accrescendo fino al 1999, quando venne eletto il Parlamento scozzese, con la presenza del Principe di Galles e della Principessa Anna. Durante la presidenza britannica dell'Unione europea, si \u00e8 tenuto nel Palazzo di Holyrood una riunione del Consiglio europeo. Il 16 settembre 2010 vi venne accolto dai reali in visita di stato il pontefice Benedetto XVI.\nIl castello \u00e8 aperto alle visite del pubblico quando nessun membro della famiglia reale \u00e8 presente.\nBandiere a Holyroodhouse.\nSul pennone del palazzo vengono issate due diverse bandiere: quando la regina \u00e8 presente viene innalzato lo stendardo reale britannico usato in Scozia, quando invece non \u00e8 presente viene innalzato lo stendardo reale di Scozia (meglio noto come \"Lion Rampant\"), ovvero lo stendardo reale utilizzato dai sovrani dell'antico Regno di Scozia."}
{"id": "1454071", "revid": "320578", "url": "https://it.wikipedia.org/wiki?curid=1454071", "title": "Dacia Chisinau", "text": ""}
{"id": "1454075", "revid": "293377", "url": "https://it.wikipedia.org/wiki?curid=1454075", "title": "Alliance Dudelange", "text": ""}
{"id": "1454076", "revid": "293377", "url": "https://it.wikipedia.org/wiki?curid=1454076", "title": "US Dudelange", "text": ""}
{"id": "1454085", "revid": "767487", "url": "https://it.wikipedia.org/wiki?curid=1454085", "title": "Cory Lee", "text": "Gli inizi.\nCory Urhahn Lee \u00e8 nata e cresciuta a Vancouver B.C., dove \u00e8 stata fin da tenera et\u00e0 in un ambiente circondato da musica. All'et\u00e0 di 15 anni, Cory rifiut\u00f2 un'offerta dalla Sony Hong Kong per unirsi al gruppo di sole ragazze Ris-K, gruppo poco duraturo. Entusiasta di esplorare le sue radici cinesi e di vedere il mondo, nel 2002, Cory si \u00e8 unita ad un altro gruppo chiamato NRG esibendosi ad Hong Kong. Quando la SARS ha colpito l'Asia Cory \u00e8 tornata a casa per concentrarsi sulla sua carriera solista. \nCory, allineata con la casa produttrice canadese di Hipjoint, ha fatto il suo debutto con l'album \"What A Difference A Day Makes\".\nCory Lee oggi.\nCory Lee \u00e8 attrice, cantante, autrice e modella. Inizialmente la sua musica ha cominciato a girare nei club di tutto il Canada, e presto le radio hanno trasmesso il suo primo singolo \"The Naughty Song\" (dal suo album di debutto, What A Difference A Day Makes). Questo fu solo l'inizio per Cory Lee con una nomination nel 2006 ai Juno Awards, in aggiunta all'award nel 2006 per Artista Pop Dell'Anno degli Indie Music Awards e 2 Canadian Radio Music Awards. Estratti dal primo album i singoli \"The Naughty Song\", \"Goodbye\". Il suo secondo album \u00e8 Sinful Innocence uscito dalla WIDEawake/Universal nel febbraio del 2007. Il primo singolo \"No Shoes No Shirt\", e a seguire \"Ovaload\", \"Lover's Holiday\" e Cold December\" (in uscita presto).\nSi \u00e8 inoltre unita al cast di Instant Star dalla terza stagione, dei produttori di Degrassi, Epitome Pictures, recitando nel ruolo di Karma.\nDiscografia.\n\"What A Difference A Day Makes\" (2005)\n1. The Naughty Song\n2. Thugaboo\n3. Friends Do\n4. Never Get Over You (ft. Doron Bell Jr.)\n5. Somehow Someday\n6. Simply Not Enough\n7. Key Of C\n8. Goodbye\n9. What A Difference A Day Makes\n10. Grandma's Last Call (Interlude)\n11. As I Cry\n12. Heatcha (ft. Rick Threat)\n13. The Naughty Song (Hip Joint Remix)\n\"Sinful Innocence\" (2007)\n1. Spence Diamonds Intro\n2. Ovaload\n3. Pop It\n4. Sex Me Slow\n5. No Shoes, No Shirt\n6. Sinful Innocence (Interlude)\n7. No Space Between Us\n8. Lover's Holiday\n9. Mofo\n10. Snakecharmer\n11. You Wish\n12. No Friend\n13. Seasons Change (Interlude)\n14. Cold December\nCinema e TV.\nInstant Star (2006-..)\nScary Movie 4 (2006)\nRouge 3 serie tv, episodio 7 (2015)\nAlcuni fatti.\nNel gennaio 2006, Cory Lee \u00e8 stata nominata per un Juno Award come miglior album R&amp;B/Soul dell'anno.\nCory interpreta il personaggio di \"Karma\" dalla terza stagione di Instant Star. Cory riprender\u00e0 il ruolo anche nella quarta stagione.\nL'attore Tim Rozon da Instant Star, appare nel suo video \"No Shoes, No Shirt\".\nHa co-prodotto 11 delle 12 tracce nel suo album di debutto.\nIl suo singolo di debutto negli USA, \"The Naughty Song\", \u00e8 stato incluso nella colonna sonora della terza stagione del telefilm della Showtime, \"The L Word\".\nHa cominciato lezioni di canto a 8 anni.\n\u00c8 di origini cinesi e tedesche.\n\u00c8 nata a Vancouver, British Columbia"}
{"id": "1454086", "revid": "287204", "url": "https://it.wikipedia.org/wiki?curid=1454086", "title": "Mark 36 SRBOC", "text": "Il Mark 36 Super Rapid Bloom Offboard Chaff (SRBOC o \"Super-RBOC\") \u00e8 un sistema a corto raggio in grado di lanciare chaff e decoy per ingannare il sistema di guida dei missili a guida radar in arrivo contro una nave.\nIl sistema, tecnicamente definito DLS (\"Decoy Launching System\") \u00e8 installato in configurazioni con un minimo di due lanciatori Mk 137, uno per lato nave, fino ad un massimo di 8. Ogni lanciatore nella versione pi\u00f9 moderna \u00e8 costituito da 4 mortai da 130\u00a0mm orientati con un angolo di 45 gradi e 2 orientati con un angolo di 60 gradi, in grado di proiettare una vasta gamma di ingannatori e contromisure. Il DLS Mark 36, infatti, oltre alle cartucce Mk182 SRBOC di chaff, pu\u00f2 anche essere armato con le varie tipologie di cartucce Seagnat e con i \"flare\" Mk186 SRBOC Torch e Mk245 GIANT a infrarossi. Molte marine militari stanno ulteriormente aggiornando il sistema per consentire il lancio anche dell'ingannatore radar attivo Nulka.\nOperatori.\nIl MK 36 SRBOC \u00e8 in uso in 19 marine in tutto il mondo, tra cui:."}
{"id": "1454097", "revid": "287204", "url": "https://it.wikipedia.org/wiki?curid=1454097", "title": "Rana italica", "text": "La rana appenninica (\"Rana italica\" ) \u00e8 una rana della famiglia Ranidae, endemica dell'Italia.\nDistribuzione.\n\u00c8 una specie endemica dell'Appennino, dalla Liguria centrale alla Calabria. Nella Penisola Balcanica (Jugoslavia centrale e Bulgaria meridionale) \u00e8 presente la \"Rana greca\", riconosciuta recentemente specie distinta mediante sia studi morfologici su adulti e larve sia biochimici.\nDescrizione.\nDimensioni fino a 7 - 7,5 cm, colorazione in genere rossastra, pu\u00f2 variare da beige chiaro, marrone giallastro o verdastro. Gola di colore scuro con al centro una linea irregolare chiara, ai lati del muso dietro gli occhi ci sono due striature scure. Sul dorso possono esserci piccoli punti neri o a volte un disegno scuro come una V capovolta. Zampe lunghe ma che non superano il muso se distese in avanti, pliche dorsali ben distanziate, sulle zampe posteriori ventralmente sono presenti dei granuli perlacei.\nSpecie simili.\n\u00c8 pi\u00f9 piccola e con zampe pi\u00f9 corte rispetto alla \"Rana graeca\". Pu\u00f2 venir confusa con la \"Rana temporaria\". Le differenze sono nelle narici (la distanza tra loro \u00e8 maggiore di quella tra narice e occhio), hanno inoltre zampe posteriori pi\u00f9 \"ruvide\" cio\u00e8 con pi\u00f9 granuli biancastri e il timpano \u00e8 poco distinto. Pu\u00f2 essere confusa anche con la Rana agile \"Rana dalmatina\". Un modo semplice per identificare la specie \u00e8 il seguente: dopo aver catturato un esemplare stendere le zampe posteriori in avanti parallelamente al muso, la Rana agile ha zampe pi\u00f9 lunghe che superano il muso ci\u00f2 non avviene invece nella Rana italica.\nBiologia.\nSi trova per lo pi\u00f9 presso ruscelli freddi in collina o in montagna e in zone boscose ma anche in grotte umide, lavatoi, abbeveratoi o lungo i corsi dei fiumi. \u00c8 solita restare nei pressi dell'acqua, pronta a tuffarsi in caso di allarme. Durante l'inverno molti individui vanno ad ibernarsi sotto le radici degli alberi: per questo sono anche conosciute come \"rane di terra\". Come tutte le altre rane, \u00e8 un predatore opportunista, anche se la maggior parte della sua dieta \u00e8 composta da invertebrati.\nVoce.\nIl maschio vocalizza soltanto sott'acqua, perci\u00f2 \u00e8 generalmente necessario l'uso di un idrofono per udirne il canto. In rari casi, tuttavia, emette suoni udibili se si trova appena sotto la superficie. La rana appenninica ha un repertorio composto da tre diversi tipi di canto: un suono basso e prolungato simile a un \"grongron\" ripetuto, un suono modulato \"squack\" e, pi\u00f9 raramente, emette un suono \"uh\" molto breve."}
{"id": "1454098", "revid": "1573940", "url": "https://it.wikipedia.org/wiki?curid=1454098", "title": "Golfo di Suez", "text": "Il golfo di Suez (arabo: \u062e\u0644\u064a\u062c \u0627\u0644\u0633\u0648\u064a\u0633 , traslitterato: \"Khalyj as-Suways\", anticamente: \u0628\u062d\u0631 \u0627\u0644\u0642\u0644\u0632\u0645, traslitterato: ba\u1e25ar al-qulzum) \u00e8 un braccio di mare che separa l'Africa nord-orientale dalla penisola del Sinai. \nGeografia.\nIl golfo \u00e8 formato dal mar Rosso, che nella sua parte settentrionale si biforca in due rami, con il ramo occidentale che prende il nome di golfo di Suez, mentre il ramo orientale si chiama golfo di Aqaba; i due rami delimitano la penisola del Sinai. Nella estremit\u00e0 nord del golfo si trova la citt\u00e0 egiziana di Suez all'imboccatura meridionale del Canale di Suez.\nIl golfo di Suez \u00e8 lungo 316\u00a0km, da Suez all'estremo punto sud di Ras Mohammed ed ha una larghezza che varia da un massimo di circa 65\u00a0km nel punto di imbocco, ad un minimo di 19\u00a0km, con una profondita massima di 70\u00a0m e una profondit\u00e0 media di 40 metri."}
{"id": "1454101", "revid": "306856", "url": "https://it.wikipedia.org/wiki?curid=1454101", "title": "Jeffrey Schnapp", "text": "Biografia.\nRicerca.\nPrima di lasciare Stanford University per Harvard University nel 2009, fu direttore-fondatore dello Stanford Humanities Lab, e occup\u00f2 la Pierotti Chair in Italian Literature in quanto professore ordinario di francesistica, italianistica, letterature comparate e germanistica. Celebre come storico sia del medioevo che del Novecento italiano, \u00e8 stato un pioniere in vari campi di ricerca transdisciplinare, tra cui il campo emergente della cosiddetta \"umanistica digitale\". Le sue ricerche ricoprono un terreno ampio, dall'antichit\u00e0 classica fino alla contemporaneit\u00e0, e comprendono la storia materiale della letteratura, l'architettura, il \"design\" e la storia della scienza e della tecnica (sempre con particolare enfasi sul contesto italiano). A Harvard fonda nel 2011 il celebre metaLAB (at) Harvard , parte integrante del Berkman Center for Internet and Society (di cui Schnapp \u00e8 co-direttore). A Harvard svolge la sua attivit\u00e0 didattica nel seno dei dipartimenti di studi romanzi e di letteratura comparata, ma insegna anche nel dipartimento di architettura della Graduate School of Design.\nSaggistica.\nFilologo romanzo di formazione, Schnapp \u00e8 autore di venticinque libri e pi\u00f9 di duecento saggi su autori quali Virgilio, Albertino Mussato, Dante Alighieri, Hildegard von Bingen, Francesco Petrarca e Niccol\u00f2 Machiavelli, nonch\u00e9 di studi sui \"centones\" antichi, la poesia sperimentale delle prime avanguardie, la storia del consumo del caff\u00e8, i nuovi materiali dell'architettura novecentesca (acciaio, vetro temperato, alluminio ecc.) e l'iconografia della pipa nell'arte moderna. Fu redattore della rivista \"Modernism/modernity\" pubblicata dalla Johns Hopkins University Press, la rivista ufficiale della Modernist Studies Association, l'organizzazione internazionale che raggruppa gli studiosi della cultura del '900, dal 2002 al 2013. \u00c8 anche noto come curatore, collaborando con diversi musei importanti tra cui la Cantor Arts Center, Wolfsonian-FIU, SFMOMA, la Triennale di Milano, il Centro Internazionale di Studi di Architettura Andrea Palladio, e il Canadian Centre for Architecture. Tra le sue importanti attivit\u00e0 e collaborazioni curatoriali in Italia si contano Le Gallerie (di Piedicastello) a Trento e l'istituzione di un percorso espositivo permanente, elaborato assieme ad Ugo Soragni, Hannes Obermair, Andrea di Michele, Christine Roilo e Silvia Spada, presso il Monumento alla Vittoria di Bolzano.\nFondazioni.\nSchnapp \u00e8 stato borsista (\"senior research fellow\") ad alcuni dei centri di ricerca pi\u00f9 prestigiosi del mondo, tra cui la National Gallery of Art a Washington (1996), il Getty Research Institute (2005) e il Canadian Centre for Architecture (2007). Tra le fondazioni che hanno contribuito alle sue ricerche si contano la Andrew Mellon Foundation (1992), la National Humanities Center (1991), la Simon Guggenheim Foundation (1991), la National Endowment for the Humanities (1986-1988, 2006), Getty (2005, 2014-2015) e Graham Foundation (2014-2016)."}
{"id": "1454102", "revid": "287204", "url": "https://it.wikipedia.org/wiki?curid=1454102", "title": "Croce Rossa (monte)", "text": "La Croce Rossa (\"Croix Rousse\" in francese) \u00e8 una montagna delle Alpi alta 3.566\u00a0m. Si trova nelle Alpi Graie, lungo la linea di confine tra l'Italia e la Francia.\nGeografia.\nLa vetta si trova alla testata della Valle di Vi\u00f9 (pi\u00f9 precisamente sopra il vallone d'Arnas) nelle Valli di Lanzo al confine con la Francia. \u00c8 collocata lungo la linea di confine che partendo dal Rocciamelone sale a nord verso le Levanne. Sulla cima si trova una statua della Madonna.\nNel versante italiano ai piedi della montagna \u00e8 collocato il lago della Rossa invaso artificiale di notevoli dimensioni e collocato a quota elevata.\nAscesa alla vetta.\nAccesso estivo.\n\u00c8 possibile raggiungere la vetta a partire dal rifugio Luigi Cibrario. Dal rifugio si tratta di salire al \"Colle della Valletta\" (3.207\u00a0m). Dal passo si sale sulla vetta lungo il versante est. Si tratta di una salita la cui difficolt\u00e0, a seconda dell'innevamento, pu\u00f2 variare da \"EE\" (per \"Escursionisti Esperti\") a \"F+\" (che \u00e8 in questo caso considerata di tipo alpinistico).\nSci alpinismo.\nLa Croce Rossa \u00e8 anche una meta sci-alpinistica, raggiungibile sia dal versante italiano, per il vallone di Arnas, che da quello francese, con partenza dal villaggio di Vincendi\u00e8res. Si tratta in entrambi i casi di una salita considerata piuttosto impegnativa."}
{"id": "1454103", "revid": "197778", "url": "https://it.wikipedia.org/wiki?curid=1454103", "title": "Varianti del poker", "text": ""}
{"id": "1454105", "revid": "1711941", "url": "https://it.wikipedia.org/wiki?curid=1454105", "title": "Robert Henriques", "text": " Godette di una certa fama tra gli anni cinquanta e gli anni sessanta come romanziere e biografo di importanti imprenditori ebrei.\nVita e carriera.\nRobert Henriques nacque nel 1905 in una delle pi\u00f9 vecchie famiglie ebree britanniche. Studi\u00f2 alla \"Lockers Park Prep School\" di Rugby, e al New College di Oxford. Entr\u00f2 nel corpo di artiglieria dell'esercito inglese nel 1926 e prest\u00f2 servizio come ufficiale artigliere in Egitto e Sudan. Un incidente a cavallo lo costrinse ad un ricovero in ospedale e al congedo nel 1933.\nNel 1928 spos\u00f2 Vivien Doris Levy, figlia maggiore del 1\u00b0 Visconte Bearsted. Ebbero due figli e due figlie.\nNel 1939 venne pubblicato, \"No Arms, No Armour\", la sua prima opera, di carattere autobiografico che ricevette elogi dalla critica.\nQuando scoppi\u00f2 la seconda guerra mondiale Henriques era ufficiale nell'Esercito territoriale. Ricevette immediatamente la chiamata e si distinse prima nell'artiglieria del corpo appena formato dei commando e poi nel quartier generale della Combined Operations. Nel corso della guerra Henriques venne promosso generale.\nDopo la guerra cominci\u00f2 una nuova vita come agricoltore nel Cotswolds. Gli inizi furono molto modesti, la sua fattoria vicino Cirencester divenne difficile da gestire. Henriques comunque ebbe successo come allevatore di bestiame e vinse alcune competizioni. Visse una vita da signorotto di campagna appassionato di caccia e pesca, scrivendo occasionalmente delle lettere al \"Times\" sui problemi dell'allevamento.\nScrivere rimase comunque la sua prima e principale passione e nel 1950 vinse il \"James Tait Black Memorial Prize\" per il romanzo \"Attraverso la valle\". Nello stesso periodo condusse alcune trasmissioni televisive e partecip\u00f2 come ospite a diversi spettacoli. Assieme a John Moore cerc\u00f2 di gestire il \"Cheltenham Literary Festival\", ma la collaborazione non funzion\u00f2.\nAnche se port\u00f2 a termine molte imprese nella sua vita (divenne generale nell'esercito, un agricoltore di successo, scrittore e conduttore televisivo) Henriques fu sempre descritto da chi lo conobbe come un personaggio dal carattere sempre inquieto, perennemente insoddisfatto di se stesso e con cui era difficile andare d'accordo.\nL'anno seguente scrisse \"100 Hours to Suez\", e fu in questo periodo, quando si avviava per la cinquantina, che in Henriques crebbe un attivo interesse ed orgoglio per la sua identit\u00e0 ebrea. Abbracci\u00f2 la causa sionista e si rec\u00f2 spesso in Israele dove acquist\u00f2 anche una piccola propriet\u00e0.\nNegli anni sessanta scrisse due biografie. La prima ripercorreva la vita e la carriera del nonno della moglie, Marcus Samuel, un grande pioniere del mercato petrolifero e leader della comunit\u00e0 ebrea, la seconda descriveva la vita di Sir Robert Waley-Cohen."}
{"id": "1454106", "revid": "110157", "url": "https://it.wikipedia.org/wiki?curid=1454106", "title": "Fu\u00dfball-Bundesliga 1970-1971", "text": "L'edizione 1970-1971 della Bundesliga si \u00e8 conclusa con la vittoria finale del Borussia M\u00f6nchengladbach, che conquista il suo secondo titolo. Alla fine di questa stagione \u00e8 venuto alla luce uno scandalo che ha coinvolto cinquantadue giocatori di sette squadre e sei dirigenti.\nCapocannoniere del torneo \u00e8 stato Lothar Kobluhn del Rot-Wei\u00df Oberhausen con 24 reti.\nStagione.\nDurante questa stagione viene conferito il Pallone d'oro a Gerd M\u00fcller del , che \u00e8 stato anche capocannoniere nei recenti Mondiali messicani. Il campionato viene per\u00f2 vinto per il secondo anno consecutivo dal Borussia M\u00f6nchengladbach, che prende la testa della classifica fin dalle prime giornate e la mantiene quasi costantemente fino alla fine. Viene per\u00f2 presto tallonato proprio dal Bayern, che arriva al comando della graduatoria per qualche giornata a met\u00e0 torneo. Le due squadre procedono appaiate dalla trentunesima giornata fino a novanta minuti dal termine, e i \"Puledri\" conquistano il titolo nell'ultima giornata: vincono infatti in casa dell'Eintracht Francoforte, mentre contemporaneamente i bavaresi vengono sconfitti 2-0 dal Duisburg.\nIl Bayern conquista comunque un trofeo, la Coppa di Germania, vinta sconfiggendo ai tempi supplementari il Colonia. Proprio quest'ultima squadra \u00e8 protagonista di una buona prova nella Coppa delle Fiere, arrivando a disputare la semifinale; \u00e8 per\u00f2 qui battuta dalla Juventus.\nClassifica finale.\nLegenda:"}
{"id": "1454111", "revid": "1543377", "url": "https://it.wikipedia.org/wiki?curid=1454111", "title": "Francesco di Bartolo", "text": "Biografia.\nNon sappiamo esattamente dove \u00e8 nato, secondo alcune fonti storiche a Pisa, secondo altri a Buti. Quello che \u00e8 certo \u00e8 che la sua famiglia era originaria di Buti.\nFu un uomo politico di primissimo piano della Pisa del '300. Nel 1398 venne nominato ambasciatore per la repubblica di Pisa. Il 15 maggio dello stesso anno concluse per conto di Pisa la pace con le altre citt\u00e0 toscane a Venezia.\nFu anche professore presso l'Universit\u00e0 di Pisa e grammatico, cio\u00e8 esperto e insegnante di latino e, in quanto tale, chios\u00f2 le Satire di Persio, comment\u00f2 l\"Ars poetica\" di Orazio e il Doctrinale di Alessandro di Villa Dei. Compose anche un \"Dictamen\" e una famosa grammatica per lo studio del latino, ovvero le \"Regule gramaticales\", con un'appendice di \"Regule rethorice\" sempre per uso scolastico. Inoltre postill\u00f2 la Tebaide di Stazio e lavor\u00f2 su Terenzio.\nLa sua fama per\u00f2 si deve senza dubbio al lavoro esegetico compiuto sulla Divina Commedia di Dante Alighieri. Per incarico dell'universit\u00e0 intraprese i commenti della Divina Commedia, che era stata scritta da appena cinquant'anni. Fu uno dei primi commentatori della Divina Commedia insieme a Benvenuto da Imola, Landino, Pietro di Dante e Jacopo di Dante, insieme ai quali viene spesso citato. Il suo Commento, steso in volgare pisano, \u00e8 databile tra il 1385 e il 1396, anche se \u00e8 probabile che vi lavor\u00f2, apportandovi modifiche, correzioni e integrazioni, fino alla morte, avvenuta a Pisa nel 1406. Il Commento butiano fornisce una puntuale analisi letterale, allegorica e morale all'intera Commedia.\n\u00c8 sepolto nel chiostro del convento di San Francesco a Pisa.\nA Francesco di Bartolo \u00e8 dedicato il Teatro di Buti e la scuola secondaria di primo grado di Buti"}
{"id": "1454112", "revid": "83531", "url": "https://it.wikipedia.org/wiki?curid=1454112", "title": "Associazione Sportiva Lucchese Libertas 1993-1994", "text": "Questa voce comprende le informazioni relative all' per la stagione 1993-1994, che in quell'anno militava in Serie B."}
{"id": "1454113", "revid": "1543377", "url": "https://it.wikipedia.org/wiki?curid=1454113", "title": "World Series of Poker 1982", "text": "Le World Series of Poker 1982 furono la tredicesima edizione della manifestazione. Si tennero dal 9 al 27 maggio presso il casin\u00f2 Binion's Horseshoe di Las Vegas.\nIl vincitore del Main Event fu Jack Straus.\nMain Event.\nI partecipanti al Main Event furono 104. Ciascuno di essi pag\u00f2 un buy-in di 10.000 dollari."}
{"id": "1454114", "revid": "289247", "url": "https://it.wikipedia.org/wiki?curid=1454114", "title": "Vi\u0161a Liga", "text": ""}
{"id": "1454124", "revid": "287204", "url": "https://it.wikipedia.org/wiki?curid=1454124", "title": "Yuki Hamamoto", "text": "Carriera.\nLa carriera di Hamamoto si \u00e8 svolta principalmente nel campionato giapponese dove ha ottenuto come migliori piazzamenti in classifica il quarto posto con 66 punti nel 2005 in 125 ed il quinto con 63.5 punti nel 2007 in 250.\nPer quanto riguarda le competizioni del motomondiale ha registrato due presenze in Gran Premi, entrambe in qualit\u00e0 di wild card, nel GP del Giappone.\nLa prima partecipazione \u00e8 avvenuta nella classe 125 nell'edizione del 2005, la seconda in classe 250 nel 2007. In entrambi i casi ha portato a termine la gara ma senza conquistare punti validi per la classifica iridata."}
{"id": "1454125", "revid": "110157", "url": "https://it.wikipedia.org/wiki?curid=1454125", "title": "Fu\u00dfball-Bundesliga 1971-1972", "text": "L'edizione 1971-1972 della Bundesliga si \u00e8 conclusa con la vittoria finale del , che conquista il suo terzo titolo.\nCapocannoniere del torneo \u00e8 stato Gerd M\u00fcller del , con 40 reti, che grazie a questo traguardo ha conquistato anche la sua seconda Scarpa d'oro.\nStagione.\nLe protagoniste di questo campionato sono lo e il , che si contendono presto la vetta della classifica. La squadra di Gelsenkirchen scatta subito davanti, ma viene superata dai bavaresi alla dodicesima giornata. Successivamente lo Schalke si laurea \"campione d'inverno\", ma alla ventiseiesima \u00e8 il Bayern a passare di nuovo davanti. I \"Rossi\" mantengono poi un punto di vantaggio prima dell'ultima gara, lo scontro diretto, che \u00e8 in programma a Monaco di Baviera. Questa partita, che inaugura il nuovo Olympiastadion, viene vinta dai padroni di casa per 5-1, e cos\u00ec i bavaresi conquistano il titolo; stabiliscono inoltre numerosi record, tra cui quello del numero di punti ottenuti e dei gol fatti. In coda, invece, a retrocedere insieme all', comunque condannato in base allo scandalo della stagione precedente, c'\u00e8 il .\nIl Bayern \u00e8 protagonista anche in campo internazionale: raggiunge la semifinale nella Coppa delle Coppe, ma \u00e8 qui eliminato dai futuri campioni dei Rangers. Nella Coppa dei Campioni, invece, l' elimina non senza polemiche il Borussia M\u00f6nchengladbach negli ottavi: l'andata, disputata in Germania, viene vinta dai padroni di casa per 7-1, ma l'UEFA decide che deve essere ripetuta in quanto Roberto Boninsegna \u00e8 colpito da un oggetto lanciato dagli spalti. In seguito gli italiani si qualificano al turno successivo arrivando poi in finale, e l'incontro annullato passer\u00e0 alla storia come \"partita della lattina\".\nClassifica finale.\nLegenda:\n(*) A causa dello scandalo della passata stagione"}
{"id": "1454126", "revid": "729019", "url": "https://it.wikipedia.org/wiki?curid=1454126", "title": "Lo Straniero (periodico)", "text": "Lo Straniero \u00e8 stata una rivista letteraria mensile fondata a Roma nel 1997 da Goffredo Fofi e da lui diretta; chiusa nel 2016.\nLa rivista, che prendeva il nome dal romanzo \"Lo straniero\" di Albert Camus, si occupava di arte, cultura, scienza e societ\u00e0. Lo stesso nome era stato dato in precedenza al Premio Lo Straniero, istituito da Fofi nel 1992. Tra i suoi collaboratori, oltre a Fofi, Alessandro Leogrande, Piergiorgio Giacch\u00e9, Giulio Angioni, Oreste Pivetta, Gianfranco Bettin, Nicola Lagioia, Roberto Saviano, Vittorio Giacopini, Francesco Ciafaloni, Alfonso Berardinelli, Federico Varese."}
{"id": "1454127", "revid": "123699829", "url": "https://it.wikipedia.org/wiki?curid=1454127", "title": "Giornale de' Letterati (Roma)", "text": "Il Giornale de' Letterati fu una rivista letteraria fondata a Roma dall'abate Francesco Nazzari. \u00c8 stata una delle pi\u00f9 antiche riviste della stampa italiana e la prima rivista italiana specializzata in argomenti letterari. Nata nel 1668, dopo il 1675 prosegu\u00ec in due edizioni diverse, stampate entrambe a Roma con lo stesso titolo:\nStoria.\nIl primo numero del \"Giornale de' Letterati\" usc\u00ec il 28 gennaio 1668 per i tipi dello stampatore Nicol\u00f2 Angelo Tinassi. Il periodico fu fondato a Roma da un gruppo di eruditi, tra cui si ricordano Michelangelo Ricci, Salvatore Serra, Francesco Nazzari e Giovanni Giustino Ciampini. I fondatori si ispirarono alla rivista francese \"Journal des s\u00e7avans\" e al periodico inglese \"Philosophical Transactions of the Royal Society\" i due pi\u00f9 noti giornali del tempo in Europa, apparsi entrambi nel 1665. Al \"Giornale\" collaborarono anche importanti uomini di cultura dell'epoca: Francesco Serra, Giovanni Luci, Tommaso de' Giuli, Giovanni Patrizi.\nLa rivista, che usciva in formato libro alla fine di ogni mese, conteneva recensioni delle pi\u00f9 importanti pubblicazioni, soprattutto scientifiche, apparse all'estero. I fondatori si erano impegnati a fornire i riassunti delle opere in lingua straniera pubblicate in tutta Europa. I due principali curatori furono:\nNel marzo 1675 Nazzari cambi\u00f2 stampatore. Con un finanziamento di Benedetto Carrara, lasci\u00f2 la tipografia del Tinassi e continu\u00f2 la rivista con i tipi dello stampatore Giacomo Mascardi.\nIl \"Giornale\" di Tinassi.\nNicol\u00f2 Tinassi continu\u00f2 ugualmente la stampa di un \"Giornale de' Letterati\" facendolo dirigere da Giovanni Giustino Ciampini. Si ebbe pertanto l'uscita contemporanea di due periodici differenti, ma con lo stesso titolo.\nIl \"Giornale de' Letterati\" stampato dal Tinassi continu\u00f2 le pubblicazioni fino al 1683. Fu diretto dal Ciampini dal 1675 al 1681, anno in cui la direzione pass\u00f2 a Filippo Maria Vettori. Il giornale del Ciampini fu caratterizzato dalla collaborazione di alcuni gesuiti del Collegio Romano aperti alle pi\u00f9 moderne sperimentazioni scientifiche. Gli articoli di scienze umane consistettero in segnalazioni di opere di storia (in particolare di storia medievale e moderna) e di erudizione. La rivista del Ciampini diede conto delle novit\u00e0 provenienti dal Nord Europa (Germania e Fiandre) e dall'Inghilterra, con resoconti degli studi eruditi e delle scoperte scientifiche e delle innovazioni tecniche.\nIl \"Giornale\" di Nazzari.\nIl \"Giornale de' Letterati\" diretto dal Nazzari prosegu\u00ec le pubblicazioni fino al 1679 presso Benedetto Carrara.\nAltre citt\u00e0.\nA Venezia nacque nel 1671 il \u00abGiornale veneto de' letterati\u00bb, secondo giornale letterario apparso in Italia, fondato da Pietro Maria Moretti.\nNel 1686 il \u00abGiornale de' Letterati\u00bb riprese a essere pubblicato a Parma, redatto da Benedetto Bacchini. Dur\u00f2 fino al 1690.\nA Modena un \u00abGiornale de' Letterati\u00bb fu stampato dal 1692 al 1698.\nNel 1742 apparve a Roma un nuovo \"Giornale de' Letterati\" stampato dai fratelli Pagliarini: visse fino al 1759 ed ebbe fra i principali ispiratori Giovanni Gaetano Bottari."}
{"id": "1454129", "revid": "14475", "url": "https://it.wikipedia.org/wiki?curid=1454129", "title": "Allucinazione ipnagogica", "text": ""}
{"id": "1454130", "revid": "767487", "url": "https://it.wikipedia.org/wiki?curid=1454130", "title": "Marija Eri\u0107", "text": "Alta 164\u00a0cm, giocava nel ruolo di playmaker. Ha vestito la maglietta della Nazionale serba, con cui ha disputato un Europeo, e ha disputato vari campionati di massima serie in Serbia, Italia, Russia e Francia.\nCarriera.\nNei club.\n\u00c8 cresciuta nella squadra della sua citt\u00e0, la Stella Rossa Belgrado.\nSi \u00e8 poi trasferita in un'altra squadra serba, il Vojvodina Novi Sad. In seguito si sposta in Italia dove nel 2005-2006 gioca nell'Acetum Cavezzo. Dal campionato 2006-07 al campionato 2007-08 ha invece giocato nella Germano Zama Faenza, vincendo una Coppa Italia e disputando una finale scudetto.\nDopo una breve parentesi all'estero nella Dynamo Kursk in Russia, nel girone d'andata del campionato 2008-09, ritorna in Italia, a Napoli, dove rester\u00e0 dal gennaio del 2009 fino alla fine del campionato 2009-10.\nInizia la stagione seguente nel campionato francese, con il Tarbes, per poi trasferirsi nuovamente in Italia nel mercato invernale, questa volta a Priolo. Nel 2011-12 torna a Faenza. Torna in seguito a Priolo, con cui rimane due stagioni inframmezzate da una parentesi allo Spartak Noginsk.\nNel settembre 2014 ha firmato per la Laz\u00f9r Catania, societ\u00e0 di Serie C.\nIn Nazionale.\nHa disputato l'Eurobasket 2009 in Lettonia con la Nazionale serba, che poi ha lasciato perch\u00e9 non le garantiva sufficiente copertura in caso d'infortunio.\nStatistiche.\nPresenze e punti nei club.\n\"Statistiche aggiornate al 30 giugno 2014\""}
{"id": "1454132", "revid": "101175", "url": "https://it.wikipedia.org/wiki?curid=1454132", "title": "Santiago Barrag\u00e1n", "text": "Carriera.\nAppassionato di corse motociclistiche fin da bambino, viene selezionato nel 2004 tra i 22 piloti (su 4.587) ammessi a partecipare alla \"MoviStar Junior Cup\", iniziativa organizzata dall'azienda delle telecomunicazioni Telef\u00f3nica e dalla Federazione motociclistica spagnola, allo scopo di avvicinare i giovani piloti alle competizioni professionistiche; al termine delle sette gare in programma, Barrag\u00e1n si qualifica quinto in classifica generale, vincendo l'ultima gara sul circuito di Jerez de la Frontera.\nLe sue buone prestazioni nel 2005 e nel 2006 lo fanno notare da alcuni team. In quest'ultimo anno, con il team condotto da Emilio Alzamora, partecipa al campionato spagnolo della categoria Supersport con una Honda CBR 600RR (9\u00ba a fine stagione) ed esordisce nel motomondiale come wild card al Gran Premio della Comunit\u00e0 Valenciana. Sempre nel 2006 corre come wild-card a Valencia nel campionato europeo Superstock 600 con una Yamaha YZF R6 del team Laglisse, giungendo al 3\u00ba posto in gara e piazzandosi al 20\u00ba posto in classifica piloti con 16 punti.\nNel 2007 tenta di trovare una squadra per competere stabilmente nel motomondiale, ma non riesce a trovare un ingaggio e disputa pertanto ancora il campionato nazionale Supersport (terminando quindicesimo), con il team condotto da Sito Pons; viene iscritto comunque come wild card a quattro Gran Premi, ma soltanto in due di questi riesce a prendere il via.\nNel 2008 partecipa al campionato mondiale Supersport con una Honda CBR600RR del team Glaner Motocard.com, con Joan Lascorz come compagno di squadra. A differenza di quest'ultimo per\u00f2 non ottiene punti, avendo fatto registrare come miglior risultato la ventesima posizione nella gara inaugurale in Qatar.\nNel 2009 prende parte alla Superstock 1000 FIM Cup con la Honda CBR1000RR del team Holiday Gym Racing, ottenendo 18 punti e il 17\u00ba posto nella classifica finale. Nello stesso anno partecipa, sempre in sella ad una Honda, al campionato spagnolo F\u00f3rmula Extreme, aperto a motociclette di 1000cm\u00b3 derivate dalla serie. Termina la stagione al 12\u00ba posto e prende parte anche al campionato europeo della categoria Superstock 1000, disputato in prova unica sul circuito di Albacete, dove chiude quinto.\nL'anno successivo \u00e8 invece 2\u00ba nel campionato spagnolo Stock Extreme e si laurea campione europeo Superstock 1000; inoltre fa una nuova apparizione nella coppa del Mondo Superstock 1000 a Valencia come wild-card con l'Extremadura Jr Team, piazzandosi ottavo in gara e 25\u00ba nella classifica generale con 8 punti.\nIl 2011 lo vede al 6\u00ba posto nell'europeo. Viene inoltre chiamato dal Team Pedercini a sostituire l'infortunato Roberto Rolfo nel mondiale Superbike durante l'ultima prova a Portim\u00e3o.\nNel 2015 viene ingaggiato dal team Grillini SBK per guidare la Kawasaki ZX-10R nel mondiale Superbike. Prende parte ai primi nove GP in calendario (correndo 18 gare) totalizzando 17 punti, per poi chiudere il suo contratto con il team, ponendo fine alla sua stagione anticipatamente rispetto alla conclusione del campionato."}
{"id": "1454138", "revid": "125560573", "url": "https://it.wikipedia.org/wiki?curid=1454138", "title": "Jorge Ben Jor", "text": "Il suo vero nome \u00e8 Jorge Duilio Lima Menezes. Ha firmato i suoi dischi col nome d'arte Jorge Ben fino al 1989, modificandolo poi in Jorge Ben Jor (scritto anche BenJor), per frenare l'incidente legale che attribuisce parte dei suoi diritti editoriali al cantante e chitarrista statunitense George Benson.\nIl suo stile mescola ritmi tropicali, samba, bossa nova e funk, con testi che uniscono satira, humor e talvolta elementi esoterici.\nBiografia.\nNel 1964 pubblica il suo primo disco \"Samba Esquema Novo\", il cui singolo \"Mas, Que Nada!\" diviene la prima grande hit della storia del Brasile e che viene successivamente portata al successo internazionale da interpreti come Ella Fitzgerald, Dizzy Gillespie e Al Jarreau.\nNel 1969 Jorge Ben pubblica il disco che porta il suo nome e che contiene i successi \"Pa\u00eds Tropical\" e \"Charles, Anjo 45\".\nNegli anni settanta pubblica i suoi dischi pi\u00f9 sperimentali, in particolare \"A T\u00e1bua de Esmeralda\" nel 1974, \"Solta o Pav\u00e3o\" nel 1975 e \"\u00c1frica Brasil\" nel 1976. Questi tre album non riscuotono grande successo di pubblico, ma tutt'oggi sono considerati dei classici della musica brasiliana. Questo album contiene anche un remake della sua canzone precedentemente pubblicata \"Taj Mahal\". Con il suo successo commerciale e la riproduzione radiofonica sostenuta, la melodia si fece strada nella hit del 1979 \"Da Ya Think I'm Sexy?\" di Rod Stewart. Jorge Ben ha citato in giudizio per plagio e Stewart ha risolto la causa e ha donato i diritti del singolo all'UNICEF.\nSul finire degli anni ottanta, la musica di Jorge Ben Jor (all'epoca del cambiamento del nome d'arte) diventa gradualmente pi\u00f9 commerciale. In quel periodo collabora con S\u00e9rgio Mendes.\nTra i successivi brani fortunati di Jorge Ben Jor si possono ricordare \"Ponta de Lan\u00e7a Africano (Umbabarauma)\" (che parla del calcio, il suo sport preferito), la celeberrima \"Filho Maravilha\" (ispirata alla storia del calciatore Fio Maravilha), \"Pa\u00eds Tropical\", \"Chove Chuva\", \"Que Maravilha\" (registrata con Toquinho), \"Oba, l\u00e1 vem ela\", \"Amante Amado\" e \"W/Brasil (Chama o S\u00edndico)\".\nIn Italia, dove era gi\u00e0 apparso in TV negli anni sessanta e in diversi concerti \"ao vivo\" negli anni settanta e ottanta, partecip\u00f2 al Festival di Sanremo 1990 (in abbinamento con i Ricchi e Poveri) e suon\u00f2 in un disco di Tullio De Piscopo.\nNel 2006 \"Mas, Que Nada!\" torna a scalare le classifiche internazionali, grazie a una versione fatta da S\u00e9rgio Mendes insieme ai Black Eyed Peas."}
{"id": "1454140", "revid": "131358", "url": "https://it.wikipedia.org/wiki?curid=1454140", "title": "Sportul Studentesc Bucarest", "text": ""}
{"id": "1454144", "revid": "140426", "url": "https://it.wikipedia.org/wiki?curid=1454144", "title": "Jorge Benjor", "text": ""}
{"id": "1454147", "revid": "2166030", "url": "https://it.wikipedia.org/wiki?curid=1454147", "title": "Eleonora di Castiglia (1202-1244)", "text": "Origine.\nFiglia del re di Castiglia Alfonso VIII e di Eleonora Plantageneta (sesta figlia legittima, seconda femmina, di Enrico II Plantageneto re d'Inghilterra e della duchessa Eleonora d'Aquitania), quindi sorella di Berenguela e zia di Ferdinando III di Castiglia.&lt;br&gt;Da parte di madre era nipote dei re d'Inghilterra, Riccardo Cuor di Leone e Giovanni Senza Terra.\nBiografia.\nSecondo la \"Cronaca piniatense\", il 6 febbraio del 1221 Eleonora (\"\u00abla filia del Rey de Castiella [\u2026] Elionor\u00bb\"), all'et\u00e0 di diciannove anni, si spos\u00f2 ad \u00c1greda (Soria) con Giacomo I, re d'Aragona, conte di Barcellona, signore di Montpellier e Carlad\u00e8s e di altri feudi dell'Occitania, che aveva quattordici anni ed era nato dal matrimonio di Pietro II \"il Cattolico\" re d'Aragona e conte di Barcellona, Gerona, Osona, Besal\u00fa, Cerdanya e di Rossiglione con Maria, signora di Montpellier, figlia del signore di Montpellier Guglielmo VIII.\nL'anno seguente, nel 1222, nacque il loro unico figlio, Alfonso d'Aragona, che fu nominato erede al trono.\nSempre secondo la \"Cronaca piniatense\", nell'aprile del 1229, Eleonora fu ripudiata dal marito che menzionando il rapporto di parentela esistente sollecit\u00f2 all'autorit\u00e0 ecclesiastica l'annullamento del matrimonio.Mentre a settembre Giacomo si imbarc\u00f2 per la conquista di Maiorca, Eleonora ritorn\u00f2 nel regno di Castiglia, alla corte di sua sorella, Berenguela e di suo nipote Ferdinando III e poi si ritir\u00f2 nel monastero cistercense di Santa Mar\u00eda la Real de Las Huelgas, a Burgos, dove, dopo che, in quello stesso anno o nel 1230, il suo matrimonio con Giacomo I era stato annullato ufficialmente, dalle autorit\u00e0 ecclesiastiche, Eleonora prese i voti. Nello stesso monastero in cui si trovava Eleonora entr\u00f2 sua sorella la regina Berenguela quando si ritir\u00f2 dalla vita politica.\nAncora secondo la \"Cronaca piniatense\", Eleonora mor\u00ec nel 1244 nel Monastero di Santa Mar\u00eda la Real de Las Huelgas, dove venne tumulata. La sorella Berenguela mor\u00ec due anni dopo, nel 1246.\nFigli.\nEleonora diede a Giacomo un solo figlio:\nCulto.\nL'ordine della Mercede la commemora con il titolo di beata il 25 gennaio. Fu la prima a indossare lo scapolare mercedario, che da regina port\u00f2 sempre pubblicamente."}
{"id": "1454148", "revid": "1645759", "url": "https://it.wikipedia.org/wiki?curid=1454148", "title": "Marino Niola", "text": "Biografia.\nNiola \u00e8 professore di \"Antropologia dei simboli\", \"Antropologia delle arti e della performance\", \"Miti e riti della gastronomia contemporanea\" presso l'Universit\u00e0 Suor Orsola Benincasa di Napoli dove coordina il \"Laboratorio di Antropologia Sociale\", il master in \"Comunicazione multimediale dell'enogastronomia\" e dove dirige il Centro di Ricerche Sociali sulla Dieta Mediterranea \"MedEatResearch\". \u00c8 stato professore all'Universit\u00e0 degli Studi di Napoli \"L'Orientale\" e in quelle di Padova e di Trieste, dove nel 1999 \u00e8 stato tra i fondatori del primo corso di laurea italiano in \"Scienze e Tecniche dell'Interculturalit\u00e0\".\nNiola svolge attivit\u00e0 di divulgazione su TV e Radio Rai ed \u00e8 editorialista de \"la Repubblica\". Sul Venerd\u00ec di Repubblica cura la rubrica settimanale \"Miti d'oggi\". Collabora con \"Le Nouvel Observateur\", \"Il caff\u00e8 di Locarno\" e \"Il Mattino\" di Napoli.\nDal 2008 al 20 giugno 2010 \u00e8 stato presidente del Teatro Mercadante, divenuto da qualche anno Teatro Stabile di Napoli.\nInteressi di ricerca.\nAntropologo della contemporaneit\u00e0, le sue ricerche riguardano:"}
{"id": "1454151", "revid": "1543377", "url": "https://it.wikipedia.org/wiki?curid=1454151", "title": "Enterprise 2.0", "text": "Il termine Enterprise 2.0 descrive un insieme di approcci organizzativi e tecnologici orientati all'abilitazione di nuovi modelli aziendali basati sul coinvolgimento diffuso, la collaborazione emergente, la condivisione della conoscenza e lo sviluppo e valorizzazione di reti sociali interne ed esterne all'organizzazione. \nDal punto di vista organizzativo l'Enterprise 2.0 \u00e8 volto a rispondere alle nuove caratteristiche ed esigenze delle persone ed a stimolare flessibilit\u00e0, adattabilit\u00e0 ed innovazione.\nDal punto di vista tecnologico l'Enterprise 2.0 comprende l'applicazione di strumenti di social computing riconducibili al cosiddetto Web 2.0 - ovvero blog, wiki, RSS e folksonomie \u2013 e, in un'accezione allargata, l'adozione di nuovi approcci tecnologici ed infrastrutturali come SOA, BPM, RIA e di nuovi modelli di offerta come il Software-as-a-Service.\nTerminologia.\nEnterprise 2.0 deriva dal Web 2.0 ed \u00e8 spesso usato per indicare l'introduzione e l'implementazione di social software all'interno di un'impresa, ed i cambiamenti sociali ed organizzativi ad esso associati. Il termine \u00e8 stato coniato da Andrew McAfee, professore della Harvard Business School, nel paper seminale \u201cEnterprise 2.0: The Dawn of Emergent Collaboration\u201d, pubblicato sul MIT Sloan Management Review. \nAl concetto di Enterprise 2.0 sono state date diverse altre definizioni: a titolo di esempio, Enterprise Web 2.0 per Dion Hinchcliffe e Social Computing per Forrester.\nDefinizione.\nLa definizione puntuale secondo McAfee di Enterprise 2.0 \u00e8: \"l'uso in modalit\u00e0 emergente di piattaforme di social software all'interno delle aziende o tra le aziende ed i propri partner e clienti\".\nPer l'Osservatorio Enterprise 2.0 della School of Management del Politecnico di Milano, il termine indica una visione molto pi\u00f9 ampia di evoluzione del modello organizzativo e tecnologico dell'impresa che comprende la creazione di una architettura adattativa (SOA e BPM), l'applicazione di strumenti collaborativi tipici del Web 2.0 e l'utilizzo della tecnologia come piattaforma abilitante dei processi e delle relazioni (Virtual Workspace).\nL'applicazione del paradigma 2.0 all'impresa.\nA titolo esemplificativo, alcuni strumenti specifici dell'Enterprise 2.0 sono:"}
{"id": "1454152", "revid": "1442080", "url": "https://it.wikipedia.org/wiki?curid=1454152", "title": "Predrag Radosavljevi\u0107", "text": "Caratteristiche tecniche.\nGiocatore.\nDa calciatore ricopriva il ruolo di centrocampista."}
{"id": "1454154", "revid": "118031", "url": "https://it.wikipedia.org/wiki?curid=1454154", "title": "Preki", "text": ""}
{"id": "1454160", "revid": "1602064", "url": "https://it.wikipedia.org/wiki?curid=1454160", "title": "A Certain Trigger", "text": "A Certain Trigger \u00e8 l'album di debutto dei Max\u00efmo Park, pubblicato il 16 maggio 2005 dall'etichetta Warp Records. L'album \u00e8 stato acclamato dalla critica, tuttavia non ha venduto pi\u00f9 di 600.000 copie nel mondo, probabile causa \u00e8 l'uscita del Mercury Prize.\nI singoli tratti dall'album sono stati \"The Coast Is Always Changing\", \"The Night I Lost My Head\", \"Apply Some Pressure\", \"Graffiti\", \"Going Missing\" e \"I Want You to Stay\".\n\"Apply Some Pressure\" fu inserita nel gioco \"Burnout Revenge\" e \"SSX on Tour\".\n\"Going Missing\" fu usata nella colonna sonora del film \"Vero come la finzione\" nei titoli di coda."}
{"id": "1454166", "revid": "37056", "url": "https://it.wikipedia.org/wiki?curid=1454166", "title": "Ermetista", "text": ""}
{"id": "1454167", "revid": "37056", "url": "https://it.wikipedia.org/wiki?curid=1454167", "title": "Esoterista", "text": ""}
{"id": "1454168", "revid": "729019", "url": "https://it.wikipedia.org/wiki?curid=1454168", "title": "Castello di Antignano", "text": "Il Castello di Antignano (o Forte di Antignano) \u00e8 un fortilizio ubicato a Livorno, nel quartiere meridionale di Antignano, lungo la strada litoranea che dal centro cittadino conduce verso Quercianella. Era conosciuto anche come \"Castello San Cosimo\" in onore del granduca che lo fece erigere.\nStoria e descrizione.\nNella seconda met\u00e0 del XVI secolo, nell'ottica della riorganizzazione dei sistemi difensivi e d'avvistamento del litorale labronico, il granduca Cosimo I de' Medici ordin\u00f2 la costruzione di una fortezza nel piccolo villaggio di Antignano, all'epoca non ancora inglobato nella citt\u00e0 labronica.\nIl progetto fu redatto da Raffaello Guerrazzi, comandante della Fortezza Vecchia di Livorno.\nI lavori furono avviati tra il 1560 ed il 1567. All'interno del cosiddetto castello si trovavano anche gli ambienti destinati alla guarnigione e ai lavoranti, nonch\u00e9 gli appartamenti per i granduchi. A servizio del fortilizio fu innalzata anche una cappella, l'odierna chiesa di Santa Lucia.\nIl fortilizio, di forma quadrangolare (60 x 65 metri), era caratterizzato da quattro bastioni ai vertici, denominati della Fonte (a nord-est), del Giardino (a sud-est), della Campana (a sud-ovest) e della Fornace (a nord-ovest).\nSuccessivamente, sul fronte rivolto verso il mare fu aggiunto un rivellino di forma triangolare per ospitare l'artiglieria pesante, ma l'altezza limitata lo rendeva idoneo solo per tiri radenti.\nSi accedeva al suo interno dapprima dal lato del mare, poi per maggiore sicurezza dalle incursioni dei corsari barbareschi, da est lato di terra, come tuttora si vede. Al lato dell'ingresso vi \u00e8 ancora l'iscrizione su marmo che ricorda Cosimo I de' Medici, sovrano che volle il fortilizio e che spesso andava a visitare, come ricorda Benvenuto Cellini nella sua \"Vita\". Il castello era minito di quattro cannoni di bronzo e varie spingarde ed ospitava un presidio di soldati per la difesa della costa.\nIl forte mantenne il suo aspetto originario fino alla met\u00e0 del XIX secolo (nel 1846 Pietro Volpi vi attesta ancora la presenza di un presidio militare), quando fu ceduto ai privati che qui alzarono alcune dimore, perdendo cos\u00ec gran parte della configurazione originaria.\nIl fronte rivolto verso il mare, divenuto propriet\u00e0 della famiglia Cremoni (1878), ospit\u00f2 un albergo, mentre il rivellino fu trasformato in una grande terrazza. Nel corso del XX secolo fu demolito il bastione di sud-est.\nOggi sono presenti solo abitazioni private.\nNei pressi del castello, presso la costa sul lato nord, sembra lecito ipotizzare anche la presenza di una torre d'avvistamento, di cui sono state ritrovate alcune tracce delle fondazioni, ed indicata in alcune carte del XVII secolo."}
{"id": "1454170", "revid": "155613", "url": "https://it.wikipedia.org/wiki?curid=1454170", "title": "Forte di Antignano", "text": ""}
{"id": "1454172", "revid": "125757929", "url": "https://it.wikipedia.org/wiki?curid=1454172", "title": "Richard Walther Darr\u00e9", "text": "Biografia.\nDarr\u00e9 era figlio di Richard Oskar Darr\u00e9, commerciante e direttore della ditta commerciale Hardt &amp; Co. e di Emilia Berta Eleonore (nata Lagergren). A causa dell'attivit\u00e0 del padre, la famiglia trasloc\u00f2 spesso. Trascorse la propria infanzia a Belgrano, un quartiere di Buenos Aires, ove frequent\u00f2 la scuola tedesca. Pi\u00f9 tardi frequent\u00f2 in Germania il Liceo scientifico di Heidelberg, la facolt\u00e0 di magistero a Godesberg ed il King's College di Wimbledon.\nDopo la partecipazione da volontario tedesco alla prima guerra mondiale, si aggreg\u00f2 brevemente ai \"Freikorps\" di Berlino. Nel 1920 termin\u00f2 gli studi di amministratore coloniale diplomandosi presso l'Istituto Coloniale Tedesco (\"Deutsche Kolonialschule f\u00fcr Landwirtschaft, Handel und Gewerbe\") a Witzenhausen. Pi\u00f9 tardi inizi\u00f2 a Gie\u00dfen uno studio di agricoltura incentrato sull'allevamento e le questioni di trasmissione ereditaria che concluse diplomandosi a Halle. Fu da questo momento che si focalizz\u00f2 sulle problematiche genetiche, in particolare dell'uomo.\nNon trovando un impiego all'universit\u00e0, intraprese dei lavori commissionati dallo Stato tedesco nel settore della selezione d'allevamento. Nel 1927 segu\u00ec un viaggio di studio in Finlandia e nel 1928 e 1929 fu perito agrario presso l'ambasciata tedesca a Riga. Darr\u00e9 conobbe Heinrich Himmler presso la Lega degli Artamani e colpito dalle idee circolanti in quell'ambiente, pubblic\u00f2 nel 1929 il suo primo libro, intitolato \"Il contadinato come fonte vitale della razza nordica\" (\"Das Bauerntum als Lebensquell der nordischen Rasse\").\nNel 1930 segu\u00ec il testo \"La nuova nobilt\u00e0 di sangue e suolo\" (\"Neuadel aus Blut und Boden\"), in cui motiv\u00f2 la crisi economica mondiale e il decadimento della Repubblica di Weimar con degli argomenti antisemitici, antisovietici e anticapitalistici. Darr\u00e9 si proclam\u00f2 per un rinnovamento spirituale e razziale tramite una riconversione all'economia agraria, un distacco dall'industria e il ritorno ad un rapporto pi\u00f9 diretto con la natura.\nAttraverso l'intercessione dell'architetto Paul Schultze-Naumburg incontr\u00f2 Adolf Hitler e venne da questi incaricato di elaborare un programma agrario per il Partito Nazionalsocialista Tedesco dei Lavoratori. Ne divenne consigliere per gli affari agrari e direttore dell'apparato politico-agrario della direzione del Reich. Nel luglio 1930 si iscrisse al Partito Nazionalsocialista Tedesco dei Lavoratori (NSDAP) e alle SS e divent\u00f2 uno dei pi\u00f9 importanti del NSDAP nelle elezioni seguenti. Dal 1931 diresse l\"'Ufficio per la razza e le colonie\" (RuSHA: Rasse und Siedlungshauptamt), nato all'interno delle SS.\nNel 1932 fond\u00f2 la rivista mensile \"Deutsche Agrarpolitik\" (Politica agraria tedesca) e dal 1939 \"Odal\". Da queste pubblicazioni diffuse la propria idea della nobilt\u00e0 rurale e la sua visione ecologista del mondo. Dopo la presa di potere del NSDAP nel 1933, divent\u00f2 direttore dell'Ufficio per la politica agraria del partito ed assunse anche la presidenza della Comunit\u00e0 del Reichsfuehrer (\"Reichsfuehrergemeinschaft\") delle associazioni agrarie unite ed il 28 maggio divent\u00f2 Capo dei contadini del Reich (\"Reichsbauernfuehrer\"). Nel 29 luglio venne nominato Ministro del Reich all'alimentazione e all'agricoltura, detenendo perci\u00f2 la dirigenza dell'intera politica agraria tedesca.\nIn seguito il governo deliber\u00f2 la Legge sui poderi ereditari, che regolava l'eredabilit\u00e0 di particelle poderali e ne escludeva la divisione ereditaria. Allo stesso modo, Darr\u00e9 fond\u00f2 il cosiddetto Reichsnaehrstand che unificava e uniformava tutte le persone e associazioni che collaboravano alla produzione di prodotti agrari. Introdusse anche l'annuale Festa del ringraziamento del Reich (\"Reichserntedankfest\") sul Bueckenberg presso Hameln. Dal novembre 1933 fu membro del Reichstag, Reichsleiter e SS-Gruppenfuehrer, membro dell'\"Accademia del Diritto Tedesco\" e presidente onorario della Societ\u00e0 agraria Tedesca. Nel 1936 ricevette il Distintivo aureo del Partito.\nNel suo testo \"Blut und Boden, ein Grundgedanke des Nationalsozialismus\" (\"Sangue e suolo, un concetto fondamentale del nazionalsocialismo\") riprese la tesi del \"sangue e suolo\". In tal modo entr\u00f2 sempre pi\u00f9 in contrasto sia con l'amministrazione tecnocratica del piano quadriennale diretto da Hermann G\u00f6ring che con Hjalmar Schacht e la Banca del Reich. Mentre Darr\u00e9 pensava a un ritorno a condizioni precedenti la rivoluzione industriale e ad una riscoperta di una natura antecedente la Rivoluzione capitalista, altri dirigenti del Terzo Reich ritenevano necessario sviluppare l'industria, ai fini di un pieno sviluppo dell'economia bellica.\nQuando nel settembre 1938 entr\u00f2 in conflitto con Heinrich Himmler (i piani di Darr\u00e9 sull'incremento di colonie rurali contraddicevano le idee di Himmler sulla politica colonizzatrice d'oriente), venne deposto quale dirigente del RuSHA. Nel 1939, con l'inizio della seconda guerra mondiale, pass\u00f2 in secondo piano come ministro per l'alimentazione e l'agricoltura, perdendo peso politico e fu infine licenziato il 16 maggio 1942. Nel 1943 venne sostituito da Herbert Backe.\nTrascorse gli ultimi due anni di guerra appartato in un casolare di caccia nella Schorfheide. Nel 1945 fu arrestato ed internato nella caserma della contraerea di Ludwigsburg. Dalla corte militare americana fu accusato della confisca di propriet\u00e0 di contadini polacchi e ebrei e di aver negato l'alimentazione di base a degli ebrei tedeschi, riducendo i civili alla fame. Il 14 aprile 1949, nel Processo della Wilhelmstrasse (Wilhelmstrassen-Prozess) a Norimberga, fu condannato a 7 anni di reclusione, ma fu rilasciato gi\u00e0 nel 1950. Trascorse gli ultimi anni di vita a Bad Harzburg e mor\u00ec il 5 settembre 1953 a causa di un cancro al fegato in una clinica privata di Monaco di Baviera."}
{"id": "1454173", "revid": "92723", "url": "https://it.wikipedia.org/wiki?curid=1454173", "title": "Balduino da Pisa", "text": "Biografia.\nNato da una nobile famiglia pisana, venne attratto dalla fama di san Bernardo e divenne suo discepolo a Clairvaux, o Chiaravalle. Molto apprezzato per le sue qualit\u00e0 morali, nel novembre del 1130 il maestro lo port\u00f2 con s\u00e9 a Clermont, dove Innocenzo II si era rifugiato in seguito allo scisma di Anacleto II. Qui il papa indisse un concilio per confermare la sua elezione al soglio pontificio ed ebbe modo di conoscere Balduino, di cui si fece senza dubbio una buona impressione, creandolo cardinale; fu il primo porporato proveniente dall'Ordine cistercense.\nOtto anni dopo, tra l'agosto e l'ottobre del 1137, lo stesso pontefice lo nomin\u00f2 successore del cardinale Uberto Rossi Lanfranchi alla guida dell'arcidiocesi di Pisa e suo legato per la Sardegna. Comparve per la prima volta come arcivescovo consacrato il 22 aprile 1138, quando ottenne la dignit\u00e0 di Primate della provincia ecclesiastica di Torres. Famosa rest\u00f2 la sua visita nell'isola sarda nel 1145, durante la quale scomunic\u00f2 il giudice di Arborea.\nDurante il suo mandato arcivescovile, il 19 luglio del 1138, l'Imperatore Corrado III concesse all'arcidiocesi retta da Balduino i diritti di placito e fodro sulle citt\u00e0 e le terre di Vada e Rosignano, ponendo le basi di una disputa che coinvolse per circa un secolo il popolo di questi possedimenti e la Chiesa pisana. Secondo alcune fonti dell'epoca Balduino fu catturato e in seguito rilasciato dai soldati lucchesi durante la presa del castello di Montignoso, avvenuta tra il 1138 e il 1143.\nBalduino rest\u00f2 a guida dell'arcidiocesi toscana fino alla sua morte, avvenuta nel 1145. I pisani da allora lo venerarono come beato, ricordandolo il 6 ottobre di ogni anno. \u00c8 raffigurato con il capo cinto di aureola in un quadro nella Cattedrale di Pisa, nell'atto di approdare in Sardegna e di rifiutare l'omaggio del giudice arborense Comita."}
{"id": "1454174", "revid": "619191", "url": "https://it.wikipedia.org/wiki?curid=1454174", "title": "Confcommercio", "text": "Confcommercio, denominazione con cui \u00e8 comunemente nota la \"Confederazione Generale Italiana delle Imprese, delle Attivit\u00e0 Professionali e del Lavoro Autonomo\", \u00e8 un organismo italiano di rappresentanza delle imprese impegnate nel commercio, nel turismo e nei servizi (settore terziario) che associa oltre 700.000 imprese.\nIl suo sistema associativo prevede una suddivisione territoriale, con organizzazioni provinciali e unioni regionali, e una di categoria, con organizzazioni nazionali per categoria e settore.\nA livello nazionale operano poi il gruppo giovani imprenditori, composto dagli associati sotto i quarant'anni di et\u00e0 e il gruppo terziario donna, composto dalle imprenditrici associate.\nPremio Innovazione Confcommercio.\nIl Premio Nazionale per l\u2019Innovazione \u00e8 stato istituito dal Presidente della Repubblica Italiana, presso la Fondazione Nazionale per l\u2019Innovazione Tecnologica COTEC e viene consegnato ai vincitori dal Presidente della Repubblica, \"Il Premio Nazionale per l\u2019Innovazione \u00e8 assegnato alle migliori esperienze d\u2019innovazione individuate tra quelle premiate nelle competizioni a carattere nazionale organizzate nei settori dell\u2019industria e servizi, dell\u2019universit\u00e0, della pubblica amministrazione e del terziario\""}
{"id": "1454175", "revid": "1543377", "url": "https://it.wikipedia.org/wiki?curid=1454175", "title": "Multiuser DOS", "text": "Multiuser DOS \u00e8 un sistema operativo real-time per microcomputer IBM PC e compatibili.\nEvoluzione del pi\u00f9 vecchi sistemi operativi Concurrent CP/M e Concurrent DOS, venne sviluppato originariamente da Digital Research, e discende direttamente dai precedenti CP/M ed MP/M.\nLa prima versione di CP/M per il PC IBM, CP/M-86, non fu un successo commerciale, dal momento che l'MS-DOS di Microsoft offriva pi\u00f9 o meno le stesse possibilit\u00e0 ad un prezzo considerevolmente inferiore. In maniera del tutto simile ad MS-DOS 1.0, CP/M-86 non sfruttava appieno la potenza e le capacit\u00e0 del nuovo sistema a 16 bit. Essa venne presto soppiantata da un'implementazione del \"fratello maggiore\" del CP/M con supporto multitasking, MP/M-86, cosa che rese un PC un sistema multiutente in grado di gestire pi\u00f9 accessi contemporaneamente attraverso terminali collegati alle porte seriali. L'ambiente presentato dava a ciascun utente l'impressione di avere il pieno controllo sul sistema.\nDal momento che i terminali costavano molto meno di un PC del tempo, essi offrivano risparmi considerevoli, e facilitavano l'utilizzo di applicazioni multiutente come quelli per il controllo di conti bancari o di azioni in un periodo in cui le reti di computer erano rare, molto costose e difficili da implementare.\nCP/M-86 ed MP/M-86 furono in seguito fusi per creare Concurrent CP/M (noto anche come \"CCP/M\"), che offriva un livello di compatibilit\u00e0 pi\u00f9 completo con CP/M-86, oltre che le caratteristiche multiutente di MP/M-86.\nDal momento che MS-DOS era nato come clone del CP/M, quest'ultimo poteva offrire una limitata compatibilit\u00e0 con MS-DOS - le applicazioni che non richiedevano l'accesso diretto allo schermo o ad altre periferiche potevano essere seguite su CCP/M. Ad esempio, se un programma che lavorava in modalit\u00e0 solo testo come PKZip funzionava perfettamente ed offriva maggiori funzionalit\u00e0 dell'archiviatore \"Arc\" nativo per CP/M, applicazioni pi\u00f9 complesse che agivano direttamente sullo schermo, come WordStar per DOS, richiedevano versioni native CCP/M per poter funzionare.\nCCP/M divenne in seguito Concurrent DOS (noto anche come \"CDOS\"), che offriva una compatibilit\u00e0 DOS pi\u00f9 completa. La prima versione rilasciata, CDOS 3.2, era compatibile con MS-DOS 1; le versioni successive aggiunsero la compatibilit\u00e0 con MS-DOS 2.x e 3.x. Le versioni 5 e 6 (\"Concurrent DOS XM\") potevano effettuare il bank switching di pi\u00f9 di un programma usando la memoria espansa.\nNel 1987, CDOS venne riscritto, e nacque Concurrent DOS/386. Dal momento che il nuovo sistema operativo funzionava soltanto con processori Intel 80386, ne poteva sfruttare le caratteristiche di virtualizzazione dell'hardware, cosa che permetteva alla maggior parte delle applicazioni DOS di funzionare su CDOS/386 senza alcuna modifica - anche sui terminali. Il sistema operativo supportava anche l'accesso contemporaneo di pi\u00f9 di un utente ai file, permettendo cos\u00ec alle applicazioni DOS con supporto di rete di essere eseguite come se si trovassero su PC singoli collegati ad un server di rete. CDOS/386 rappresentava, perci\u00f2, non solo un'alternativa economica a singoli PC, ma permetteva ad un singolo server di reggere il carico di un intero ufficio, senza che fosse necessario investire in stazioni di lavoro, schede o cavi di rete.\nLe ultime versioni di CDOS implementarono alcune delle funzionalit\u00e0 avanzate del pi\u00f9 recente clone a singolo utente di MS-DOS prodotto da Digital Research, DR-DOS; il prodotto fu, per maggiore chiarezza, ridenominato Multiuser DOS, a volte abbreviato in MDOS.\nMDOS aveva alcune limitazioni tecniche che ne compromettavano la possibilit\u00e0 di competere con le LAN basate su MS-DOS. Richiedeva degli driver di periferica appositamente progettati anche per le periferiche pi\u00f9 comuni, dal momento che quelli per MS-DOS non potevano essere usati in un ambiente multiutente o multitasking. L'installazione dei driver era molto pi\u00f9 complessa di quanto non fosse in MS-DOS, in cui bastava copiare i file sul disco di avvio e modificare appropriatamente il file CONFIG.SYS - era necessario effettuare il relinking del kernel MDOS (noto come \"nucleo\") mediante il comando SYSGEN.\nMDOS non era in grado di utilizzare molti componenti aggiuntivi per MS-DOS, come gli stack di rete, ed aveva possibilit\u00e0 molto limitate per quel che concerneva il supporto degli sviluppi hardware successivi del mondo PC, quali gli adattatori grafici, le schede sonore, le unit\u00e0 CD-ROM ed i mouse. Sebbene si sia presto posto rimedio ad alcune di queste mancanze - ad esempio, vennero sviluppati dei terminali grafici, che permettevano l'utilizzo di software sviluppato per schede CGA, EGA e VGA - era meno flessibile a questo proposito di quanto non lo fosse una rete di PC singoli; quando il prezzo di questi ultimi cominci\u00f2 a calare, divenne sempre meno competitivo, sebbene offrisse ancora dei benefici in termini di TCO (costo totale di possesso). A differenza di MP/M, non divenne mai popolare come sistema operativo multitasking per singoli utenti, in parte a causa dei costi delle licenze, in parte a causa della necessit\u00e0 di driver di periferica appositi, a differenza delle alternative DOS quali Quarterdeck DESQview."}
{"id": "1454176", "revid": "122154783", "url": "https://it.wikipedia.org/wiki?curid=1454176", "title": "Sjarhej Hur\u0117nka", "text": "Caratteristiche tecniche.\nTerzino o laterale di centrocampo, poteva giocare indifferentemente a destra o a sinistra, distinguendosi per velocit\u00e0 e disciplina tattica.\nCarriera.\nGiocatore.\nClub.\nHur\u0117nka inizia la sua carriera nel 1989, nella squadra del suo paese natale, il Chimik Hrodna e gi\u00e0 l'anno seguente riesce a conquistare il posto da titolare in squadra. Nel 1992 la squadra si rinomina in Neman Hrodna, conquistando il quarto posto in campionato e la Coppa di Bielorussia nel 1993. Nel 1995 si trasferisce in Russia, alla . Hur\u0117nka diventa uno dei simboli della squadra e riesce a collezionare dal 1995 al 1999 112 presenze e 4 gol, conquistando due volte la Coppa di Russia e il titolo di calciatore bielorusso dell'anno nel 1999.\nNel 1999 viene ceduto in Italia, alla Roma, espressamente richiesto da Fabio Capello. In giallorosso non ottiene i risultati sperati, giocando solamente 5 partite in tutta la stagione senza convincere. Nel gennaio 2001, mai impiegato in campionato, si trasferisce in prestito in Spagna, nel , dove gioca 12 partite nella Liga.\nTornato in Italia, viene ceduto al nell'ambito di uno scambio che coinvolge altri cinque giocatori; anche in Emilia finisce fuori dai piani tecnici, disputando 3 partite. A fine stagione passa al , nell'ambito del riscatto di Matuzal\u00e9m da parte dei ducali: in biancorosso riesce a conquistarsi la maglia da titolare giocando 25 partite e siglando una rete, la prima nel calcio italiano.\nRientrato al Parma, rescinde il contratto e dal 2003 al 2008 ha vestito la maglia della Lokomotiv Mosca, squadra in cui aveva giocato precedentemente. Il 1\u00ba dicembre 2008 lascia i russi e firma un biennale con i bielorussi della . Dal 2009 \u00e8 senza squadra svincolato dalla Dinamo e solamente nel 2014 ricomincia a giocare con il Partyzan Minsk.\nNazionale.\nCon la nazionale bielorussa ha giocato 80 partite, segnando 3 reti. Il debutto risale al 5 maggio 1994 in una gara amichevole contro l'. Ha indossato anche la fascia di capitano della sua nazionale. Nel 2005 ha deciso di ritirarsi dalla nazionale in seguito ad un litigio avuto con il CT nella sfida contro la del 3 settembre 2005, valida per le qualificazioni al . Tornato sui propri passi, ha concluso la sua militanza in nazionale nel 2006. \u00c8 tra i primatisti di presenze con la nazionale bielorussa.\nAllenatore e dirigente.\nNel 2009, dopo essersi ritirato dal calcio giocato, \u00e8 assunto dalla , dapprima come allenatore in seconda al fianco di Kiril Al\u0161evskij, e quindi come allenatore titolare, ruolo che ricopre fino al maggio 2010. Dal 2010 al 2012 siede sulla panchina del Torpedo Zhodino, formazione militante in Vy\u0161\u0117j\u0161aja Liha, prima di ritornare alla Dinamo Minsk come direttore sportivo.\nIn seguito \u00e8 allenatore in seconda sulle panchine del Krasnodar, dall'aprile all'agosto 2013 e, dal febbraio al maggio 2014, dello Spartak Nalchik. Dal giugno al dicembre 2014 siede sulla panchina dell' come vice-allenatore, stesso ruolo che ricopre da giugno ad agosto 2015 allo .\nDal gennaio 2016 al maggio 2017 allena la squadra riserve della Dinamo Minsk. Dal maggio 2016 al novembre 2017 \u00e8 anche vice-allenatore della nazionale serba. Da maggio 2017 ad aprile 2020, in due diverse occasioni, ha allenato la Dinamo Minsk.\nA febbraio 2021 viene ingaggiato fino al termine della stagione dal club lituano Riteriai, militante nella A Lyga, la massima serie del campionato locale, mentre il 27 luglio 2021 viene nominato nuovo allenatore dello , tornando ad allenare un club del proprio paese d'origine dopo l'esperienza trascorsa l'anno precedente alla Dinamo Minsk."}
{"id": "1454177", "revid": "1543377", "url": "https://it.wikipedia.org/wiki?curid=1454177", "title": "Indigestione", "text": "L'indigestione \u00e8 un termine generico che racchiude una moltitudine di disturbi nati nella parte superiore dell'addome. Tale disturbo pu\u00f2 essere transitorio o continuato nel tempo. \nRacchiude in s\u00e9 fenomeni correlati quali la pirosi gastrica, il rigurgito e la dispepsia. Nella maggior parte dei disturbi notati solo una piccola percentuale mostra danni come stenosi o ulcere.\nEziologia.\nIl motivo principale della nascita dell'indigestione \u00e8 da riscontrarsi in malattie del reflusso gastroesofageo, dispepsia, o malattie pi\u00f9 gravi.\nSintomatologia.\nNell'indigestione possiamo riscontrare, come sintomi: asma, nausea, laringite, apnee notturne, vomito, bronchite cronica, polmoniti da aspirazione, alitosi, singhiozzo, carie dentali, mal di stomaco.\nFattori di rischio.\nSono elementi che possono portare ad un'indigestione e quindi da tenere sotto controllo preventivo:\nTerapie.\nOltre alla cura per la prevenzione del reflusso gastroesofageo, con una dieta equilibrata e con assoluto divieto di assunzione di sostanze tossiche come fumo e alcool, possono essere utilizzati dei normali antiacidi. Le tecniche chirurgiche come la procedura di Belsey, devono essere impiegate solo in casi estremi, quando le persone non reagiscono alla terapia comune.\nPer gli individui sopra i 45 anni, \u00e8 utile controllare con esami se il responsabile dell'indigestione possa essere il batterio noto come l'Helicobacter pylori."}
{"id": "1454186", "revid": "1543377", "url": "https://it.wikipedia.org/wiki?curid=1454186", "title": "Ordine Commando", "text": "L'Ordine commando (in tedesco \"Kommandobefehl\") era un ordine segretissimo impartito da Adolf Hitler il 18 ottobre 1942: prevedeva che tutti i commandos scoperti in Europa oppure in Africa, anche se in uniforme o se avessero tentato di arrendersi, fossero immediatamente uccisi. Ogni commando o piccolo gruppo di commando o unit\u00e0 simile, agente, o sabotatore non in uniforme, che cadesse in mani tedesche in qualunque forma diversa dal combattimento diretto (per opera della polizia nei territori occupati, ad esempio) doveva essere prontamente messo a disposizione del \"Sicherheitsdienst\" (il servizio di sicurezza nazista).\nL'ordine metteva in chiaro che la mancata osservanza di queste istruzioni doveva essere ritenuta un atto di negligenza, punito dalla legge militare tedesca. Dopo la seconda guerra mondiale il processo di Norimberga stabil\u00ec che l'\"Ordine commando\" aveva costituito una lampante violazione del diritto bellico, e pertanto gli ufficiali germanici che avevano dato corso alle illegittime esecuzioni in applicazione di tale ordine erano responsabili di crimini di guerra."}
{"id": "1454194", "revid": "167080", "url": "https://it.wikipedia.org/wiki?curid=1454194", "title": "Siceliota", "text": ""}
{"id": "1454196", "revid": "767487", "url": "https://it.wikipedia.org/wiki?curid=1454196", "title": "La ragazza di polvere", "text": "La ragazza di polvere \u00e8 un romanzo di Michael Connelly, uscito nel 2005.\nIl titolo originale, \"The closers\", fa riferimento al baseball dove il closer \u00e8 il lanciatore che entra in condizioni estreme per cercare di salvare la partita.\nIl detective Hieronymus (Harry) Bosch, protagonista di molti dei romanzi dello scrittore californiano Michael Connelly, vive nella caotica e violenta Los Angeles; agente capace ma dal carattere difficile, piccolo orfano, reduce dal Vietnam, un passato di eccessi (fumo e alcol), un matrimonio fallito, una casa semidistrutta da un terremoto, ne fanno un elemento importante per le indagini pi\u00f9 complesse, ma \"scomodo\" per i superiori che subiscono pressioni politiche e d'immagine alle quali l'ormai cinquantenne detective non si \u00e8 mai piegato: anzi, proprio in questa storia Bosch rientra in servizio dopo alcuni anni di lontananza dalla polizia.\nTrama.\nHarry Bosch rientra in servizio dopo tre anni di congedo forzato e viene assegnato alla squadra che si occupa di risolvere quelli che vengono chiamati i cold case (\"Casi irrisolti\"). All'unit\u00e0 speciale \u00e8 assegnata anche la vecchia partner di Bosch, Kizmin Rider. Il primo caso da risolvere riguarda Rebecca Verloren, uccisa 17 anni prima sulle colline di Chatsworth: quello che viene in aiuto alla squadra \u00e8 un \"cold hit\", un riscontro dato dal DNA ottenuto da alcuni frammenti di pelle ritrovati sull'arma del delitto. Tutti gli indizi, DNA per primo, portano a Roland Mackey, un tipo con un difficile passato e con una storia di neonazismo alle spalle. Bosch e Rider scoprono che il vicecapo Irving, tradizionale antagonista di Bosch, \u00e8 coinvolto in prima persona, in quanto in passato aveva cercato di insabbiare il caso per paura che il figlio di un altro importante personaggio della polizia, anch'egli neonazista, venisse coinvolto. Bosch e Rider, proseguendo le indagini, capiscono che Mackey non c'entra nulla, allorch\u00e9 lo stesso viene ucciso, e arrivano a trovarsi in una situazione inaspettata."}
{"id": "1454203", "revid": "172866", "url": "https://it.wikipedia.org/wiki?curid=1454203", "title": "Animazione Flash", "text": ""}
{"id": "1454209", "revid": "1714743", "url": "https://it.wikipedia.org/wiki?curid=1454209", "title": "Eleonora del Portogallo (1328-1348)", "text": "Origine.\nEra la settima ed ultima figlia del re del Portogallo Alfonso IV e della Principessa di Castiglia, Beatrice, figlia del re di Castiglia e Le\u00f3n, Sancho IV l'Ardito e di Maria di Molina, figlia di Alfonso di Molina (figlio del re del Le\u00f3n, Alfonso IX e della regina di Castiglia, Berenguela) e della sua terza moglie, Mayor T\u00e9llez di Meneses.\nBiografia.\nEleonora viene citata con la sorella, Maria (\"a rainha D. Maria e a infante D. Leonor\") come figlia del re Alfonso IV e della moglie, Beatrice, nel \"Livro Velho\".\nEleonora venne data in sposa al re di Aragona, di Valencia, di Maiorca, di Sardegna e di Corsica, Pietro IV, e Conte di Barcellona e delle altre contee catalane, come Pietro III, vedovo dall'aprile 1347 di Maria di Navarra. Le nozze vennero celebrate l'11 giugno di quello stesso anno, a Santarem, per procura. Le nozze di persona furono celebrate, a Barcellona, il 15 novembre 1347.\nLa giovane regina mor\u00ec a Teruel, nel sud del regno di Aragona, nell'ottobre del 1348, circa undici mesi dopo essere divenuta regina consorte della corona d'Aragona, colpita dalla peste nera, introdotta in Europa dalle navi genovesi provenienti da Caffa sul mar Nero.\nEleonora oggi riposa nel Monastero di Santa Maria di Poblet.&lt;br&gt;Pietro IV, dopo circa un anni (agosto 1348) si rispos\u00f2, per la terza volta, con Eleonora di Sicilia.\nFigli.\nEleonora non diede alcun figlio al marito, Pietro IV."}
{"id": "1454210", "revid": "709565", "url": "https://it.wikipedia.org/wiki?curid=1454210", "title": "Faireez", "text": "Faireez \u00e8 una serie animata australiana di origini canadesi prodotta dalla Faireez Productions nel 2005 e distribuita dalla Funbag Animation Studios; consiste 52 episodi in 12 minuti ed \u00e8 realizzata in animazione flash."}
{"id": "1454211", "revid": "1543377", "url": "https://it.wikipedia.org/wiki?curid=1454211", "title": "Ahmose (regina)", "text": "\"Grande Sposa Reale\" del faraone Thutmose I, Ahmose \u00e8 tuttavia maggiormente ricordata in quanto madre di uno dei pi\u00f9 interessanti sovrani d'Egitto, il faraone-donna Hatshepsut.&lt;-iaH-ms-O34--&gt; j\u02c1\u1e25ms (Iahms) - \"Nata da Iah\" (dio della luna)\nIntrecci familiari e legittimazioni al trono.\nLe fonti egizie riguardanti questa regina non sono molto chiare e precise. Ahmose potrebbe essere stata nipote della regina Ahmose Nefertari e figlia di Amenofi I, oppure figlia del faraone Ahmose I e di Ahmose Nefertari e quindi sorella di Amenofi I.\nAd ogni modo, \u00e8 certo che fu Ahmose a legittimare l'ascesa al trono di Thutmose I: lei di sangue reale, sorella o figlia del precedente sovrano, Amenofi I (il cui unico erede maschio, il principe Amenemhat, era morto bambino), nobilit\u00f2 il suo sposo giustificandone l'ascesa al trono.\nThutmose, secondo una prima ricostruzione, doveva essere figlio di Ahmose Sipairi, a sua volta un figlio (o fratello) del re Ahmose I e della regina Ahmose Nefertari e quindi fratello minore di Amenofi I. Recente si \u00e8 rilevata una consanguineit\u00e0 fra Thutmose e Amenofi grazie a studi sul Dna avvalorando l'altra ipotesi esistente, ovvero che Thutmose fosse figlio di Senseb, una delle mogli secondarie di Amenofi I che dalla sua \"Grande Sposa Reale\" ebbe invece solo due figlie femmine, una appunto dovrebbe essere Ahmose. In conclusione, la coppia reale Thutmose e Ahmose dovette essere un'unione fra cugini. \nDai sovrani nacquero due figlie: la principessa Nefrubiti e Hatshepsut che andr\u00e0 in sposa al fratellastro, futuro Thutmose II (figlio sempre di Thutmose I, e di una sposa secondaria di nome Mutnofret), e dopo la morte di questi, nel 1480/1479 a.C., regner\u00e0 come faraone a tutti gli effetti, dando vita a un regno rivoluzionario perch\u00e9 retto da una donna, anche se questa si trovava sul trono solo per dirigere l'Egitto in vece di Thutmose III, erede minorenne di Thutmose II. \nAhmose, dopo essere stata lo strumento per l'ascesa al trono del marito, sar\u00e0 anche al centro del mito che legittimer\u00e0 l'ascesa al trono della figlia Hatshepsut, narrazione altamente mistica voluta da Hatshepsut come monumento autocelebrativo, ritratta sulle mura del tempio di Deir el-Bahari, e le cui scene principali sono:\nLa sola scena della nascita di Hatshepsut occupa sette metri di parete, che con questa storia rendeva concreta la sua ascendenza divina. Ci\u00f2 port\u00f2 un grande vantaggio, oltrech\u00e9 personale, anche politico: negli anni in cui l'influenza dei sacerdoti di Amon era in ascesa e circondava il trono, Hatshepsut si poneva decisamente al di sopra di loro come figlia carnale del dio."}
{"id": "1454212", "revid": "767487", "url": "https://it.wikipedia.org/wiki?curid=1454212", "title": "Gustav Radde", "text": "Biografia.\nRadde, figlio di un maestro di scuola, ricevette una scarsa educazione di base e intraprese la carriera di farmacista. Si interess\u00f2 notevolmente alla storia naturale e nel 1852 abbandon\u00f2 la sua carriera e trascorse due anni in Crimea con il botanico Christian von Steven, collezionando sia piante che animali. Effettu\u00f2 viaggi su maggiori distanze in Russia meridionale con Johann Friedrich von Brandt e Karl Ernst von Baer. Fu botanico e zoologo nella Spedizione Est-Siberiana del 1855, guidata dall'astronomo Ludwig Schwarz.\nNel 1864 si stabil\u00ec infine a Tbilisi. Nello stesso anno esplor\u00f2 la regione circostante il monte Elbrus, il monte pi\u00f9 alto del Paleartico occidentale. Oltre a collezionare molte piante registr\u00f2 le lingue, le ballate e i costumi delle trib\u00f9 locali. Fond\u00f2 un museo ed una biblioteca a Tbilisi per esporre le sue scoperte. Le sue spedizioni a scopo di raccolta comprendono visite lungo la costa del mar Nero e oltre i margini orientali del mar Caspio, fino ad Askhabad. Nel 1895 navig\u00f2 fino all'India e al Giappone con il Granduca Michele e due anni dopo fu il naturalista ufficiale di una visita dei membri della famiglia imperiale russa in Nordafrica.\nLe sue pubblicazioni comprendono \"Ornis Caucasica\" (1884) e \"Reisen im S\u00fcden von Ost-Sibirien in den Jahren 1855-59\" (1862-1863). Nel 1884 venne onorato con la presidenza del primo Congresso Ornitologico Internazionale a Vienna. Fu anche un membro onorario della D. O.-G. ed un membro estero dell'Unione degli Ornitologi Britannici e della Societ\u00e0 Zoologica di Londra.\nTra gli animali che portano il suo nome ci sono uccelli, come il lu\u00ec di Radde e il sordone di Radde, e il rospo di Radde, o rospo siberiano (delle sabbie) (\"Bufo raddei\")."}
{"id": "1454213", "revid": "78273", "url": "https://it.wikipedia.org/wiki?curid=1454213", "title": "Askhabad", "text": ""}
{"id": "1454217", "revid": "287204", "url": "https://it.wikipedia.org/wiki?curid=1454217", "title": "Acinsk", "text": ""}
{"id": "1454219", "revid": "282579", "url": "https://it.wikipedia.org/wiki?curid=1454219", "title": "Ordine di Battaglia Confederato di Gettysburg", "text": ""}
{"id": "1454224", "revid": "2014155", "url": "https://it.wikipedia.org/wiki?curid=1454224", "title": "Eleonora d'Aviz", "text": "Origine familiare.\nEra la sesta figlia del re del Portogallo e dell'Algarve, Edoardo d'Aviz e di Eleonora di Trast\u00e1mara (1402-1445), figlia del re della corona d'Aragona e di Sicilia, Ferdinando I e di Eleonora d'Alburquerque (1374 - 1435), figlia dell'infante Sancho di Castiglia, Conte di Alburquerque e di Beatrice del Portogallo.\nBiografia.\nPer nascita era un'infanta portoghese, figlia di re Edoardo I e di sua moglie Eleonora d'Aragona.Eleonora era la terza figlia femmina, ma delle due sorelle maggiori, Filippa mor\u00ec in giovane et\u00e0, mentre Maria era morta il giorno dopo essere nata.\nQuando suo padre mor\u00ec, cinque giorni prima del suo quarto compleanno, il fratello di Eleonora, Alfonso, succedette ad Edoardo come re e la madre, per volere di Edoardo, assunse la reggenza della corona, contro il parere di una parte della popolazione di Lisbona, che avrebbe preferito il fratello di Edoardo, lo zio di Eleonora, Pietro, duca di Coimbra.Le \"cortes\" portoghesi, nel dicembre del 1439, si pronunciarono sulla questione della reggenza, decidendo che lo zio, Pietro, duca di Coimbra, divenisse reggente per conto di suo fratello Alfonso V al posto di sua madre Eleonora d'Aragona, che dovette cedergli il potere.Nel marzo del 1440 sua madre, Eleonora d'Aragona, diede alla luce un'altra figlia, Giovanna, che sarebbe divenuta la nota moglie di Enrico IV di Castiglia e pochi mesi dopo il parto si ritir\u00f2 a vivere in Castiglia, a Toledo, dove mor\u00ec alcuni mesi dopo. Eleonora d'Aragona aveva portato con s\u00e9 l'ultimogenita, Giovanna, mentre non aveva portato con s\u00e9 Eleonora perch\u00e9 all'epoca era ammalata.\nDiscendenza.\nIl fratello, Alfonso V, concord\u00f2 il matrimonio di Eleonora con il re di Germania, Federico III.Il matrimonio venne verosimilmente progettato da Isabella d'Aviz, duchessa di Borgogna. L'accordo venne reso possibile dallo zio di Eleonora, il Re di Napoli, che, nel 1448, mand\u00f2 degli artisti della sua corte in Portogallo per ritrarre Eleonora.Per l'Infanta si era anche presentata l'ipotesi di un matrimonio con il Re di Francia, ma si dice che essa stessa prefer\u00ec le nozze con Federico, dal momento che queste le avrebbero dato il titolo di imperatrice, piuttosto che di regina.Le negoziazioni vennero condotte a Napoli e portate a termine nel 1451; durante il viaggio per mare, la flotta che stava scortando Eleonora in Italia fu attaccata dai pirati e investita dalle tempeste, durante una delle quali, secondo alcune voci, Eleonora cadde in mare.\nIl 9 agosto 1451 fu celebrato un matrimonio per procura.Dopo che Eleonora ebbe incontrato il marito, a Siena, si recarono a Roma, dove, il 16 marzo 1452, prima il Papa Niccol\u00f2 V incoron\u00f2 Federico III, re dei Romani, con la corona di ferro, poi Eleonora spos\u00f2, di persona Federico III, figlio di Ernesto I (secondo la linea leopoldina degli Asburgo regnanti nell'Austria Interiore, ossia di regioni quali la Stiria, la Carinzia e la Carniola) e di Cimburga di Masovia; i due vennero incoronati imperatori del Sacro Romano Impero tre giorni dopo, il 19 marzo, da Papa Niccol\u00f2 V nella basilica di San Pietro in Vaticano e durante la sua incoronazione a Eleonora venne anche assegnato il nome di Elena, che ella non utilizz\u00f2 mai. I festeggiamenti vennero ospitati dallo zio della sposa, il re Alfonso I di Napoli. La dote che port\u00f2 Eleonora, serv\u00ec al marito per alleviare i suoi problemi finanziari e cementare il proprio potere.Federico III fu l'ultimo Imperatore del Sacro Romano Impero a venire incoronato a Roma.\nEleonora diede al marito cinque figli:\nEleonora e Federico erano piuttosto diversi, e le passioni di lei per la danza, il gioco d'azzardo e la caccia non erano condivise dal consorte, e la loro relazione fu condizionata dalle loro differenze. Federico rimand\u00f2 in patria l\"'entourage\" portoghese di Eleonora a causa dell'elevato costo di mantenimento, ma l'imperatrice inizi\u00f2 a soffrire di nostalgia di casa.\nFederico III rimprover\u00f2 alla moglie di aver causato la morte di numerosi dei loro figli facendo loro mangiare cibo portoghese, cosicch\u00e9 egli si incaric\u00f2 personalmente della cura dei rimanenti figli.\nLa storia ha dipinto Eleonora come una principessa tolta ad una splendida corte in Portogallo e installata in una Vienna culturalmente morta, a causa dell'avarizia del marito.\n\u00c8 dall'imperatrice Eleonora che deriva l'eredit\u00e0 portoghese del futuro imperatore Carlo V.\nEleonora mor\u00ec a Wiener Neustadt il 3 settembre 1467 e venne seppellita nel monastero cistercense cittadino di Neukloster o della Ss. Trinit\u00e0, dove si pu\u00f2 ancora osservare la sua pietra tombale."}
{"id": "1454228", "revid": "12407951", "url": "https://it.wikipedia.org/wiki?curid=1454228", "title": "Gerry Cal\u00e0", "text": ""}
{"id": "1454233", "revid": "1305772", "url": "https://it.wikipedia.org/wiki?curid=1454233", "title": "Eleonora del Portogallo", "text": "Eleonora del Portogallo pu\u00f2 riferirsi alle seguenti regine portoghesi:\no alle Infante portoghesi:"}
{"id": "1454234", "revid": "12379", "url": "https://it.wikipedia.org/wiki?curid=1454234", "title": "Windows for Workgroups", "text": ""}
{"id": "1454235", "revid": "26415", "url": "https://it.wikipedia.org/wiki?curid=1454235", "title": "Pianure d'italia", "text": ""}
{"id": "1454236", "revid": "12379", "url": "https://it.wikipedia.org/wiki?curid=1454236", "title": "Raymond Noorda", "text": ""}
{"id": "1454238", "revid": "74801", "url": "https://it.wikipedia.org/wiki?curid=1454238", "title": "Re\u0219i\u021ba", "text": "Re\u0219i\u021ba (in tedesco \"Reschitz\", in ungherese \"Resicab\u00e1nya\", in serbo \"Re\u0161ica\" o \"\u0420\u0435\u0448\u0438\u0446\u0430\") \u00e8 un municipio della Romania di abitanti, capoluogo del distretto di Cara\u0219-Severin, nella regione storica del Banato.\nFanno parte dell'area amministrativa anche le localit\u00e0 di C\u00e2lnic, Cuptoare, Doman, Moniom, Secu, \u021aerova.\nStoria.\nLa citt\u00e0 storicamente ha origine nel XV secolo sotto il nome di \"Rechyoka\" o \"Rechyca\", tuttavia ricerche archeologiche effettuate in loco hanno portato al rinvenimento di reperti e tracce di abitazioni risalenti al Neolitico, all'epoca Dacia libera. Esistono anche tracce, nei pressi della citt\u00e0, dell'antico castrum militare romano dell'epoca della conquista della Dacia e della sua riduzione in provincia romana dal 106 al 117.\nDocumenti pi\u00f9 recenti parlano della citt\u00e0 come \"Reszinitza\": in uno scritto del 1673 si segnala che i suoi cittadini pagavano i tributi alla citt\u00e0 di Timi\u0219oara, mentre altri tra il 1690 ed il 1700 la citano come parte del Distretto di Boc\u0219a, assieme ad altre localit\u00e0 della zona.\nRe\u0219i\u021ba \u00e8 da molto tempo un importante centro industriale, fin dal lontano 1771, quando vennero impiantati i primi stabilimenti, per volere dell'Imperatrice Maria Teresa d'Asburgo. Questi stabilimenti divennero il nucleo iniziale della grande fabbrica di locomotive che ha segnato tutto lo sviluppo industriale della citt\u00e0, prima con il nome \"St. E. G.\", poi con il marchio UDR (\"Uzinele \u0219i Domeniile Re\u0219i\u021ba\"), tuttora visibile su qualche esemplare di locomotiva a vapore, tra cui quelle conservate nel Museo Ferroviario della citt\u00e0.\nNonostante questo sviluppo, ancora nel 1925 Re\u0219i\u021ba aveva la qualifica di area rurale; in quell'anno venne dichiarata citt\u00e0 e raggiunse lo \"status\" di municipio nel 1968.\nEconomia.\nLa lunga tradizione industriale continua a dare le linee principali dell'economia della citt\u00e0: eredi di questa tradizione sono oggi l'industria siderurgica C.S.R. (\"Combinatul Siderurgic Re\u0219i\u021ba\") e la U.C.M.R. (\"Uzina Constructoare de Ma\u0219ini Re\u0219i\u021ba\"), attiva nella costruzione di macchinari.\nQueste due aziende, che avevano raggiunto grande importanza e dimensioni enormi sotto il regime comunista, hanno attraversato dopo la rivoluzione del 1989 parecchie difficolt\u00e0, fatto questo che ha provocato anche una drastica riduzione della popolazione, che nel 1989 era di circa unit\u00e0. In particolare, la CSR, ormai sull'orlo del fallimento, venne acquisita da investitori americani, che tuttavia si limitarono per qualche anno a \"mantenerla in vita\"; attualmente l'azienda \u00e8 in mano ad una societ\u00e0 russa, che ha in programma importanti investimenti per il suo rilancio, anche se sar\u00e0 assai difficile ritornare ai livelli antecedenti il 1989.\nMonumenti e luoghi d'interesse.\nCome grande centro industriale, Re\u0219i\u021ba non presenta grandi attrattive turistiche. La gran parte della citt\u00e0 venne costruita o ristrutturata dopo il 1965, anche se rimane una piccola parte pi\u00f9 vecchia, chiamata dagli abitanti \"Re\u0219i\u021ba de Sus\" (Re\u0219i\u021ba Superiore). Nell'area moderna, particolare importanza ha il Centro Civico (\"Centrul Civic\"), nel quale sono raccolte tutte le principali attivit\u00e0 economiche e commerciali e che presenta una grande e bella fontana, costruita in epoca comunista.\nAltro punto di interesse \u00e8 il citato Museo ferroviario, che espone diverse locomotive a vapore che fanno parte della storia del trasporto ferroviario romeno.\nNon lontano dalla citt\u00e0 si trovano inoltre localit\u00e0 montane frequentate da turisti, tra cui la stazione sciistica di Semenic.\nTrasporto urbano.\nIl trasporto pubblico urbano \u00e8 gestito dalla societ\u00e0 \"Prescom\" ed \u00e8 formato da una rete di 2 linee tramviarie e 5 linee gestite con autobus. La flotta di autobus \u00e8 comunque limitata (25 mezzi) e poco frequentata, essendo utilizzata soprattutto dalle persone che vivono nelle aree periferiche; un piano di ampliamento dei servizi pubblici prevede entro il 2008 l'acquisto di 33 nuovi autobus, che andranno ad affiancarsi a quelli attuali; 3 di essi sono comunque gi\u00e0 in servizio.\nCollegamenti interurbani.\nLa citt\u00e0 \u00e8 servita da due stazioni ferroviarie, con collegamenti con Bucarest, Timi\u0219oara e tutte le principali citt\u00e0 del paese.\nI collegamenti stradali sono assicurati soprattutto dalla strada nazionale che collega Timi\u0219oara a Bucarest, passando per Caransebe\u0219, e da strade regionali che collegano le principali citt\u00e0 del distretto.\nL'aeroporto pi\u00f9 vicino a Re\u0219i\u021ba \u00e8 quello di Caransebe\u0219, ma per i principali collegamenti aerei lo scalo di riferimento \u00e8 quello di Timi\u0219oara."}
{"id": "1454239", "revid": "287204", "url": "https://it.wikipedia.org/wiki?curid=1454239", "title": "Resita", "text": ""}
{"id": "1454242", "revid": "767487", "url": "https://it.wikipedia.org/wiki?curid=1454242", "title": "Branco selvaggio", "text": "Branco selvaggio (\"Cattle Annie and Little Britches\") \u00e8 un film del 1981 diretto da Lamont Johnson.\nTrama.\nDue sorelle orfane si uniscono ad una banda di fuorilegge, la prima si innamora di uno dei componenti la banda, mentre la seconda crede di trovare l'affetto paterno di cui sentiva la mancanza. Finiranno al riformatorio."}
{"id": "1454249", "revid": "289247", "url": "https://it.wikipedia.org/wiki?curid=1454249", "title": "San Colomba di Scozia", "text": ""}
{"id": "1454252", "revid": "486946", "url": "https://it.wikipedia.org/wiki?curid=1454252", "title": "Jude\u0163ul Ia\u015fi", "text": ""}
{"id": "1454253", "revid": "486946", "url": "https://it.wikipedia.org/wiki?curid=1454253", "title": "Judetul Iasi", "text": ""}
{"id": "1454254", "revid": "466539", "url": "https://it.wikipedia.org/wiki?curid=1454254", "title": "Samuel Adams (birra)", "text": "Samuel Adams \u00e8 una marca di birra statunitense prodotta dalla Boston Beer Company, nominata in onore del rivoluzionario americano con lo stesso nome (Samuel Adams 1722-1803).\nStoria.\nLa birra Samuel Adams esiste ai suoi inizi soltanto come tipo lager, la \"Samuel Adams Boston Lager\". Le sue origini risalgono al 1860, quando Louis Koch comincia la produzione a Saint Louis, nel Missouri. La Louis Koch Lager \u00e8 venduta sotto questo nome fino al divieto, e nuovamente fino all'inizio degli anni 50.\nNel 1985, Jim Koch, la figlia pi\u00f9 piccola Louis Koch, decide di aumentare il reddito con l'aiuto di Josepth Owades, l'inventore della birra leggera negli anni 70. Infatti in aprile di quest'anno, rilancia la birra sotto la marca Samuel Adams, il giorno della prima battaglia della rivoluzione americana, \"Patriot's Day\".\nTre mesi pi\u00f9 tardi, la birra ottiene il primo posto al \"Great American Beer Festival\", fra 93 birre regionali e nazionali. La pubblicit\u00e0 che ne deriva fa scalare la richiesta e presto la \"Boston Beer Company\" passa dallo statuto di microbrasserie con 500 barili (la sua produzione alla fine del 1985), a quella del pi\u00f9 gran fabbricante di birra artigianale con 36.000 barili all'anno nel 1988, l'anno dove la societ\u00e0 stabilisce la sua industria della birra a Boston.\nOggi la birra Samuel Adams \u00e8 prodotta in molte industrie della birra negli Stati Uniti: la Boston Beer nel quartiere \"Jamaica Plain\" a Boston, e la Pittsburgh Brewing Company e la Stroh Brewery Company in Pennsylvania, la Blitz-Weinhard Brewing Company per la costa occidentale americana, e la Gambrinus in Germania per la produzione distribuita in Europa.\nLe Birre.\nNel 2005, Boston Beer ha venduto 18 birre diverse sotto la marca Samuel Adams, e 19 nel 2006. Il prodotto di spicco resta la lager, viene declinata in versione leggera (Sam Adams Light). L'industria della birra vende anche una serie di birre specializzate sotto l'etichetta Brewmaster's Collection, e la birra di stagione e dagli anni 90 delle birre specialit\u00e0 sotto la designazione Extreme Beers, in particolare la Samuel Adams Utopias, una birra circa al 25% d'alcool fermentata e messa in barili di Bourbon, porto, scotch e cognac fino a 10 mesi secondo un metodo vicino a quello delle birre doppie o tripli (quest'ultimo non \u00e8 del resto venduto in alcuni stati a causa del suo forte grado d'alcool).\nPremi e riconoscimenti.\nMonde Selection.\nSamuel Adams \u00e8 stato premiato pi\u00f9 volte per la sua qualit\u00e0 da Monde Selection.\nEuropean Beer Star.\nSegue la lista dei premi vinti nel concorso internazionale European Beer Star.\nGreat American Beer Festival.\nSegue la lista dei premi vinti nel concorso statunitense Great American Beer Festival.\nWorld Beer Cup.\nSegue la lista dei premi vinti nel concorso internazionale World Beer Cup."}
{"id": "1454256", "revid": "149587", "url": "https://it.wikipedia.org/wiki?curid=1454256", "title": "Jude\u0163ul Ilfov", "text": ""}
{"id": "1454257", "revid": "149587", "url": "https://it.wikipedia.org/wiki?curid=1454257", "title": "Judetul Ilfov", "text": ""}
{"id": "1454258", "revid": "1528507", "url": "https://it.wikipedia.org/wiki?curid=1454258", "title": "Sistema di smistamento bagagli", "text": "Il sistema di smistamento bagagli (in inglese: \"Baggage handling system\", abbreviato: BHS), \u00e8 un sistema logico per lo smistamento bagagli, tipicamente utilizzato negli aeroporti.\nNelle realt\u00e0 medie o maggiori, il sistema \u00e8 realizzato con un sistema meccanizzato di nastri trasportatori, \"scambi\" (detti \"pusher\") e lettori di codici a barre (o pi\u00f9 recentemente di etichette RFID).\nProcesso logico.\nLo smistamento bagagli ha come momenti principali quello del prelievo del bagaglio dalle mani del passeggero ed il suo caricamento sull'aereo, e viceversa il suo scaricamento dal velivolo e la riconsegna al passeggero, alla stazione di arrivo.\nCaso particolare si ha negli scali di transito del passeggero, in cui il bagaglio deve essere scaricato da un aereo per essere caricato su un altro.\nIn questi casi il trasferimento del bagaglio pu\u00f2 avvenire direttamente da aeromobile ad aeromobile, attraverso trattori e carrelli che circolano sul piazzale, oppure mediante reinserimento dei bagagli nel sistema di smistamento automatizzato, che provveder\u00e0 al corretto instradamento verso l'aereo in partenza.\nArchitettura.\nNon consideriamo qui gli smistamenti bagagli effettuati senza l'ausilio di infrastrutture tecnologiche.\nUno smistamento bagagli opera tradizionalmente attraverso nastri trasportatori, ma esistono anche sistemi basati su carrelli, anche mono-bagaglio, che si spostano lungo binari o lungo piste ottiche o magnetiche.\nIl nastro ha origine al banco di check-in, ove il passeggero registra il bagaglio a proprio nome; sul bagaglio viene apposta un'etichetta identificativa (\"tag\") che consentir\u00e0 al sistema di instradarlo opportunamente verso il molo di carico.\nUna volta avviato, il bagaglio viene trasportato verso un molo di carico, equivalente ad un binario morto; da tale molo viene prelevato e caricato su carrelli su ruote (il cosiddetto bagagli \"sfuso\"), che vengono poi trainati fino all'aereo, ove vengono caricati in stiva manualmente o attraverso piccoli nastri trasportatori.\nIn alternativa, per gli aerei predisposti (devono essere sufficientemente grandi) i bagagli vengono caricati in appositi contenitori denominati ULD (\"Unit Load Device\"), normalmente in alluminio, che una volta pieni vengono caricati in un'unica soluzione sull'aereo attraverso appositi sollevatori.\nIl percorso dei nastri bagagli all'interno del BHS pu\u00f2 essere anche molto articolato, e prevedere cambi di direzione del bagaglio: tali cambi sono controllati attraverso la lettura dell'etichetta del bagaglio e l'identificazione del molo di carico associato.\nEsistono poi percorsi di attesa (nastri di ricircolo), in cui i bagagli vengono accumulati in attesa che si concretizzino le condizioni per l'instradamento verso il molo di carico - \u00e8 il caso, per esempio, dei passeggeri in lista d'attesa.\nAll'arrivo, i bagagli vengono scaricati dall'aereo, e quindi portati e caricati sui nastri trasportatori presso appositi moli di carico.\nIl bagaglio viene quindi opportunamente instradato verso il nastro di riconsegna ai passeggeri; il percorso appropriato viene scelto grazie alla lettura dell'etichetta apposta sui bagagli.\nI bagagli che non vengono automaticamente riconosciuti passano ad un riconoscimento manuale, e nel caso che non sia pi\u00f9 possibile identificare il bagaglio, questo viene portato all'ufficio bagagli smarriti (\"Lost &amp; Found\").\nMessaggistica IATA.\nL'instradamento dei bagagli avviene grazie alle informazioni inviate dalle compagnie aeree al momento dell'accettazione del bagaglio (\"check-in\") e ricevute dal sistema di controllo del BHS.\nTali messaggi sono definiti e standardizzati dalla IATA, e possono essere:\nParametri di valutazione di un BHS.\nL'efficienza di un BHS si misura secondo due parametri principali, che sono:\nIl primo parametro pu\u00f2 essere migliorato aumentando la velocit\u00e0 dei nastri, mentre il secondo utilizzando sistemi pi\u00f9 sofisticati per la lettura delle etichette bagaglio (\"Bag Tag\").\nL'utilizzo di etichette RFID previene molti problemi legati all'occasionale illeggibilit\u00e0 delle etichette.\nIl tempo necessario per trasferire un bagaglio (ed il suo proprietario, naturalmente) da un volo ad un altro contribuisce a definire il cosiddetto tempo di coincidenza (MCT - \"Minimum Connection Time\") di un aeroporto: tanto \u00e8 minore, tanto pi\u00f9 l'aeroporto \u00e8 efficiente nel gestire passeggeri e bagagli, consentendo l'emissione da parte delle agenzie di biglietti per coincidenze pi\u00f9 rapide."}
{"id": "1454265", "revid": "6923", "url": "https://it.wikipedia.org/wiki?curid=1454265", "title": "Th\u00e9odore Marie Ratisbonne", "text": "Biografia.\nNato in Alsazia da una ricca famiglia di banchieri ebraici, studi\u00f2 legge ed esercit\u00f2 la professione di avvocato nella citt\u00e0 di Colmar. Inizi\u00f2 ad avvicinarsi al cattolicesimo grazie all'influenza del teologo e filosofo Louis Bautain ed il 14 aprile del 1827 venne battezzato. Nel 1830 venne ordinato sacerdote.\nDopo la conversione del fratello Alphonse, che rifer\u00ec di aver ricevuto la visione della Vergine mentre si trovava nella basilica di Sant'Andrea delle Fratte di Roma, nel 1843 fond\u00f2 la congregazione delle Religiose di Nostra Signora di Sion, destinata all'apostolato missionario nei confronti del mondo ebraico.\nMor\u00ec a Parigi nel 1884."}
{"id": "1454271", "revid": "1603714", "url": "https://it.wikipedia.org/wiki?curid=1454271", "title": "Il sonno della ragione genera mostri", "text": "Il sonno della ragione genera mostri (\"El sue\u00f1o de la raz\u00f3n produce monstruos\") \u00e8 un'acquaforte e acquatinta realizzata nel 1797 dal pittore spagnolo Francisco Goya e facente parte, come foglio n\u00b0 43, di una serie di ottanta incisioni chiamata \"Los caprichos\", pubblicata nel 1799.\nStoria.\nFrancisco Goya realizz\u00f2 \"Il sonno della ragione genera mostri\" come parte del ciclo de \"Los caprichos\" (\"I capricci\"), una serie di ottanta opere ritraenti \u2013 in chiave allegorica, umoristica e satirica \u2013 vizi e miserie umane, ma anche soggetti fantastici o grotteschi.\nLa tavola del \"Capriccio 43\" fu preceduta da due disegni preparatori. La prima tavola, senza titolo, rappresenta una figura che, addormentatasi su una sorta di scrittoio, viene osservata dagli occhi sbarrati di quattro figure, delle quali una riproduce le fattezze del Goya. Il secondo bozzetto, invece, reca due scritte che rispondono alla grafia del Goya. La prima recita \u00abIdioma universal. Dibujado y grabado por Francisco de Goya. A\u00f1o 1797\u00bb (Lingua universale. Disegnato e inciso da Francisco Goya nell'anno 1797); nella seconda, invece, si legge \u00abEl autor so\u00f1ando. Su intento solo es desterrar vulgaridades perjudiciales y perpetuar con esta obra de Caprichos, el testimonio s\u00f3lido de la verdad. 1797\u00bb (L'autore nel sonno. Il suo intento \u00e8 quello di scacciare le dannose volgarit\u00e0 e di perpetuare, con opere come i \"Capricci\", la solida testimonianza della verit\u00e0).\nDescrizione.\nIl \"Capriccio\" n. 43, in particolare, sembra direttamente provenire dall'immaginifica fantasia del Goya: si tratta proprio de \"Il sonno della ragione genera mostri\", una formula figurativa abile ed erudita che, essendo vincolata direttamente al vissuto esistenziale dell'artista, si presenta all'osservatore con un'estetica diretta ed intellegibile, in grado di agire sulla sua memoria iconografica conscia e inconscia.\nLa scena raffigura, proprio al centro della composizione, un uomo sprofondato nel sonno, con la testa appoggiata di lato su un tavolo; quest'ultimo \u00e8 rivolto verso l'osservatore e reca una scritta in lingua spagnola, \u00abEl sue\u00f1o de la raz\u00f3n produce monstruos\u00bb (\u00abIl sonno della ragione genera mostri\u00bb). Essendo la ragione sprofondata nel torpore del \"sue\u00f1o\", il dormiente (probabilmente Goya stesso) genera un inferno terreno di bestie mostruose, dai connotati spiccatamente negativi, secondo i dettami dell'abbondante tradizione iconografica di questi animali. Seguendo pedissequamente il titolo l'opera \u00e8 appunto suddivisa in due parti: da una parte vi troviamo il \"sue\u00f1o de la raz\u00f3n\", mentre dall'altra sono presenti i \"monstruos\". Il dormiente, infatti, viene oppresso come in un incubo da sinistri uccelli notturni, inquietanti volti ghignanti e da un diabolico felino (forse una lince), che, in posizione di sfinge, fissa l'osservatore con stupefatta incredulit\u00e0: queste creature, come suggerito dal titolo, sono in realt\u00e0 prodotte dalla stessa mente dell'uomo addormentato.\nSignificato.\nEsistono tre manoscritti contemporanei che spiegano il soggetto dell'opera. Uno di questi, conservato nel Museo del Prado \u00e8 ritenuto autografo di Goya ed esprime un parere sul ruolo dell'arte. \u00c8 lo stesso Goya ad indicarci il significato della sua opera in questo scritto detto Commento di Alaya:\nSecondo Goya, dunque, la fantasia \u00e8 alla base di tutte le creazioni. Se questa \u00e8 lasciata delirare in maniera incontrollata, senza il supporto della ragione, condurr\u00e0 ai mostri e a tanti elementi inesistenti; se, invece, la ragione \u00e8 sveglia e si unisce alla fantasia, in un intimo connubio tra regola e genio, si d\u00e0 vita a uno strumento dalla potenza inesauribile. I mostri, infatti, simboleggiano proprio quelle forme e quei processi mentali che, relegati negli abissi del subconscio, dopo il sonno della ragione hanno potuto finalmente palesarsi: l'uomo, in questo modo, non \u00e8 oppresso da forze esterne, bens\u00ec \u00e8 in conflitto con s\u00e9 stesso, travagliato da queste orribili visioni scaturite dalla sua anima.\nGli altri due manoscritti (in particolare un manoscritto conservato nella Biblioteca Nacional de Espa\u00f1a) sono anonimi e suggeriscono un'interpretazione pi\u00f9 scomoda per l'epoca dell'artista, che pu\u00f2 riferirsi alle dottrine razionaliste dell'illuminismo diffuse dalla Rivoluzione francese."}
{"id": "1454273", "revid": "287204", "url": "https://it.wikipedia.org/wiki?curid=1454273", "title": "Phatt Island", "text": ""}
{"id": "1454275", "revid": "131358", "url": "https://it.wikipedia.org/wiki?curid=1454275", "title": "Fortuna '54", "text": ""}
{"id": "1454277", "revid": "125235938", "url": "https://it.wikipedia.org/wiki?curid=1454277", "title": "Fortuna Sittard", "text": "Il Fortuna Sittard \u00e8 una societ\u00e0 calcistica olandese con sede nella citt\u00e0 di Sittard. Milita in Eredivisie, la massima serie del calcio olandese.\nIl club \u00e8 nato nel 1968 dalla fusione tra Fortuna 54 e Sittardia. Il Fortuna, avente sede a Geleen, era la squadra pi\u00f9 importante fra le due, vantando nel proprio palmar\u00e8s due Coppe d'Olanda e un secondo posto nel campionato 1956-1957 alle spalle dell', ma fu costretta alla fusione per risolvere i propri problemi finanziari.\nStoria.\nDurante la sua storia il club ha vissuto alterne fortune. Subito dopo la fondazione arriv\u00f2 all'ultimo posto retrocedendo in Eerste Divisie, dove rimase per tredici anni prima di riaffacciarsi in Eredivisie nel 1982-1983. L'anno seguente arriv\u00f2 in finale in KNVB Beker, dove venne sconfitto dal gi\u00e0 Campione d'Olanda, ottenendo per\u00f2 la possibilit\u00e0 di giocare nella Coppa delle Coppe 1984-1985.\nRimase nella massima serie per quasi vent'anni, grazie all'apporto di numerosi talenti cresciuti nelle file delle squadre giovanili come Kevin Hofland, Mark van Bommel e Fernando Ricksen. La retrocessione arriv\u00f2 nel 2001-2002, e ad essa seguirono anche grosse difficolt\u00e0 finanziarie che portarono il Fortuna sull'orlo della bancarotta. Il club riusc\u00ec in seguito a pagare gran parte dei suoi debiti vendendo il suo nuovo stadio Trendwork arena, ma sfortunatamente le prestazioni sul terreno di gioco non migliorarono e il Fortuna arriv\u00f2 all'ultimo posto in Eerste Divisie per tre stagioni consecutive. In particolare nel 2005-06 stabil\u00ec un nuovo record negativo per il calcio professionistico olandese, con 28 partite di fila senza una vittoria.\nIl 4 febbraio 2009, stante il perdurare delle difficolt\u00e0 finanziarie, viene annunciata la fusione del Fortuna Sittard con il Roda Kerkrade, squadra di Eredivisie anch'essa con gravi problemi di bilancio. La nuova squadra, che avrebbe preso il nome di FC Limburg avrebbe giocato le partite interne a Kerkrade mentre nello stadio del Fortuna si sarebbero dovuti disputare i match delle selezioni giovanili. A causa delle manifestazioni di protesta da parte dei tifosi, e del rifiuto da parte della provincia del Limburgo di sostenere finanziariamente il nuovo potenziale club, la fusione \u00e8 stata in seguito annullata.\nIl 19 maggio 2009 la KNVB ha ritirato al Fortuna Sittard la licenza per disputare il campionato 2009-10 a causa degli eccessivi debiti. Il Fortuna ha per\u00f2 fatto ricorso, e il 17 giugno 2009 il tribunale di Utrecht lo ha accolto imponendo alla KNVB di accettare l'iscrizione della squadra.\nDopo pi\u00f9 di un decennio dalla sua ultima apparizione e dopo anni di tremende condizioni finanziarie che hanno costretto al club di retrocedere in Eerste Divisie nel 2002-2003, il Fortuna Sittard torna in Eredivisie per la stagione 2018-2019, grazie al secondo posto ottenuto nella Eerste Divisie 2017-2018. L'apice della nuova avventura nella massima serie viene toccato il 16 dicembre 2018, quando il club trionfa, a sorpresa, sul campo del Feyenoord per 2-0. Nonostante una buona parte centrale di campionato, il club viene poi risucchiato in classifica, giungendo in prossimit\u00e0 delle posizioni calde della retrocessione. L'importante vittoria per 2-1 sul fanalino di coda , impegnato appunto nella salvezza, e la sconfitta del turno seguente dell\u2019 per 3-1 contro l\u2019 permettono al club di raggiungere la matematica salvezza con due giornate di anticipo. Il Fortuna Sittard conclude, cos\u00ec, al 15\u00ba posto in classifica con 34 punti, uno in pi\u00f9 dell\u2019Excelsior occupante una delle due posizioni valide per gli spareggi retrocessione.\nStatistiche.\nStatistiche nelle competizioni UEFA.\nTabella aggiornata alla fine della stagione 2018-2019.\nRosa 2021-2022.\n\"Aggiornata all'8 gennaio 2022.\"\nRosa 2020-2021.\n\"Aggiornata al 9 febbraio 2021.\"\nRosa 2019-2020.\n\"Aggiornata al 28 gennaio 2020.\"\nRosa 2018-2019.\n\"Aggiornata al 24 gennaio 2019.\"\nRosa 2017-2018.\n\"Aggiornata al 14 marzo 2018.\"\nRosa 2016-2017.\n\"Aggiornata al 2 settembre 2016\"\nRosa 2015-2016.\n\"Aggiornata al 2 settembre 2015\"\nRosa 2014-2015.\n\"Aggiornata al 16 aprile 2015\""}
{"id": "1454279", "revid": "68569", "url": "https://it.wikipedia.org/wiki?curid=1454279", "title": "PKZip", "text": ""}
{"id": "1454282", "revid": "4175", "url": "https://it.wikipedia.org/wiki?curid=1454282", "title": "Stadio Toyota", "text": "Lo , \u00e8 un impianto sportivo multifunzione di Toyota, citt\u00e0 della prefettura giapponese di Aichi.\nEdificato a partire dal 1997 e inaugurato nel 2001, era inizialmente previsto per ospitare gare del campionato mondiale di calcio 2002, ma fu uno degli impianti rimasti esclusi dalla competizione causa riduzione delle sedi giapponesi a seguito dell'assegnazione congiunta del torneo alla Corea del Sud.\nPrevalentemente dedito al calcio e privo di pista d'atletica, ospita la compagine professionistica del ; \u00e8 idoneo anche a gare di rugby e, oltre a essere uno degli impianti, della squadra di Top League , ospit\u00f2 nel 2019 anche alcune gare della Coppa del Mondo.\nLo stadio \u00e8 dotato di una copertura meccanizzata che, tuttavia, dal 2015 \u00e8 inutilizzata per via degli alti costi di manutenzione.\nStoria.\nLo stadio, un progetto dall'architetto Kish\u014d Kurokawa, fu pianificato per essere completato nel 2001, cinquantesimo anniversario del conferimento del titolo di citt\u00e0 a Toyota, e in tempo per accogliere il campionato mondiale di calcio 2002, del quale Toyota era una delle citt\u00e0 ospiti.\nIl , a progetto avviato, fu per\u00f2 reso noto dalla FIFA che il mondiale sarebbe stato organizzato congiuntamente alla Corea del Sud, il che provoc\u00f2 il taglio di cinque sedi giapponesi tra i quali Toyota.\nLa mancata assegnazione di gare mondiali obblig\u00f2 a rivedere drasticamente il progetto, che prevedeva uno stadio da posti; al suo posto fu disegnato un impianto pi\u00f9 leggero da posti dotato di tetto mobile.\nEssendo uno stadio solo di calcio, \u00e8 concepito secondo le stringenti regole FIFA che vogliono l'erba del prato esposta alla luce solare.\nDal punto di vista dei materiali, \u00e8 realizzato in acciaio con pannelli precompressi di cemento autoestinguente per mantenere leggera la struttura.\nLe competenze d'ingegneria strutturale furono fornite da Ove ARUP &amp; Partners Japan, in particolare per quanto riguarda le misure per far fronte a sismi, tifoni e altri eventi incontrollabili.\nIl Toyota divenne ben presto uno degli impianti di uno dei club pi\u00f9 noti della prefettura, il ; ospit\u00f2 anche varie edizioni della Coppa del mondo per club FIFA durante una delle quali, nel 2012, fu lo stadio in cui fu ufficialmente utilizzato per la prima volta, in via sperimentale, il sistema \"occhio di falco\", introdotto per dirimere i casi controversi in cui vi sia il dubbio se la palla abbia interamente attraversato la linea di porta e l'azione si sia risolta in gol o meno.\nIn ambito calcistico internazionale, invece, ha sovente ospitato il , spesso in occasione della Coppa Kirin, la prima volta nel 2015; al 2021 la pi\u00f9 recente apparizione della squadra nazionale in tale competizione \u00e8 del 2019 contro .\nTra le vittorie pi\u00f9 di prestigio in tale competizione figura anche il sorprendente 7-2 inflitto dai nipponici alla nell'edizione 2016, caratterizzata da un primo tempo terminato 4-0.\nIl tetto \u00e8 retraibile e quando \u00e8 aperto \u00e8 ripiegato alla stessa maniera di una tenda a pacchetto; tuttavia l'utilizzo di tale copertura fu sospeso a partire dal per via degli alti costi di esercizio di tale dispositivo.\nLo stadio \u00e8 anche occasionalmente terreno interno di incontri di cartello del club rugbistico del , facente parte del gruppo sportivo dell'omonima casa automobilistica.\nNel 2015 fu tra gli impianti designati a ospitare incontri della fase a gironi della ; ad esso furono assegnate 4 partite, ma ivi se ne tennero solo tre perch\u00e9 l'ultima di esse, che avrebbe dovuto svolgersi tra e , fu annullata da World Rugby per rischi alla sicurezza causati dal tifone Hagibis che nel periodo del torneo stava battendo le coste sudorientali del Giappone."}
{"id": "1454283", "revid": "1868193", "url": "https://it.wikipedia.org/wiki?curid=1454283", "title": "Amici come prima (singolo)", "text": "Amici come prima \u00e8 una canzone del duo musicale italiano Paola &amp; Chiara, il primo singolo estratto dall'album \"Ci chiamano bambine\", pubblicato dall'etichetta discografica Columbia.\nCon questo brano, scritto dalle stesse cantanti e prodotto da Phil Palmer, hanno vinto nella categoria \"Nuove proposte\" il Festival di Sanremo 1997.\nDi questo pezzo ha fatto una parodia la comica Luciana Littizzetto che, imitando Paola &amp; Chiara, ripeteva il primo verso della canzone con marcato accento torinese (\"Scuuusa...\").\nUn live, invece, vede le due sorelle duettare con Max Pezzali al Night Live Express il 14 maggio 1997."}
{"id": "1454284", "revid": "1318658", "url": "https://it.wikipedia.org/wiki?curid=1454284", "title": "Grammy Award all'album dell'anno", "text": "Il Grammy all'album dell'anno \u00e8 un premio Grammy istituito nel 1959, lo stesso anno del debutto della grande premiazione. Fa parte dei quattro grandi premi principali ed \u00e8 considerato quello pi\u00f9 prestigioso fra tutte le categorie. Questo riconoscimento era assegnato inizialmente solo all'artista dell'album mentre ora viene assegnato non solo all'artista bens\u00ec anche al produttore, al compositore e ad altre figure che hanno partecipato all'intera produzione dell'album. Per un breve periodo, dal 1962 al 1964 il nome fu esteso in Album of the Year (other than classical) ma nel 1965 fu ripristinato il suo nome originale. Taylor Swift \u00e8 l'unica artista femminile ad aver vinto tre volte questo premio.\nGli artisti maggiormente premiati fino ad oggi vincendo ben 3 premi a testa sono:"}
{"id": "1454285", "revid": "337298", "url": "https://it.wikipedia.org/wiki?curid=1454285", "title": "Il parasole", "text": "Il parasole \u00e8 un dipinto a olio su tela (104\u00d7152 cm) del pittore spagnolo Francisco Goya, realizzato nel 1777 e conservato al museo del Prado di Madrid.\nDescrizione.\nL'opera, oggi particolarmente celebre, fu eseguita dal Goya fra il 3 marzo e il 12 agosto 1777, giorno in cui fu consegnata alla Real Fabrica di Santa Barbara. All'artista, tuttavia, fu destinata una retribuzione piuttosto bassa, segno che l'opera venne sottostimata, probabilmente a causa del ridotto numero di personaggi e dell'assenza di una quinta paesistica attentamente descritta.\nIn questo cartone sono rappresentati due giovani intenti in un innocente gioco amoroso. La \"maja\" (ragazza del popolo) \u00e8 elegantemente vestita e un cagnolino le si accovaccia sopra, mentre il fidanzato le fa ombra con il parasole. Quello della \"sombrilla\" (parasole) si tratta di un tema onnipervasivo della cultura del tempo, a tal punto da essere presente in numerosissimi romanzi e quadri: vani, pertanto, sono stati i vari tentativi dei critici di rintracciare un'eventuale fonte (figurativa o letteraria) dalla quale Goya avrebbe potuto desumere questo dettaglio. Le due figure sono inoltre disposte secondo un impianto piramidale, e lo sfondo alle loro spalle \u00e8 privo di profondit\u00e0, a tal punto da sembrare un proscenio paesaggistico.\nIl soggetto, di per s\u00e9 insignificante, viene trattato dall'artista con grande raffinatezza cromatica ma anche visiva. Goya, infatti, applica il colore con grande spontaneit\u00e0, mostrandosi memore della lezione italiana di Corrado Giaquinto; le campiture, analogamente, sono larghe e squillanti, elemento inconsueto per una pittura di corte. Con la sua luminosit\u00e0, vivificata dai rossi, gialli e azzurri disciolti, \"Il parasole\" \u00e8 impregnata di una grande \"joie de vivre\", allusione abbastanza esplicita all'illuminato regno di Carlo III di Spagna. Particolare interessante di questo cartone \u00e8 l'uso del rosso puro: l'impiego di un colore primario direttamente sulla tela, senza alcuna preparazione sulla tavolozza, prelude infatti gli sviluppi futuri della pittura romantica, se non addirittura di quella impressionista."}
{"id": "1454287", "revid": "111516730", "url": "https://it.wikipedia.org/wiki?curid=1454287", "title": "Amore mio (Paola &amp; Chiara)", "text": "Amore mio \u00e8 un brano musicale di Paola &amp; Chiara, pubblicato nel 1997 come secondo singolo estratto dall'album di debutto \"Ci chiamano bambine\" dall'etichetta discografica Columbia.\nIl brano \u00e8 stato scritto dalle stesse Paola &amp; Chiara e prodotto da Phil Palmer."}
{"id": "1454290", "revid": "1573940", "url": "https://it.wikipedia.org/wiki?curid=1454290", "title": "Satyrini", "text": "I Satyrini , sono una trib\u00f9 di lepidotteri Nymphalidae appartenenti alla sottofamiglia Satyrinae."}
{"id": "1454291", "revid": "38120", "url": "https://it.wikipedia.org/wiki?curid=1454291", "title": "Ti vada o no", "text": ""}
{"id": "1454294", "revid": "2184720", "url": "https://it.wikipedia.org/wiki?curid=1454294", "title": "Per te (Paola &amp; Chiara)", "text": "Per te \u00e8 un brano musicale di Paola &amp; Chiara, pubblicato come singolo nel 1998 dall'etichetta discografica Columbia.\nIl brano \u00e8 stato presentato al Festival di Sanremo 1998 un anno dopo la vittoria ottenuta l'anno precedente nella categoria \"Nuove proposte\" con il loro brano di debutto \"Amici come prima\". Con \"Per te\" si piazzano al 16\u00ba posto. \n\"Per te\" viene inclusa nella riedizione dell'album \"Ci chiamano bambine\", messa in commercio in concomitanza con il Festival.\nIl brano \u00e8 stato scritto da Paola &amp; Chiara e prodotto da Massimo Luca."}
{"id": "1454295", "revid": "1534511", "url": "https://it.wikipedia.org/wiki?curid=1454295", "title": "Gerardus 't Hooft", "text": "Gli \u00e8 stato intitolato l'asteroide 9491 Thooft, di cui ha scritto una costituzione per i futuri abitanti. Ha vinto la medaglia Lorentz nel 1986. Insegna fisica teorica all'Universit\u00e0 di Utrecht nei Paesi Bassi.\nIl suo prozio Frits Zernike fu premio Nobel per la fisica. Il cognome 't Hooft significa \"la testa\" ('t \u00e8 un'abbreviazione per \"het\")."}
{"id": "1454296", "revid": "32698", "url": "https://it.wikipedia.org/wiki?curid=1454296", "title": "'t Hooft", "text": ""}
{"id": "1454299", "revid": "287204", "url": "https://it.wikipedia.org/wiki?curid=1454299", "title": "Encefalopatia del pugile", "text": "Lencefalopatia del pugile \u00e8 un danneggiamento neuropsicologico dello sportivo praticante lo sport del pugilato. Durante la carriera sportiva del soggetto, nel corso di anni, le continue sollecitazioni del corpo, sottoposto a violenti impatti, possono alla fine essere evidenziati con disturbi cognitivi e gravi lesioni interne quali l'edema cerebrale.\nEsami.\nPer studiare i danni ricevuti sono utili, ad esempio, gli esami di neurodiagnostica (TAC, FMRI, PET, ecc.) e i test psicodiagnostici quali il WAIS di Wechsler e il Bender Visual Motor Gestalt Test. \nSintomatologia.\nPerdita di memoria a breve termine, disartria, diminuzione delle capacit\u00e0 motorie e cognitive, parkinsonismo."}
{"id": "1454304", "revid": "767487", "url": "https://it.wikipedia.org/wiki?curid=1454304", "title": "Jacques Higelin", "text": "Fu noto e apprezzato per le sue qualit\u00e0 di \"com\u00e9dien\", ovvero di artista eclettico e a tutto tondo. Collabor\u00f2 in incisioni discografiche con Dan Ar Braz e Brigitte Fontaine. Con quest'ultima e con l'attore e fantasista francese Rufus scrisse nel 1966 il testo teatrale \"Maman j'ai peur\".\nBiografia.\nHigelin era originario della Seine-et-Marne ed era di padre alsaziano e madre belga. Fu un ottimo polistrumentista, capace di suonare indifferentemente pianoforte, accordeon, violino, armonica a bocca.\nArtisticamente appartenne alla generazione successiva a quella dei classici artisti francesi, come Georges Brassens, Jacques Brel e L\u00e9o Ferr\u00e9. La sua carriera ebbe inizio a met\u00e0 degli anni sessanta con incisioni di canzoni di Boris Vian.\nDiplomatosi al collegio La Paix-Notre Dame di Chelles, inizi\u00f2 a frequentare poco pi\u00f9 che adolescente il mondo dello spettacolo. Nel 1959, avvicinandosi alla professione di controfigura, conobbe sul set del film \"Le Bonheur est pour demain\", il chitarrista Henri Crolla, amico di Jacques Pr\u00e9vert e di Paul Grimault, ma anche di Marcel Mouloudji e Yves Montand. Fu lo stesso Crolla - con il quale Higelin and\u00f2 a vivere per qualche tempo - a invitarlo ad esprimere il proprio talento attraverso la canzone.\nNei primi anni sessanta, mentre frequentava la scuola d'arte drammatica di Ren\u00e9 Simon, Higelin comp\u00ec un ulteriore passo avanti nella carriera di musicista grazie all'incontro con Pierre Barouh, musicista e ideatore dell'etichetta discografica \"Saravah\". Ebbe cos\u00ec modo di incidere i suoi primi lavori al fianco di Brigitte Fontaine, Rufus, Areski Belkacem, Elisabeth Wiener.\nDopo un'interruzione di un paio di anni per compiere il servizio militare nell'esercito francese, una risoluta virata verso un repertorio maggiormente rock avvenne nei successivi anni settanta, in particolare con la pubblicazione dell'album \"BBH 75\" (del 1974) che gli garant\u00ec la grande notoriet\u00e0 in Francia.\nNel 1977 inizi\u00f2 a collaborare con Charles Trenet, al quale dedicher\u00e0 uno spettacolo nella stagione teatrale 2004-2005 - \"Higelin enchante Trenet\" - il cui materiale di registrazione sarebbe poi confluito in un DVD pubblicato dalla EMI.\nCome compositore Higelin fu autore di numerose canzoni - scritte particolarmente negli anni ottanta - che portarono alla realizzazione di apprezzati album come \"Champagne pour tout le monde ...\" e \"... et Caviar pour les autres\" (1979), \"Higelin \u00e0 Mogador\" (1981) e \"Tomb\u00e9 du ciel\" (1988), con la canzone omonima che \u00e8 considerata uno fra i suoi maggiori successi.\nNel suo percorso artistico scandagli\u00f2 quasi tutti gli aspetti dell'animo umano, dall'amore al sesso, dalla violenza alla morte, temi affrontati spesso con ardore teatrale; Higelin nondimeno si appoggi\u00f2 talvolta a toni di limpida semplicit\u00e0.\nMolte delle sue canzoni - particolarmente alcune della prima fase della sua carriera - furono osteggiate dalle stazioni radio francesi per il loro contenuto politico non sempre apprezzato dall\"'establishment\" discografico e radiofonico, tuttavia essere finirono per diventare una sorta di \"leit motiv\" per i movimenti vicini alla sinistra radicale.\nNel 2007 gli venne assegnato il Premio Tenco per le sue interpretazioni che nel corso della carriera - secondo la motivazione del riconoscimento - ne avevano fatto un \"bluesman\" e \"chansonnier\" in grado di coniugare la tradizione francese con le moderne suggestioni cosmopolite e le contaminazioni linguistiche della canzone contemporanea.\nMuore il 6 aprile 2018 dopo aver combattuto contro il cancro all'et\u00e0 di 77 anni.\nVita privata.\nSposato con Kuela, era padre di Ken Higelin, attore, di Izia Higelin, cantante, e di Arthur H, anch'egli cantautore popolare in Francia,"}
{"id": "1454307", "revid": "116016007", "url": "https://it.wikipedia.org/wiki?curid=1454307", "title": "Banqueting", "text": "Banqueting \u00e8 un termine di origine inglese che si riferisce all'attivit\u00e0 di preparazione di cibi e bevande nell'organizzazione di banchetti. Indissolubilmente legato all'attivit\u00e0 di catering che si occupa di tutte le operazioni di approvvigionamento di alimenti.\nTuttavia c'\u00e8 spesso molta confusione tra questi due tipi di attivit\u00e0 della ristorazione e il termine \"catering\" pu\u00f2 essere usato comunemente per comprendere anche attivit\u00e0 di \"banqueting\" o come suo sinonimo.\nQuesto tipo di servizio pu\u00f2 essere svolto all'interno di sedi abituali e circoscritte, come nel caso del servizio di banqueting realizzato all'interno di hotel, centri congressi, sale per banchetti, oppure in sedi individuate di volta in volta per ospitare eventi particolari, quali spiagge, ville, palazzi, castelli o dimore storiche."}
{"id": "1454312", "revid": "1798099", "url": "https://it.wikipedia.org/wiki?curid=1454312", "title": "Nuraghe Losa", "text": "Il nuraghe Losa, situato nelle campagne del comune sardo di Abbasanta, \u00e8 uno dei pi\u00f9 importanti e meglio conservati monumenti nuragici.\nStoria.\nIl mastio risale al XV-XIII secolo a.C., mentre il bastione, l'antemurale e la cinta muraria risalgono al XIII-fine XII.\nGi\u00e0 nella prima Et\u00e0 del ferro i reperti evidenziano una frequentazione del sito in diminuzione che per\u00f2 non cadde del tutto in disuso.\nFu utilizzato anche per scopi funerari come attestano i reperti del VII-VIII secolo.\nScavo.\nI primi scavi del sito vennero condotti da Leon Gouin negli anni ottanta del XIX secolo e poi da Filippo Vivanet, coadiuvato da Filippo Nissardi, dal 1890 e riguardarono il bastione.\nNel 1915, Antonio Taramelli condusse una nuova campagna di scavi riportando alla luce nuove strutture ed il villaggio circostante. Negli anni cinquanta Giovanni Lilliu esamin\u00f2 i reperti rinvenuti dagli scavi precedenti.\nNegli 'anni 70 Ferruccio Barreca condusse ulteriori scavi e interventi di restauro, rendendo cos\u00ec visitabile il monumento.\nDal 1989 al 1994 sono state condotte ulteriori indagini sul mastio ed il bastione.\nContesto ambientale e collocazione geografica.\nSituato a 304 su un altopiano di roccia basaltica non molto lontano dal centro abitato di Abbasanta, \u00e8 ben visibile percorrendo la SS 131 Cagliari-Sassari presso l'innesto stradale per Nuoro-Olbia (SS 131 bis). Nelle vicinanze sono presenti anche i resti di una tomba dei giganti.\nDescrizione.\nStruttura del nuraghe.\nCostruito interamente in roccia basaltica, il nuraghe Losa \u00e8 costituito da un mastio centrale e da un bastione trilobato a sua volta circondato da un antemurale.\nTutto il complesso nuragico, compreso il villaggio, \u00e8 circondato da una cinta muraria vagamente ellissoidale di 172 x 268 m."}
{"id": "1454316", "revid": "599013", "url": "https://it.wikipedia.org/wiki?curid=1454316", "title": "Ricardo Jim\u00e9nez Mart\u00edn", "text": "Carriera.\nHa legato buona parte della sua carriera all'. Nella stagione 2005-06 gioca con l'Albacete per poi passare alla formazione di Caravaca conducendola alla promozione in Division de Plata. Con la Nazionale di calcio a 5 della Spagna ha vinto la medaglia d'Oro al FIFA Futsal World Championship 2000. Inizialmente escluso dalla lista definitiva dei convocati, in seguito agli infortuni a breve distanza di Amado e Mart\u00edn, Jim\u00e9nez fu richiamato d'urgenza nella seconda fase della competizione, laurendosi a tutti gli effetti campione del mondo. Con le furie rosse ha disputato in totale 22 incontri senza realizzare reti."}
{"id": "1454323", "revid": "123205410", "url": "https://it.wikipedia.org/wiki?curid=1454323", "title": "Episodi di One Tree Hill (quarta stagione)", "text": "La quarta stagione della serie televisiva One Tree Hill \u00e8 andata in onda negli USA dal 27 settembre 2006 al 13 giugno 2007 su The CW. In Italia \u00e8 stata trasmessa dal 23 ottobre al 20 novembre 2007 su Rai 2.\nIl primo episodio della quarta stagione della serie riprende i fili del racconto esattamente da dove questo si era interrotto nella stagione precedente, ma la presenza della voce fuori campo di Lucas ripresenta tutti i personaggi e riassume quanto accaduto fino a quel momento, quasi come se l'episodio fosse un nuovo \"pilot\". Questa scelta \u00e8 stata voluta da Mark Schwahn in quanto l'episodio \u00e8 stato il primo ad andare in onda sulla The CW dopo la chiusura della rete The WB che aveva trasmesso le prime tre stagioni della serie. Poich\u00e9 il nuovo network avrebbe trasmesso anche in regioni degli Stati Uniti in cui non si riceveva la WB, questa scelta intendeva favorire il nuovo pubblico e invitarlo a seguire la serie.\nTree Hill: un posto come tanti.\nTrama.\nNathan dopo l'incidente che ha concluso la terza stagione finisce in ospedale insieme a Rachel e a Cooper la cui vita \u00e8 appesa ad un filo. Il primo \u00e8 preda di continui flashback dell'incidente e non riesce a vivere serenamente l'inizio della sua vita coniugale. Brooke decide di lasciare Lucas rendendosi conto che non \u00e8 stato tanto l'aver saputo che ha baciato Peyton ad averla fatta disinnamorare di lui, quanto pi\u00f9 il non aver sentito la sua mancanza come partner dopo le sue continue disattenzioni dopo la morte dello zio Keith. Peyton intanto scopre di avere un fratellastro, Derek, di cui viene fatta menzione in una lettera che la ragazza trova in un vinile dei Led Zeppelin, il disco preferito della defunta madre. In ospedale Rachel viene interrogata perch\u00e9 sospettata di aver causato l'incidente ma riesce a cavarsela e si rende conto di essere perdutamente innamorata di Cooper che per il momento \u00e8 in coma. Capisce anche di essere sola e che il suo comportamento ha allontanato tutte le persone che le volevano bene; l'unica a rimanerle legata sembra essere Brooke. Deb, la madre di Nathan. \u00c8 sempre pi\u00f9 dipendente dalle pastiglie mentre il marito \u00e8 occupato a coprire con la vernice rossa una scritta sulla parete della sua casa che lo addita ad assassino. L'episodio si conclude con la scena che vede Brooke e Haley da una ginecologa che conferma che una delle due \u00e8 incinta.\nPaura dell'ignoto.\nTrama.\nDurante una normale giornata di lavoro al Karen's caf\u00e8, Haley si accorge del comportamento strano di Deb la quale tiene una pistola in tasca dalla quale parte un colpo, per fortuna senza colpire nessuno. Dopo questo fatto allarmante Karen, Nathan, Haley e Dan cercano di convincere la donna a disintossicarsi riunendosi nella sua abitazione, ma lei non ha intenzione di accettare la sua malattia n\u00e9 l'aiuto di chi le vuole bene. Peyton e Lucas passano molto tempo insieme e i sentimenti della ragazza traspaiono nonostante Lucasa non se ne accorga, troppo preso a riprendersi dalla rottura con la sua ex migliore amica. Brooke dice inutilmente a Rachel di non essere incinta, ma Rachel le consiglia di abortire lo stesso e la povera ragazza \u00e8 breccia di un gruppo di ragazze che le intimano di non concedersi pi\u00f9 a nessuno, oltre agli sguardi curiosi e indagatori dei compagni di scuola. Cooper si sveglia dal coma e parlando con Rachel salta fuori che il giorno dell'incidente lei ha mentito circa la sua gravidanza e lui l'allontana in malo modo sparendo di scena; per riprendersi la ragazza fa un servizio fotografico per Maxim posando in biancheria intima. Inoltre, dopo la dipartita di Cooper, la rossa sembra vedere gli stessi tratti distintivi in Nathan, suo nipote, e sembra decida a provarci con lui. Peyton si filma sul computer parlando a un ipotetico fratello nella speranza che lui visualizzi il messaggio e la contatti. Nel frattempo sta sempre di pi\u00f9 con Lucas cercando di aiutarlo a riconquistare Brooke, nonostante non sia ci\u00f2 che desideri, ma Brooke vede nella loro vicinanza la conferma di aver fatto bene a lasciarlo e di averlo perso per sempre. Dan inspiegabilmente buono sistema una vecchia culla di Lucas per il nuovo figlio che Karen aspetta, l'ultimo regalo di Keith. Skills, l'amico d'infanzia di Lucas, gli chiede se pu\u00f2 domandare al coach di inserirlo nella squadra e mettere una buona parola per lui. Di ritorno a casa, sul ciglio della porta di casa Peyton trova ad aspettarla un giovane biondo che gli dice essere il fratello Derek e di averla trovata dopo aver visto il suo video su internet.\nCuori che si aprono, cuori che si chiudono.\nTrama.\nRachel organizza una festa a casa sua, nel frattempo l'allenatore dopo i suggerimenti di Lucas aggiunge in squadra Skills.\nAll'inizio della partita Nathan sembra in forma, invece perdono la partita per via dei ricorrenti ricordi dell'incidente; il giovane non si crede un eroe per aver salvato Cooper e Rachel. Skills si lamenta e non vorrebbe giocare, ma l'allenatore decide di farlo giocare ugualmente. Mouth confessa i suoi sentimenti a Rachel, ma lei gli dice che lo considera solo un amico al che lui si ubriaca e si addormenta su una panchina. Nathan dice a Haley che \u00e8 pronto per andare avanti e non pensare pi\u00f9 all'incidente. Lucas dice a Brooke che non prova niente per Peyton, che vuole stare con lei e che non gli interessa che baci il fratello di Peyton solo per ripicca. Al termine della festa Brooke e Rachel stanno raccogliendo le bottiglie e Rachel dice a Brooke che lei \u00e8 incinta e che \u00e8 meglio che abortisca, ma Brooke le dice che non e vero. Mouth \u00e8 sulla panchina e sente la conversazione.\nCasualit\u00e0 e coincidenza.\nTrama.\nKaren, Nathan, Haley e Dan cercano di convincere Deb a disintossicarsi. Brooke dice inutilmente a Rachel di non essere incinta, ma Rachel le consiglia di abortire. Rachel fa un servizio fotografico per Maxim. Lucas si insospettisce per le continue fotografie che Derek fa a Peyton. Nathan scambia la macchina con una moto ma Haley non approva. Shelly a scuola cerca di convincere Brooke ad unirsi al gruppo delle \u201cRagazze oneste\u201d. Shelly rivela a Brooke di non essere vergine. Dan confessa di aver spinto lui suo fratello ad entrare a scuola ad una psichiatra durante una seduta e le confessa anche di aver visto Keith tenere in braccio Lucas appena nato, e che quella \u00e8 stata la causa del suo odio nei suoi confronti. Whitey e Karen vogliono far rigiocare in squadra Lucas, ma lui rifiuta. Peyton confessa a Derek i suoi sentimenti per Lucas e lui le mente per tenerla per s\u00e9. Deb licenzia Karen dal Tric. Dan cerca di convincere Lucas a tornare a giocare, e beve un caff\u00e8 con Karen. Derek dice a Peyton della gravidanza di Brooke mentendo su quello che ha detto Lucas a Brooke alla festa dopo. Lucas chiarisce con Peyton e comincia a sospettare di Derek. Quest'ultimo ruba la giacca di Peyton e la fa indossare a casa ad una prostituta, e si fa tatuare sulla schiena il disegno dell'angelo della morte fatto da Peyton. Brooke parla con Shelly che le confessa di aver abortito e che se ne pente ancora. Brooke vuole che Haley confessi di essere lei quella incinta. Haley lo confessa a Lucas che la tranquillizza. Nathan va al ponte dell'incidente con Rachel e lei ammette di aver visto Keith il giorno dell'incidente.\nSorprese.\nDopo che Haley ha confessato a Lucas di essere incinta lui insiste nel voler star vicino sia a lei che alla madre Karen; in ospedale incontra la prostituta con il giaccone di Peyton picchiata a sangue e si allarma. Riporta il giaccone a Peyton e le racconta dove l'ha trovato e le rivela di essere preoccupato. Lucas va alla polizia per scoprire chi \u00e8 Derek. Haley racconta a Nathan di essere incinta e lui arrabbiato se ne va da Rachel che ci prova con lui e gli rivela di non avergli mentito su Keith. Brooke \u00e8 felice di dire a tutti che lei non \u00e8 incinta ma nel farlo rivela a tutta la scuola che ad esserlo \u00e8 Haley. Lei va dal padre di Nathan per dirgli della gravidanza e lui si mostra felice, mentre Nathan va dalla madre per dirgli della sua nuova opportunit\u00e0 come giocatore, ma non della gravidanza. Dan va da Nathan a dirgli che lui ha ragione ad essere terrorizzato dalla gravidanza e di intimare a Haley di non ostacolare le sue scelte future riguardo al basket usando come scusa il nuovo nascituro. Nathan confessa ad Haley di essere terrorizzato e che vuole che lei scelga di aiutarlo ad andare alla Duke. La polizia chiama Lucas per dirgli di aver catturato Derek che in realt\u00e0 si mostra essere un altro ragazzo ed il vero fratellastro di Peyton. Alla conferenza Nathan confessa che il suo sogno \u00e8 la Duke ma che \u00e8 pi\u00f9 importante il suo futuro con la famiglia, Haley ascolta il discorso in tv ed \u00e8 felicissima mentre Dan \u00e8 profondamente deluso. Lucas chiama Peyton proprio mentre Derek arriva a casa sua, Lucas arriva in tempo e i due iniziano a lottare e a salvare la situazione arriva il vero fratello, anche se alla fine il falso Derek riesce a scappare. Rachel iscrive Brooke su un sito per incontri mentendo sul suo nome e sulla sua et\u00e0 e quando glielo rivela Brooke mediante il sito incontra un uomo con il quale ha una storia di una notte e che pensa di non rivedere mai pi\u00f9.\nUna mano amica.\nPeyton si \u00e8 barricata in casa per la paura e Lucas le sta vicino consigliandole di chiamare il padre e di non pensare a cosa si dice a scuola, cos\u00ec lei si rintana sempre in casa sua tanto che tutti pensano stiano insieme. La ragazza cerca di avere contatti con il vero fratello, che si scopre essere un marine, ma questi si rifiuta cos\u00ec Lucas interviene facendogli capire che lei ha bisogno di lui. Cos\u00ec il vero Derek l'aiuta nell'affrontare fisicamente una violenza fisica e difendersi, ma poi se ne va confessando a Lucas che la terr\u00e0 d'occhio. Brooke nonostante tutti i problemi con Peyton si preoccupa per lei nonostante chieda a Haley di non riferirglielo. Natan e Haley parlano del loro futuro familiare ed economico e a creare problemi arriva un allibratore, Donten, che vuole convincere Nathan a truccare delle partite in cambio di un aiuto economico e lui \u00e8 tentato, soprattutto dopo che il padre ha rifiutato di aiutarlo. Haley a causa di tutti i problemi crede di non poter andare avanti con la gravidanza ma Karen l'aiuta dandole il suo vecchio posto da cameriera e standole vicino. Brooke scopre che il ragazzo al quale aveva mentito sull'et\u00e0 \u00e8 il suo nuovo professore di inglese: Rachel le fa da spalla per aiutarla ad affrontarlo, ma lui si mostra comunque interessato e decidono di avere una relazione segreta. Brooke mente anche a Rachel che non si lascia ingannare. Lucas nonostante il problema al cuore torna a giocare per 15 minuti a partita e rientra cl numero della maglia d Keith.\nRiferimenti a una canzone dei nirvana\nRicatti e tradimenti.\nHeley comunica a Nathan che andr\u00e0 alla Duke con lui perch\u00e9 l'hanno ammessa. Intanto, per\u00f2, Nathan deve dei soldi all'allibratore che gli era andato incontro economicamente in apparenza senza volere niente di particolare in cambio; ora gli rivela ne vuole il doppio come risarcimento e che se non pu\u00f2 dargli quella cifra allora dovr\u00e0 vincere la partita alle sue condizioni, con nove punti di scarto. Lucas li vede discutere e sospetta qualcosa. Peyton \u00e8 ancora terrorizzata dal finto Derek e lo vede ovunque, e il vero fratello la continua ad aiutare in maniera dura, esortandola a vincere le proprie paure e ad uscire dalla barriera che ha costruito attorno a s\u00e9 come forma di difesa. Brooke d\u00e0 il via alla sua sfilata di moda che si dimostra un successo. Mouth viene avvicinato da una modella che gli propone una serata con le sue amiche ma la stessa serata Mouth dovrebbe passarla con l'amica delle cronache sportive che ha dimostrato una palese cotta per lui. Il ragazzo non sa decidersi. Rachel sembra provarci con il professor Nik, per poi andare da Booke e dirle che l'uomo ci ha provato con lei. Brooke viene convocata dal preside, che \u00e8 stato informato da Rachel della relazione fra lei e il professore che mette a repentaglio il suo lavoro. Cos\u00ec si reca a casa dell'uomo per chiarire la situazione e capire se ci abbia realmente provato con Rachel e lo scopre a letto con una modella. Infuriata con lui e con s\u00e9 stessa per aver creduto in lui, gli d\u00e0 due schiaffi e si reca da Rachel per scusarsi per non averle creduto.\nUna seconda occasione.\nTrama.\nDerek dice a Peyton di dare una possibilit\u00e0 a Lucas rivelandogli finalmente ci\u00f2 che prova per lui e facendo un primo passo invitandolo al ballo, ma anche Brooke vorrebbe riavvicinarsi a lui dopo la delusione avuta dalla fallita relazione con il professore Nick. Per farlo chiede a Lucas di accompagnarla al ballo e lui accetta e un minuto dopo Peyton gli fa la medesima proposta, ma lui le spiega che ha gi\u00e0 accettato l'invito della sua ex amica. Nel frattempo, Rachel chiede a Haley di farle da tutor quando scopre che sta per perdere l'anno per colpa di un'insufficienza in matematica. Nathan ha sempre pi\u00f9 problemi con l'allibratore Daunte, il quale gli intima di perdere la finale oppure gli spezzer\u00e0 una gamba impedendogli di giocare a basket per il resto della sua vita. Chiede aiuto al padre, raccontandogli il casino nel quale si \u00e8 cacciato. Questi si reca dai due allibratori cercando un accordo ma questi minacciano di fare del male ai suoi cari; impotente, Dan dice a Nathan di perdere la partita. Dan chiede a Karen di andare con lui al ballo in veste di amici anche se \u00e8 palese che l'uomo stia cercando di riavvicinarsi sentimentalmente a lei. Dopo un discorso commovente da parte del coach, tutti riflettono sui propri sentimenti. Derek, che ha accompagnato Peyton al ballo sicuro che necessitasse di un supporto morale, le spiega che deve partire per una missione e lei, in lacrime, le dice che il famoso disegno \"people always leave\" dopotutto non \u00e8 da nascondere, visto che ancora una volta una persona a lei cara l'abbandona. Lui le spiega che non appena potr\u00e0 torner\u00e0 da lei. Ala fine del ballo Lucas riaccompagna Brooke a casa e le dice che si \u00e8 reso conto che non \u00e8 lei la ragazza della sua vita. Lei gli fa capire che \u00e8 lo stesso per lei ma poi, rimasta sola, si siede sui gradini di casa a sfogliare un album fotografico di lei e Lucas. Alla fine della giornata Peyton sveler\u00e0 i suoi sentimenti a quest'ultimo, il quale rimarr\u00e0 sbigottito e la lascer\u00e0 senza una risposta.\nLa finale.\nTrama.\nC'\u00e8 la finale per i Ravens, nonch\u00e9 l'occasione per coronare il sogno di una vita per il coach Whitey Durham. Lucas, scoperto cos'ha fatto il fratello e cos'ha intenzione di fare quella sera, gli dichiara la sua delusione. Nathan sta rimuginando se perdere davvero la partita per volere dei suoi aguzzini oppure no, ma quando questi lo aggrediscono finendo quasi per spaccargli una gamba la sua decisione sembra ormai obbligata. Rachel e Haley iniziano le ripetizioni ma la prima non sembra realmente intenzionata a migliorare, ma piuttosto mira alla chiave di Haley che d\u00e0 accesso a un armadio contenente i test di matematica, cos\u00ec da potersi preparare per tempo e superarli senza problemi. Karen convince Deb ad andare con lei a vedere la partita del figlio, ma quando in macchina la trova addormentata per colpa dei farmaci cambia direzione e la riporta alla clinica, poi risale in macchina e raggiunge il campo. Prima della partita Haley si sente male e, dopo una visita in ospedale, scopre il sesso del bambino: un maschietto. Dopo che Dan ha detto a Nathan di perdere la partita perch\u00e9 impossibilitato ad aiutarlo, questi sembra intenzionato a fare come gli \u00e8 stato intimato e per evitare di perdere Lucas non prende le sue medicine e cerca di giocare al massimo per non perdere. Alla fine del primo tempo Haley informa Nathan del sesso del bambino e questi, felice e desideroso di non deludere i suoi cari, decide di vincere la partita e con l'aiuto di Lucas ci riesce. A fine partita trova il coraggio di ricambiare l'amore di Peyton, sembra essere arrivato un lieto fine ma all'uscita dal campo Duante investe tragicamente Haley. Nello stesso momento Lucas ha un attacco cardiaco e vengono trasportati entrambi d'urgenza in ospedale.\nVero amore.\nTrama.\nOrmai guarito dall'infarto Lucas torna a scuola e alla vita di sempre mentre Haley, dopo l'operazione, \u00e8 ancora convalescente a casa, ma Nathan si prende amorevolmente cura di lei e tutto sembra essere tornato alla normalit\u00e0. Ma, ovviamente, non \u00e8 cos\u00ec. Brooke e Rachel entrano furtivamente nella scuola di sera per rubare i test di matematica (visto che la prima ha preso una F nell'ultimo e rischia di perdere l'anno) ma vengono sorprese dal preside cos\u00ec, per non ammettere ci\u00f2 che hanno fatto, mentono dicendo di essere l\u00ec per entrare nella cerchia delle \"Ragazze oneste\" e per sostenere la bugia sono costrette ad iscriversi davvero. Lucas avverte un distaccamento da parte di Peyton che pur essendo innamorata di lui fatica ad esternare i suoi sentimenti in pubblico. Successivamente confider\u00e0 ad Haley che il suo comportamento \u00e8 dettato dal fatto che, siccome tutte le persone a cui vuole bene per un motivo o per l'altro si allontanano da lei, teme che possa succedere anche con Lucas. A fine episodio la ragazza riuscir\u00e0 a superare questo ostacolo e a vivere serenamente la sua nuova storia con Lucas. Deb, la madre di Nathan, riesce a scappare dalla clinica dove \u00e8 stata ricoverata e si reca in casa del figlio alla ricerca di pastiglie. Dan \u00e8 in prigione, incriminato per omicidio di secondo grado e riceve la visita di Nathan che gli dice di non preoccuparsi perch\u00e9 ha intenzione di accollarsi le sue responsabilit\u00e0. Il padre, per\u00f2, cerca di dissuaderlo dal confessare la verit\u00e0, sar\u00e0 lui a dichiararsi colpevole dell'omicidio di Duante per proteggere il futuro del figlio, della consorte e del bambino che porta in grembo. Per Nathan la vicenda ha un peso insostenibile cos\u00ec decide di confidarsi con Haley che reagisce alla cruda verit\u00e0 andandosene di casa e recandosi da Lucas, ma alla fine della puntata Nathan va a trovarla da Karen e riesce a parlarle, e lei decide di tornare a casa.\nFelicit\u00e0 fugace.\nTrama.\nSkills propone a Nathan un concorso di ballo che comporta lo strep tease, per il quale \u00e8 previsto un premio di 1000 dollari che fanno gola al giovane atleta che sta attraversando un difficile periodo a livello di soldi. Haley \u00e8 in crisi perch\u00e9 non ha niente da mettere per il ballo, e la pancia ingrossata non le permette di usufruire dei vecchi abiti, cos\u00ec Nathan partecipa al concorso assieme a Skills e a Mouth e vincono; con i soldi acquista un vestito premaman ad Haley. Intanto Brooke incontra Chase, che si \u00e8 appena trasferito in citt\u00e0 e fa parte del gruppo dei Ragazzi Onesti, gruppo dal quale Rachel viene espulsa in seguito alla visione di un video dove la ragazza di toglieva maglietta e reggiseno davanti ad altre persone. A Brooke non va gi\u00f9 che Chase non la degni di uno sguardo e chiede consiglio a Mouth che in quel momento fa la conoscenza di Shelly, la ragazza che ha fondato le Ragazze Oneste, e si prende una cotta per lei. Lucas e Peyton si recano al cimitero e qui Lucas ha un flashback e gli viene il dubbio che Keith non sia stato ucciso dal suo vecchio amico ma da qualcun altro, un dubbio che successivamente espone alla madre, turbandola. Karen si sta avvicinando sempre di pi\u00f9 a Dan e Deb, vedendoli, le intima di stargli lontano per non soffrire una seconda volta. Quest'ultima ha un acceso scontro con l'ex marito e successivamente viene respinta per l'ennesima volta dal figlio. Questo, in aggiunta alla sua dipendenza da farmaci, la fa sprofondare nella disperazione e cerca di togliersi la vita ingerendo le pastiglie. Brooke, che copiando ha preso una A a un compito in classe, per questa ragione viene avvicinata da Chase che le chiede di darle ripetizioni e in cambio la porter\u00e0 a cena. Nel frattempo il preside ha scoperto che sono stati sottratti illegalmente i test e avvisa che quando scoprir\u00e0 il colpevole questi verr\u00e0 espulso dalla scuola. Alla fine della cena con Chase, Brooke si mette con lui, mettendo in conto che essendo un Ragazzo Onesto non potr\u00e0 avere da lui pi\u00f9 di un bacio. Dan e Karen stanno cenando a casa di lei che lo informa dell'idea di Lucas che lo zio non sia stato ucciso dal compagno di classe.\nUna lezione particolare.\nTrama.\nAl liceo di Tree Hill un professore decide di far fare una lezione particolare ai ragazzi. Ognuno, pescando dal cappellino di Nathan, trover\u00e0 il nome della persona con cui dovr\u00e0 passare 50 minuti della giornata esponendosi reciprocamente delle domande per conoscersi meglio e, al termine dell'esercizio, scattarsi una foto per come l'altro gli appare dopo averlo conosciuto meglio. Shelly, capo delle Ragazze Oneste, pesca Mouth dopo averlo definito uno \"sfigato\". Rachel dovr\u00f2 stare con Bevin, Haley con Skills, Glenda con Lucas. Brooke aveva pescato il nome di Nathan ma Peyton, che aveva pescato Chase il nuovo ragazzo \"che fa parte degli onesti\" di cui Brooke ha simpatie particolari, lo scambia con lei cos\u00ec Peyton va con Nathan e Brooke con Chase. Ogni coppia si scambia paure, ricordi del passato, sogni e pensieri per il futuro e segreti, scoprendo che sino a quel momento si erano dimostrati molto superficiali gli uni con gli altri. Molti imparano qualcosa dall'altro compagno. Brooke decide di non avere pi\u00f9 segreti infatti svela a Chase i suoi sentimenti e gli sbagli che ha commesso con lui e alla fine si scambiano un bacio. Anche tra Shelly e Mouth nasce una cert\u00e0 intimit\u00e0. Peyton dice a Nathan di pensare un po' di pi\u00f9 a s\u00e9 stesso. Haley comunica a Skills che il ragazzo ha ricevuto una borsa di studio per il college e Lucas decide di far legger a Glenda la bozza del manoscritto su cui sta lavorando.\nTutto in una notte.\nTrama.\nMentre fervono i preparativi per il ballo, Nathan va a trovare sua madre Deb nella clinica in cui \u00e8 ricoverata. Scopre che \u00e8 sobria da tre settimane ma \u00e8 comunque molto duro con lei. Dan intanto accompagna Lucas ad acquistare lo smoking per il ballo e decide di regalarglielo. Quando Dan riaccompagna a casa Lucas, Karen ascolta una loro conversazione e si convince che Dan stia davvero cambiando. Haley propone a Nathan di trasferirsi nella casa di Deb per risparmiare i soldi dell'affitto e per controllare che Deb rimanga sobria. Nathan accetta e porta Mouth (che intanto \u00e8 stato mollato da Shelly) e Skills con s\u00e9 a casa, per gettare via tutti i medicinali e le bottiglie di alcolici di Deb. A scuola si scopre che i test di matematica sono stati rubati, quindi il professore decide di sottoporre gli studenti ad un test a sorpresa per far venire allo scoperto il colpevole: Brooke passa il test e riceve le scuse del preside che aveva sospettato di lei, Rachel no e si costituisce. In realt\u00e0 lo fa per aiutare Brooke a realizzare il suo sogno: produrre una linea di abbigliamento per Victoria's Secrets. Hailie viene convocata nell'ufficio del preside, che decide di sollevarla dal suo incarico di tutor perch\u00e9 era lei la responsabile della chiave dell'armadietto da cui sono stati rubati i test.\nNathan organizza una festa a casa di Deb, invitando tutti gli studenti di Tree Hill. Mouth perde la sua verginit\u00e0 con Shelly, che poi scappa via in lacrime lasciandolo nuovamente solo. Haley accusa Rachel di essere stata disonesta, le versa un drink in piena faccia e le d\u00e0 uno schiaffo. Rachel tenta di reagire ma viene cacciata di casa da Skills. Brooke la segue e Rachel le rivela ci\u00f2 che ha fatto: ha sostituito il test di Brooke con il suo (corretto) perch\u00e9 non voleva impedirle di realizzare il suo pi\u00f9 grande sogno.\nLucas e Peyton decidono di fare l'amore ma, mentre sono a letto, sentono delle urla dal piano di sotto: pare che tra i vecchi filmati che tutti stanno visionando, sia comparso un film a luci rosse girato da Nathan e Peyton ai tempi della loro relazione. Con enorme sorpresa di tutti si scopre che la protagonista del filmato non \u00e8 Peyton, bens\u00ec Brooke che ne rimane a bocca aperta.\nFantasmi dal passato.\nTrama.\nL'episodio inizia con una scena di due anni prima, proprio il giorno in cui Peyton lascia per sempre Nathan e dopo poco Nathan si ritrova a letto con Brooke, entrambi ubriachi, e lui decide di filmarli salvo poi dimenticarsi dell'esistenza della cassetta contenente la registrazione. Si ritorna al presente: Brooke si ritrova con un occhio nero per il pugno che le ha dato Peyton dopo aver visto il video. Rachel viene espulsa dalla scuola per averci provato con il preside ed \u00e8 costretta a tornare dai suoi genitori lasciando per sempre Tree Hill. Intanto Haley \u00e8 ancora confusa per la questione del video e chiede a Nathan di fare una lista con tutte le ragazze con cui \u00e8 stato a letto, con sommo disappunto del ragazzo. Lui decide di consegnarle due lettere, una contenente ci\u00f2 che gli ha richiesto e un'altra dove ha segnato solo il nome della ragazza con cui l'aveva fatto e della quale era realmente innamorato, il suo. Dopo diversi ripensamenti e una chiacchierata con Deb con la quale ora dividono casa, Haley decide di riappacificarsi con Nathan e di non leggere la seconda lista. Tutti sono attivi per i preparativi del ballo: Brooke viene mollata da Chase sia per il video sia perch\u00e9 Peyton l'aveva schernita davanti a tutti e lui giorni prima le aveva fatto promettere niente pi\u00f9 sorprese. Le propone di andare ugualmente al ballo ma, finito quello, dovranno lasciarsi; Brooke le dice che preferisce andarci da sola piuttosto che accompagnata da un ragazzo a cui non importa pi\u00f9 di lei. La ragazza va a casa di Peyton per dirle che \u00e8 tutta colpa sua se Chase l'ha mollata e iniziano a litigare dandosene di santa ragione e alla fine della lite Peyton la informa che per quanto la riguarda lei \u00e8 morta. Brooke decide di invitare Mouth ad accompagnarla al ballo. Dopo lo scontro con Brooke Peyton non vuole pi\u00f9 andare al ballo, ma alla fine Lucas riesce a convincerla. Arrivata l'ora di andare al ballo suonano alla porta di Peyton, e lei elegantissima va ad aprire alla porta ma invece di Lucas si trova di fronte il falso Derek che le sferra un pugno.\nAmiche ritrovate.\nTrama.\nTutti sono al ballo ma Peyton \u00e8 a casa con il falso Derek che la porta nello scantinato e la lega ad una sedia con un bavaglio che le copre la bocca. Nel frattempo suonano alla porta: \u00e8 Lucas che, vedendo che Peyton non apre, crede non abbia voglia di andare al ballo e se ne va lasciandola ignaro di ogni cosa in bal\u00eca del falso fratello. Rachel ritorna e si reca al ballo ma il preside Turner la ferma dicendole che avrebbe chiamato la polizia se non se ne fosse andata. Lei allora invita tutti nella sua limoosine, ma l'unico ad andarci \u00e8 Mouth. Brooke decide di andare a casa di Peyton per convincerla ad andare al ballo, bussa alla porta ma non le apre nessuno. Va sul retro prende la chiave nascosta sotto una pianta ed entra. Il falso Derek si accorge di lei e l'aspetta nello scantinato. Brooke scende le scale e vedendo la porta dello scantinato aperta decide di scendere. Vede peyton tutta imbavagliata e senza neanche il tempo di dire una parola viene presa alle spalle dal falso Derek, che lega ed imbvaglia anche lei. Lucas manda uno sms a Peyton dicendole di chiamarlo ma al suo posto risponde il falso Derek che gli scrive, spacciandosi per lei, che sarebbe arrivata in ritardo. Intanto al ballo, a Dan arrivano degli strani sms dove \u00e8 scritto che Karen era consapevole del fatto che lui era l'assassino di Keith. Lui si guarda attorno ma non capisce chi possa essere a sapere la verit\u00e0, e in un primo momento pensa si tratti di Whitey. A casa di Peyton intanto, Derek va in cucina a prendere un coltello intento ad uccidere Brooke. Sceso nello scantinato la minaccia di ucciderla con il coltello per fare felice Peyton, visto che la ragazza stessa aveva detto di considerare Brooke morta. Ma Peyton gli dice di lasciare stare perch\u00e9 vuole uccidere con le sue stesse mani Brooke. Peyton lo persuade e riesce a farsi slegare, poi dandogli un bacio sulle labbra e due pugni in pieno viso a Brooke ottiene la sua fiducia riuscendo a farsi dare il coltello. Sembra che sia proprio decisa ad uccidere la Brooke, ma facendo una finta verso di lei trafigge il falso Derek facendolo cadere a terra sanguinante. Intanto cerca di slegare Brooke ma non riesce a completare l'operazione perch\u00e9 Derek si rialza in piedi e la insegue. Peyton scappando si reca verso la sua stanza dove lo aspetta e mentre Derek entra lo attacca con la macchinetta per le scosse e lo colpisce con pugni allo stomaco. Derek riesce a fermarla e la butta sul letto strappandole il vestito intenzionato a violentarla ma arriva in suo soccorso Brooke che gli d\u00e0 una bastonata sulla schiena. Le due ragazze iniziano ad attaccarlo graffiandolo e prendendolo a pugni, lo buttano fuori dalla stanza per poi riuscire a farlo cadere gi\u00f9 per le scale, lasciandolo svenuto. Lentamente scendono le scale con la paura che possa riprendere i sensi, cosa che succede; ma Peyton gli sferra un calcio che gli fa nuovamente perdere i sensi. Vengono chiamate la polizia e l'ambulanza, ora le ragazze non sono pi\u00f9 in pericolo. Dopo essersi calmate e fatte aiutare dai poliziotti e dagli infermieri decidono di andare al ballo. Intanto Mouth e Rachel sono all'aeroporto, e viene chiamato il volo di lei. Rachel chiede a Mouth di seguirla, lui le dice di no perch\u00e9 a suo parere sarebbe un suicidio andarsene pochi giorni prima del diploma, ma poi ci ripensa e parte con lei. Al ballo Dan chiama il numero da cui riceveva quegli strani sms e seguendo lo squillo della suoneria vede un cellulare illuminato a terra. Alza gli occhi e si ritrova di fronte Lucas che lo guarda con sguardo indagatore. Dan gli chiede se il cellulare fosse suo ma Lucas risponde di no. Ma chi mandava quei messaggi era ed \u00e8 un testimone dell'assassinio di Keith. Nel frattempo Peyton e Brooke arrivano al ballo e subito Brooke viene eletta reginetta.\nViaggio a Honey Grove.\nTrama.\nLucas, Peyton, Brooke, Nathan, Haley e Skills si recano nella cittadina sperduta di Honey Grove per soccorrere Mouth che \u00e8 stato arrestato per aver dormito su una panchina dopo essere scappato da Rachel, che ha le idee un po' \"confuse\" riguardo all'amore della sua vita. L'inizio del viaggio non \u00e8 dei pi\u00f9 allegri: Peyton e Brooke risentono ancora della brutta esperienza con il finto Derek e gli altri ripensano alla morte di Jimmy. Lucas sfogliando l'annuario scolastico vede la foto di Abby Brown e ha un flashback ricordando che era presente quanto Jimmy decise di togliersi la vita. A met\u00e0 strada la macchina si ferma per via di un guasto, ma per fortuna passa una roulotte dalla quale scende Chris Keller che li scorta fino a Honey Grove. Nel frattempo Mooth fa amicizia con i suoi compagni di cella, che in principio gli erano sembrati individui minacciosi e pericolosi. Una volta arrivati il gruppo si sistema in un hotel e quando Lucas ha modo di guardare nuovamente l'annuario e parlare con Skills questi lo fa riflettere su quanto fosse stato strano che Jimmy avesse avuto pena per Abby (che soffriva di diabete) decidendo di liberare lei ma non Keith che conosceva da tempo e che stimava. Queste considerazioni portano Lucas a riflettere nuovamente sui buchi di quella triste storia. Gli amici scoprono che nel villaggio \u00e8 in programma un ballo studentesco e decidono di parteciparvi, visto che il loro \u00e8 stato un fiasco completo. Dopo la festa Lucas e Peyton decidono che \u00e8 arrivato il momento di concedersi l'uno all'altra, ma prima di iniziare vengono scoperti da Brooke che rimane molto shockata. La mattina seguente nessuno si accorge che Chris Keller sta partendo, e lui capisce che non era mai stato ben accetto tra di loro. Peyton e Brooke decidono di rinsaldare la loro amicizia, rafforzandola, e la seconda rivela a Haley di aver rubato il test e che Rachel si era presa la colpa al posto suo. Haley se la prende moltissimo e durante la notte riflette sulla situazione e decide come comportarsi nei confronti dell'amica. Alla fine, il mattino seguente, propone a Brooke di trasferirsi nel suo vecchio appartamento fino alla fine dell'anno scolastico, visto che lei e Nathan andranno a stare da Deb per non dover pagare l'affitto e avere l'opportunit\u00e0 di controllarla dopo la disintossicazione. Un gesto per farle comprendere che l'ha perdonata. Peyton parla con Brooke che supera senza problemi il fatto che ormai l'amica e Lucas siano una coppia e decidono di vivere insieme nella casa che Haley ha offerto alla prima. Il gruppo fa ritorno a Tree Hill assieme all'inseparabile amico Mouth. Dan e Karen si stanno avvicinando sempre di pi\u00f9; l'uomo scopre che \u00e8 stata Abby a inviargli dei messaggi inquietanti riguardo all'omicidio di Keith, facendogli intendere che qualcuno sa cosa ha fatto. Un investigatore federale chiama Nathan per informarlo che stanno effettuando degli accertamenti riguardo alle partite truccate e a quanto pare non indagano su di lui, ma su Lucas.\nTutta la verit\u00e0.\nTrama.\nLucas si reca a casa di Abby per sapere cos'ha visto il giorno in cui Jimmy decise di lasciarla scappare perch\u00e9 soffriva di diabete, ma nessuno gli apre la porta, nonostante le luci in casa siano accese. Successivamente il ragazzo riesce ad entrare nell'abitazione e a parlare con la ragazza, la quale in principio finge di non ricordare nemmeno della propria madre in seguito allo shock del giorno in cui morirono Keith e Jimmy. In seguito per\u00f2 decide di aprirsi e rivelargli ci\u00f2 che sa riguardo alla morte dello zio. Nel frattempo scoppia il caso delle partite truccate: i giornalisti assediano la scuola cos\u00ec Lucas, sotto richiesta di Haley, se ne prende la colpa. Quando Nathan lo viene a sapere decide di rivelare a tutti la verit\u00e0 per non diventare un arrivista come suo padre, pur sapendo che in questo modo non potr\u00e0 pi\u00f9 giocare al college. Il coach Whitey viene a sapere dell'accaduto e quando Lucas se ne prende la colpa gli rinfaccia che suo zio Keith sarebbe estremamente deluso dal suo comportamento. In una conferenza stampa Nathan si confessa, mandando in frantumi il proprio futuro come giocatore ma salvando la sua integrit\u00e0 morale e i suoi amici. Ovviamente il coach rimane deluso da lui e glielo fa intendere senza troppi giri di parole. Peyton fa continuamente incubi sul falso Derek cos\u00ec decide di fargli visita in cella ma l'incontro la turba ulteriormente, visto che lui l'accusa di essersi cercata ci\u00f2 che le \u00e8 capitato, mostrando la sua vita e i suoi segreti al web, a gente sconosciuta che non avrebbe dovuto sapere niente di lei. Brooke e Peyton non si danno per vinte e scoprono tramite internet la sua tragica storia: la sua ex ragazza, molto somigliante a Peyton, mor\u00ec in seguito ad un incidente stradale del quale il falso Derek si prese la colpa perch\u00e9 era alla guida. Le due amiche si recano nuovamente da lui in carcere e parlando di questo fatto riescono a liberarsi delle loro paure e ad aiutare anche il ragazzo che deve fare i conti con la propria coscienza. Brooke sistema la camera di Peyton, per darle modo di iniziare una nuova vita serena e priva di incubi riguardanti il finto fratello. Nel frattempo un altro crimine viene svelato: Abby rinfaccia a Dan di sapere che \u00e8 stato lui a uccidere Keith; al momento del delitto, infatti, era nascosta nell'atrio della scuola dopo che Jimmy l'aveva lasciata andare per via della sua malattia. Dopo di che la ragazza di nascosto si reca da Lucas e gli confessa finalmente tutto quello che ha visto, dicendogli per\u00f2 che ha intenzione di lasciare la citt\u00e0; in virt\u00f9 di questo il ragazzo non pu\u00f2 muovere accuse contro il padre perch\u00e9 non ha prove tangibili n\u00e9 testimoni. Ora che Lucas sa che Dan \u00e8 l'assassino dello zio torna a casa con l'intento di parlarne alla madre ma la trova in dolce compagnia di Dan: i due si stanno baciando e Lucas ne rimane sconvolto.\nL'annuario.\nTrama.\nDopo la verit\u00e0 sui recenti avvenimenti \u00e8 arrivato il momento delle conseguenze. L'episodio inizia dove si era concluso il precedente: Lucas affronta Dan riguardo a ci\u00f2 che ha scoperto, ma il padre nega tutto e, anzi, cerca di convincere Karen che il figlio abbia problemi psicologici, traumi legati alla morte dello zio. Karen non pu\u00f2 pensare che sia stato davvero Dan ad uccidere il padre del bambino che porta in grembo, cos\u00ec cerca di tranquillizzare Lucas. Questi si reca in commissariato per denunciare il padre ma non avendo prove della sua colpevolezza e grazie al tempestivo arrivo dello stesso Dan il suo piano va a rotoli. A breve arriver\u00e0 il giorno del diploma e tutti attendono con ansia l'annuario scolastico, una scusa per scambiarsi dediche e firme e ricordare il passato scolastico attraverso delle fotografie e tanti ricordi. Brooke decide di rivelare ci\u00f2 che prova per Chase scrivendoglielo nel suo annuario, ma rimane delusa quando il ragazzo non fa altrettanto e le riserva una dedica molto distaccata. Parlando dei propri futuri una volta terminati gli studi, salta fuori che Peyton aveva fatto domanda per un corso di management musicale della durata di tre mesi al quale \u00e8 stata accettata, ma non sa come dirlo a Lucas visto che la sede del corso \u00e8 a Los Angeles. Brooke passer\u00e0 l'estate nella stessa citt\u00e0, visto che ora vi abitano i suoi genitori, ed \u00e8 elettrizzata al pensiero di trascorrerla in compagnia dell'amica ritrovata. Alla fine l'amica riesce a parlare con Lucas e lui si dimostra propositivo e le dice che desidera che lei realizzi questo piccolo sogno e quindi che accetti di frequentare il corso. Lucas viene a scoprire tramite Haley che Deb nasconde una pistola in casa con la quale si esercita al poligono di tiro. Si reca nella sua abitazione e sottrae la pistola. Nathan viene rifiutato dalla Duke e da molte altre universit\u00e0 dopo lo scandalo delle partite e sempre per quella faccenda Haley viene esclusa dall'incarico del discorso del diploma, ma Whitey decide di dar loro una mano. Sprona il giovane a fare domanda in altre universit\u00e0 oppure trovarsi un impiego. Armato di forza di volont\u00e0 il giovane si d\u00e0 da fare e si reca anche dal preside per convincerlo a lasciare che sia Haley a fare il discorso di fine anno al quale teneva moltissimo. Brooke riesce a parlare con Chase, il quale le rivela di provare le stesse cose che lei ha scritto sul suo annuario, ma di non aver avuto il coraggio di aprirsi per paura di soffrire nuovamente; un dolce bacio sancisce l'inizio della loro storia. Mouth scopre che negli annuari \u00e8 stato escluso Jimmy Edwards e, con l'aiuto di Gigi, cerca di dare giusta memoria all'amico scomparso, coinvolgendo i compagni di scuola che decidono di lasciare una dedica nel suo annuario che successivamente Mouth consegna alla madre di Jimmy. Intanto Lucas si reca da Dan, prima mettendolo in allarme inviandogli un sms spacciandosi per Abby tornata a Tree Hill e quando vede che lui si precipita fuori dalla stanza allarmato ha la conferma che \u00e8 stato davvero lui ad uccidere Keith e lo minaccia con una pistola. Le stress della situazione provoca un malore a Karen, che era presente alla scena, facendola svenire.\nIl giorno del diploma.\nTrama.\nL'episodio si apre con Lucas che, dopo aver visto la madre svenire, intima a Dan di non avvicinarsi a lei nemmeno per soccorrerla e, per fargli capire che non sta scherzando, spara un colpo a vuoto contro la parete, vicino alla testa dell'uomo. Questi se ne va e Lucas porta la madre in ospedale. Arrivati Nathan, Haley e Deb quest'ultima vedendo l'aria strana di Lucas chiedere a Haley se aveva confidato a qualcuno che teneva una pistola in casa, visto che \u00e8 scomparsa. Quando Haley le conferma di averne parlato a Lucas la donna intuisce che \u00e8 stato il giovane a rubargliela e per confutare ogni dubbio si reca a casa di Karen dove trova un bossolo e il buco sul muro. Intanto Nathan viene scartato da tutte le universit\u00e0 per la questione dei punti della semifinale cos\u00ec accetta un lavoro all'acciaieria del padre di Skills. Le condizioni di Karen peggiorano quindi le fanno un cesareo per far nascere la bambina e cercare di salvare la vita di entrambe. A sostenere Lucas ci sono Peyton, Nathan, Haley e Deb. Quest'ultima gli dice di aver scoperto la pistola e si fa raccontare quanto \u00e8 successo. Una volta scoperta la verit\u00e0 su Dan rimane spiazzata perch\u00e9 ricorda che Dan si era convinto che era stato Keith, e non lei, a tentare di ucciderlo bruciandolo e sentendosi in colpa, oltre che per il bene comune, informa Lucas che lo aiuter\u00e0 e gli promette che il crimine di Dan non rimarr\u00e0 impunito. Intanto Brooke confessa al preside Turner di essere stata lei a rubare il test per passare l'esame di calcolo e non Rachel. Dopo un'attenta riflessione sull'evoluzione positiva di Brooke, l'uomo decide di non denunciarla e di farle passare l'anno, in quel momento arriva Chase preoccupato per la sorte della ragazza e i due se ne escono spensierati e felici dalla scuola. Haley d\u00e0 a Lucas il regalo che la madre voleva dargli per il diploma: il libro rilegato che lui stava scrivendo, accompagnato da una dedica molto sentita che lo sprona a terminarne la stesura. Deb informa il figlio che \u00e8 stato il padre ad uccidere suo zio Keith e Nathan, sconvolto, si reca da lui dicendogli che per lui non esiste pi\u00f9 e che non vedr\u00e0 mai il nipote. Dan, dilaniato dai rimorsi di coscienza, decide finalmente di costituirsi. Alla fine tutti vanno a diplomarsi nonostante Lucas preferirebbe stare vicino alla madre, ma Deb lo rassicura che lo avviser\u00e0 qualora dovessero insorgere complicazioni. Karen peggiora, e Lucas ne viene informato proprio durante il discorso di commiato, durante il quale Haley ha le doglie e viene trasportata d'urgenza in ospedale.\nSerata di addio.\nTrama.\nHaley d\u00e0 alla luce il suo bambino che viene chiamato James Lucas Scott. Karen, dopo un sogno in cui reincontra l'amato Keith e la figlia cresciuta e dopo aver parlato con lui circa il proprio futuro, si risveglia dal coma e decide di chiamare la figlia Lilly Roe Scott. Passano due settimane e i maturandi organizzano una festa di addio al liceo a cui partecipano tutti quanti, compresa Rachel, che ha ottenuto il suo diploma visto che nell'episodio precedente Brooke l'ha scagionata dalle accuse che l'avevano fatta espellere dalla scuola. Haley e Nathan chiedono a Lucas e Brooke di essere i padrini di James e Lucas decide di accettare l'offerta di Whitey di fargli da assistente nello stesso college dove andranno Haley e Nathan, dove Whitey in qualit\u00e0 di nuovo coach ha deciso di prenderlo per fargli proseguire la carriera sportiva. In questo modo Whitney proseguir\u00e0 il suo lavoro di coach e i suoi pupilli potranno continuare ad accostarsi al mondo del basket, insieme. Lucas per i problemi di salute non potr\u00e0 giocare ma far\u00e0 da assistente a Whitey e la proposta sembra renderlo ugualmente molto felice. Dan riceve la visita di Karen in prigione, che lo disprezza per ci\u00f2 che ha fatto e lo tratta come merita. Dopo questo colloquio l'uomo tenta il suicidio impiccandosi, ma il lenzuolo al quale \u00e8 legato non regge impedendogli di decretare la propria fine. Brooke e Chase vivono la loro prima volta in macchina, durante la festa, e Mouth ha l'opportunit\u00e0 di chiarirsi con Shelley, che nel frattempo ha abbandonato le Ragazze Oneste, decidendo che era arrivata l'ora di staccarsene e di proseguire la sua vita. Per presenziare alla festa Nathan e Haley lasciano il figlio James a Deb, ma si scoprono estremamente ansiosi tanto che arrivano a telefonarle otto volte per sapere della salute del figlio e tornano troppo presto dalla festa. La neo nonna gli intima di tornare alla festa a divertirsi e a godersi una serata che ricorderanno per il resto della loro vita. Nathan e Lucas riflettono se sia il caso o meno di andare a trovare Dan in prigione, ma giungono alla conclusione che l'uomo li ha sempre manovrati per i suoi scopi e che \u00e8 ora che vivano le loro vite senza preoccuparsi di lui. Tutto finisce per il meglio e i ragazzi si ritrovano a River Court per farsi una promessa: qualunque cosa accadr\u00e0 in futuro, ovunque li porter\u00e0 le loro strade, quattro anni dopo, alla fine del college o durante un lavoro, si ritroveranno in quel campo, tutti, ancora insieme, ancora amici. Per sempre. L'episodio si conclude con abbracci sentiti e un commovente inizio di partita tra due fratelli, che a inizio telefilm si erano scontrati su quello stesso campo odiandosi mentre ora sono pi\u00f9 legati che mai."}
{"id": "1454327", "revid": "2101261", "url": "https://it.wikipedia.org/wiki?curid=1454327", "title": "Nujabes", "text": "\u00c8 stato definito il \u00abpadrino\u00bb del microgenere musicale chillhop; in particolare, le sue collaborazioni con Shing02 lo hanno reso \u00abpioniere di un suono che ha ispirato il fenomeno virale del \"chillhop\" e di video su YouTube popolari come \"lofi hip hop radio \u2013 beats to relax/study to\"\u00bb.\nIl 26 febbraio 2010, all'et\u00e0 di trentasei anni, Nujabes \u00e8 morto in un incidente stradale.\nBiografia.\nNujabes \u00e8 stato un producer che fondeva principalmente musica hip hop e influenze jazz, creando cos\u00ec un misto di suoni dolci, nostalgici e atmosferici.\nOltre a fare musica, era anche proprietario della \"T Records\" e \"Guinness Records\" (entrambe case discografiche situate nel quartiere speciale di Shibuya a Tokyo) e fondatore dell'etichetta indipendente \"Hyde-Out Productions\". In Giappone ha pubblicato quattro album: \"Metaphorical Music\" nel 2003, \"Modal Soul\" nel 2005 pi\u00f9 le due contribuzioni (\"Departure\" e \"Impression\" nel 2004) alla colonna sonora di Samurai Champloo, un anime che fonde un'ambientazione feudale con elementi di un Giappone moderno. \"Latitude (remix)\" presente nell'album del 2003 si basa su loops campionati dal brano del 1989 \"Clouds\" di Gigi Masin, contenuto in \"Les nouvelles musiques du chambre\" (Sub Rosa).\nNujabes rimase coinvolto in un incidente stradale la notte del 26 febbraio 2010 all'uscita della superstrada di Shuto, nella zona del quartiere di Shibuya a Tokyo. I tentativi dei medici di rianimarlo risultarono vani: mor\u00ec infatti poco dopo in ospedale, all'et\u00e0 di 36 anni. Si diede notizia dell'accaduto sul web circa un mese dopo sul suo sito ufficiale.\nIl 28 settembre 2010 viene pubblicata una compilation in formato CD intitolata \"Tribute To Jun\" per onorarne la memoria. In data 11 novembre viene pubblicato anche \"Modal Soul Classics II\", dove hanno partecipato molti artisti a lui vicini in vita.\nIl primo album postumo \u00e8 uscito il 3 dicembre 2011 sotto il nome di \"Spiritual State\"."}
{"id": "1454329", "revid": "1873140", "url": "https://it.wikipedia.org/wiki?curid=1454329", "title": "Sangone", "text": "Il Sangone (\"Sangon\" in piemontese) \u00e8 un torrente del Piemonte lungo circa 47\u00a0km, affluente di sinistra del Po. Il perimetro del suo bacino \u00e8 di 108\u00a0km. Bagna la Val Sangone, che si trova tra la Val di Susa (a nord, dove scorre la Dora Riparia) e la Val Chisone (a sud, dove scorre il torrente Chisone).\nPaleogeografia.\nIl Sangone aveva in passato un corso piuttosto diverso da quello attuale. Dalle ricerche effettuate a partire dalla fine dell'Ottocento risulta infatti che il torrente, durante l'era glaciale, percorresse la conca attualmente occupata dei laghi di Avigliana e andasse poi a confluire nella Dora Riparia. In seguito devi\u00f2 verso sud passando per Trana e Grugliasco. L'attuale collocazione della confluenza nel Po ha potuto essere raggiunta dal Sangone solo a seguito dell'incisione dei depositi sedimentari collegati all'anfiteatro morenico di Rivoli-Avigliana.\nCorso.\nNasce nella zona pi\u00f9 esterna delle Alpi Cozie: la sorgente \u00e8 la \"Fontana Mura\", nei pressi del colle Roussa a quasi 2.000\u00a0m. d'altitudine; dopo aver segnato il confine tra i comuni di Coazze e di Giaveno, passa nei pressi di Trana ed esce poi nella piana torinese. Il suo percorso \u00e8 per circa 21\u00a0km in territorio montuoso e per la parte restante in pianura.\nDopo aver lambito i centri di Orbassano, Beinasco e Nichelino (nel cui territorio, altezza Parco Miraflores, alla fine dell'Ottocento il corso del torrente fu modificato, anche a seguito di interventi artificiali) confluisce nel Po in prossimit\u00e0 del confine tra Torino e Moncalieri attorno a quota 220 \nIl tratto tra Giaveno e Trana \u00e8 ricco di specie ittiche rare come il temolo e di crostacei come il gambero di fiume.\nDa Sangano in poi, a causa dei frequenti prelievi idrici di prese irrigue, il corso del torrente si riduce a un greto quasi asciutto per gran parte dell'anno.\nTerritori comunali interessati.\nIl Sangone attraversa i territori dei comuni di:\nAffluenti principali.\nI principali affluenti del Sangone sono:\nOltre a questi affluenti il Sangone riceve nel proprio tratto montano il contributo di numerosi corsi d'acqua minori tra i quali si possono ricordare i rii \"Costabruna\", \"Arpone\", \"Casasse\", \"Tovalera\", \"Malesella\" e \"Balma\".\nPortate medie mensili.\nIn tempi pi\u00f9 recenti, il torrente \u00e8 tuttavia afflitto da frequenti periodi di secca estivi, intervallati da esondazioni in altri mesi dell'anno.\nStoria.\nAll'inizio del Novecento sorsero modesti stabilimenti balneari nella zona di Mirafiori: ancora nel secondo dopoguerra e fino agli anni sessanta, prima della pi\u00f9 intensa urbanizzazione, le spiagge del Sangone a Mirafiori erano meta di gite fuori porta dei torinesi pi\u00f9 poveri, che non potevano permettersi le vacanze al mare: questa abitudine \u00e8 raccontata dal cantautore Gipo Farassino nella canzone \"Sangon Blues\". Anche Cesare Pavese parl\u00f2 del Sangone (\"Tradimento\", 1931).\nSuccessivamente gli scarichi civili industriali ne hanno fortemente inquinato le acque, tanto che sono state vietate prima la balneazione e successivamente, nel 1996, anche la pesca in tutto il tratto di pianura.\nA partire dalla fine degli anni novanta gli enti locali, in collaborazione con l'ARPA Piemonte, hanno avviato una serie di progetti di valutazione delle condizioni ambientali e di risanamento. La posizione di tutte le fonti di inquinamento (scarichi, derivazioni) \u00e8 stata definita con l'uso di sistemi di rilevazione satellitare. \u00c8 stato costituito il parco fluviale del Sangone (comprendente i comuni di Bruino, Orbassano, Rivalta, Beinasco, Nichelino e Torino), mentre sono previsti l'accorpamento dei due parchi confinanti Colonnetti (comune di Torino) e Piemonte (comune di Nichelino) e la realizzazione di ulteriori interventi di bonifica.\nMonumenti e luoghi d'interesse.\nSulle rive del Sangone sorge il mausoleo della Bela Rosin, fatto costruire nel 1888 come tomba di Rosa Vercellana, moglie morganatica del re d'Italia Vittorio Emanuele II, e finito di restaurare nel 2005.\nNon lontano, a 2\u00a0km ovest verso Beinasco, sorge il medievale castello del Drosso, con loggiato che d\u00e0 sulla vallata del fiume, e parco cintato, affiancato da due cascine in corso di ristrutturazione.\nNella zona della confluenza nel Po \u00e8 stata istituita l'area attrezzata delle Vallere, a sua volta inclusa nel parco del Po Torinese. Molto pi\u00f9 a monte, in frazione Forno di Coazze, \u00e8 ubicato il santuario grotta della Madonna di Lourdes caratterizzato dalla ricostruzione stilizzata della grotta della localit\u00e0 francese, del villaggio di Nazareth, da \"Vie Crucis\" e sentieri sacri lungo entrambe le sponde del Sangonetto, collegate tra loro da un ponte carrabile in metallo e assi di legno. L'insieme \u00e8 suggestivo e da detto ponte si possono osservare i massi, cascatelle e pozze di acqua limpida di questo ramo del Sangone.\nNella musica.\nAl Sangone \u00e8 dedicato un brano in piemontese del cantautore torinese Gipo Farassino, \"Sangon Blues\", incluso nell'album \"M\u00e8 cit Turin..\" (1963)."}
{"id": "1454331", "revid": "68105", "url": "https://it.wikipedia.org/wiki?curid=1454331", "title": "Ludwig Achim von Arnim", "text": ""}
{"id": "1454334", "revid": "110926343", "url": "https://it.wikipedia.org/wiki?curid=1454334", "title": "Dario Voltolini", "text": "Il suo stile \u00e8 stato spesso descritto come minimalismo, anche se Voltolini descrive la propria tecnica di scrittura come spontanea e lontana dal paziente lavoro di limatura di un maestro del genere come l'americano Raymond Carver.\nBiografia.\nLaureatosi in Filosofia nella citt\u00e0 natale (con una tesi in filosofia del linguaggio), \u00e8 stato tra i fondatori del collettivo di scrittori e intellettuali raccolti intorno al blog Nazione Indiana.\nHa in seguito fondato con altri fuoriusciti da Nazione Indiana la rivista \"Il primo amore\" e l'omonimo blog.\nHa giocato nell'Osvaldo Soriano Football Club, la nazionale italiana scrittori.\nCon Lorenzo Bracco ha fondato www.dietanicchiaecologica.com\nCollabora all'inserto \"Tuttolibri\" del quotidiano \"La Stampa\"."}
{"id": "1454337", "revid": "729019", "url": "https://it.wikipedia.org/wiki?curid=1454337", "title": "Hiten", "text": "La sonda spaziale Hiten (conosciuta prima del lancio come MUSES-A) dell'Istituto per le scienze spaziali ed astronautiche (ISAS) del Giappone \u00e8 stata lanciata il 24 gennaio 1990. \u00c8 stata la prima missione lunare giapponese e la prima robotica dal 1976, anno in cui con la Luna 24 termin\u00f2 il Programma sovietico Luna. Scopo principale della missione era di testare tecnologie necessarie per future missioni lunari o interplanetarie. Hiten fu progettata per essere posta in un'orbita altamente ellittica intorno alla Terra, che la portasse in prossimit\u00e0 della Luna per dieci volte nel corso della missione. La sonda trasportava un piccolo veicolo, chiamato Hagoromo, che avrebbe dovuto essere posto in orbita lunare. La missione \u00e8 terminata il 10 aprile 1993, quando la sonda \u00e8 stata fatta impattare intenzionalmente sulla Luna.\nL'eccezionalit\u00e0 della missione \u00e8 derivata dallo sviluppo di rotte alternative a basso consumo di propellente per raggiungere la Luna, in seguito al lancio fallimentare che non ha permesso il raggiungimento dell'orbita iniziale desiderata.\nObiettivi della missione.\nLa missione era stata progettata con lo scopo di testare la tecnologia necessaria per future missioni lunari o interplanetarie. A tale scopo, furono previsti: test sul controllo della traiettoria utilizzando \"gravity assist\" durante due \"fly-by\" della Luna; l'inserzione in orbita lunare di un piccolo \"orbiter\"; esperimenti di controllo della navigazione con strumenti ottici; e test sui computer di bordo. Gli ingegneri giapponesi aspiravano a testare, inoltre, una nuova tecnica per la riduzione della velocit\u00e0 di una velivolo intorno ad un pianeta dotato di densa atmosfera e Hiten fu la prima sonda ad eseguire la manovra di \"aerobraking\" possedendo una velocit\u00e0 iniziale prossima a quella di fuga. Infine, l'unico strumento scientifico a bordo della sonda, il \"Munich Dust Counter\" (MDC), permise di rilevare e misurare la massa e la velocit\u00e0 delle polveri presenti tra l'orbita della Terra e quella della Luna.\nL'estensione della missione permise, inoltre, di raggiungere altri tre obiettivi: l'esplorazione dell'ambiente intorno ai punti di Lagrange L4 e L5 del sistema Terra-Luna; condurre lo stesso velivolo madre, Hiten, in orbita intorno alla Luna e portarlo ad impattare sulla superficie.\nIl lancio e la messa in orbita.\nHiten \u00e8 stata lanciata alle 11:46 del 24 gennaio 1990, dal Kagoshima Space Center (rinominato \"Uchinoura Space Center\" nel 2003) con il vettore Mu-3S-II. La velocit\u00e0 di iniezione in orbita \u00e8 stata 50\u00a0m/s inferiore al valore nominale, risultando in un apogeo di soli 290.000 km invece dei 476.000 km attesi. Furono quindi necessarie numerose manovre correttive perch\u00e9 Hiten potesse essere ricondotta sull'orbita nominale che le avrebbe permesso di avvicinarsi sufficientemente alla Luna per il lancio di Hagoromo.\nHagoromo.\nHagoromo era un poliedro con 26 facce, largo 36 cm e di 12 kg di peso. Era dotato di un motore a propellente solido (capace quindi di effettuare un'unica accensione) e di un trasmettitore. L'energia era garantita da un sistema di pannelli solari, posti su sedici delle ventisei facce. Non recava a bordo alcuno strumento scientifico.\nIl 18 marzo 1990 Hiten esegu\u00ec il suo primo \"fly-by\" della Luna ed in questa occasione rilasci\u00f2 l\"'orbiter\" Hagoromo. Da osservazioni da terra, fu confermata l'accensione del motore a propellente solido, ma, in seguito al guasto del trasmettitore a bordo del piccolo velivolo (avvenuto il 21 febbraio), non fu possibile confermare l'avvenuta inserzione in orbita lunare.\nEstensione della missione.\nConclusa la missione principale (il 30 marzo 1991), per recuperare il mezzo insuccesso, fu proposto di portare Hiten in orbita intorno alla Luna. Il propellente posseduto dalla sonda era per\u00f2 insufficiente (il 10% del necessario) ad effettuare un trasferimento orbitale diretto e fu quindi disegnata da Edward Belbruno una nuova rotta di trasferimento a bassa energia. La sonda lasci\u00f2 il 24 aprile l'orbita terrestre seguendo la rotta di Belbruno e si avvicin\u00f2 alla Luna il 2 ottobre 1991. La rotta permise quindi alla sonda di attraversare le regioni dei punti di Lagrange L4 e L5 del sistema Terra-Luna, dove non furono osservate variazioni nel quantitativo di polveri presenti, prima di tornare ad avvicinarsi alla Luna ed essere catturata senza la necessit\u00e0 dell'accensione dei motori. Dopo due mesi in orbita lunare, l'orbita seguita da Hiten inizi\u00f2 a decadere. Cos\u00ec si decise di utilizzare l'ultimo quantitativo di propellente per farla impattare sulla superficie. L'impatto avvenne il 10 aprile 1993, in prossimit\u00e0 del cratere Furnerius."}
{"id": "1454339", "revid": "207432", "url": "https://it.wikipedia.org/wiki?curid=1454339", "title": "Aktiebolag", "text": ""}
{"id": "1454340", "revid": "1318658", "url": "https://it.wikipedia.org/wiki?curid=1454340", "title": "Compagnia telefonica", "text": ""}
{"id": "1454345", "revid": "767487", "url": "https://it.wikipedia.org/wiki?curid=1454345", "title": "The Believer (film)", "text": "The Believer \u00e8 un film del 2001, diretto da Henry Bean e scritto con la collaborazione di Mark Jacobson.\nTratta da un'opera teatrale scritta dallo stesso Bean, la pellicola narra fatti biografici e vicende personali ispirati alla vita di Daniel Burros, membro attivo dell'American Nazi Party, antisemita convinto seppure sia stato circonciso e cresciuto secondo le tradizioni ebraiche della famiglia.\nTrama.\n\"The Believer\" \u00e8 la storia di Daniel Balint, un giovane skinhead neonazista di periferia. Fin dall'inizio mostra il suo sentimento riguardo al concetto di razza: sceso da un bus insieme a un ebreo aspetta di avvicinarlo in una strada isolata per colpirlo con calci e pugni. La sera stessa partecipa a un raduno di militanti nazisti, che sembrano voler parlare della sola politica e del concetto di nazione e identit\u00e0: infatti, non appena Daniel si intromette parlando delle leggi razziali naziste e dell'idea di razza pura, nessuno gli d\u00e0 credito, ma riuscir\u00e0 comunque ad aprire un lungo discorso che colpir\u00e0 il capo della riunione, Curtis Zampf.\nFacendosi strada nel mondo del neofascismo e del neonazismo si convince di uccidere Ilior Manzetti, un ebreo bulgaro direttore di una banca d'investimento. Per fare ci\u00f2 occorre tempo e denaro, e di questo si occupa Curtis, il quale comunque mostra timore nel farsi avanti politicamente con un omicidio. Dopo essere uscito dalla casa di Curtis, Danny si ritrova con alcuni suoi amici neonazisti e con loro fa a botte contro tre neri che li avevano importunati in una strada di New York.\nEntrambe le parti vengono incarcerate, ma Danny e i suoi amici vengono liberati sotto cauzione pagata da Carla, un'amica di Curtis. Per tutto il film \u00e8 ricorrente una scena d'infanzia di Daniel: ancora piccolo in una classe di una scuola ebraica, comincia una lunga conversazione con il professore di religione su Abramo, sul peccato originale e sui problemi dell'ebraismo e del \"popolo eletto\", fino a quando scappa di classe correndo per le scale scendendo i piani.\nDaniel viene contattato da un giornalista del \"New York Times\" - che si era in precedenza inserito sotto mentite spoglie nel circolo dei seguaci di Curtis - e una mattina lo incontra in un ristorante. Con lui apre un lungo discorso sul sionismo, gli ebrei e la sessualit\u00e0, un possibile complotto ebraico (dal controllo dei \"media\", alla finanza), ma durante l'intervista il giornalista fa capire di essere molto arguto dal momento che, informandosi sul passato di Danny, \u00e8 venuto a scoprire che da piccolo \u00e8 stato istruito in una scuola ebraica arrivando a celebrare il \"bar mitzvah\".\nLa cosa fa innervosire Danny a tal punto che tira fuori una pistola minacciando il giornalista di uccidersi se avesse pubblicato l'articolo sul quotidiano. Su invito di Curtis, Daniel, insieme al suo amico Billings, si reca presso un campo di skin neonazisti per adempiere a ci\u00f2 che ha promesso, cio\u00e8 uccidere Manzetti, e nel frattempo imparare il pi\u00f9 possibile del nazismo e del problema ebraico.\nMa \u00e8 proprio durante questo periodo di addestramento che la banda di neonazisti viene portata in tribunale da due ristoratori ebrei che sono stati da loro picchiati. Il giudice d\u00e0 ai ragazzi due possibilit\u00e0: passare un mese in carcere o partecipare a una seduta con sopravvissuti all'Olocausto. Durante la seduta, i ragazzi scherniscono e insultano i partecipanti all'incontro. Uno dei presenti ricorda un episodio di crudelt\u00e0 che ha vissuto durante la guerra: suo figlio, a soli tre anni, \u00e8 stato ucciso da un soldato tedesco sotto i suoi occhi.\nDaniel \u00e8 disgustato dal fatto che il sopravvissuto non avesse avuto la forza di reagire e, quando gli anziani presenti gli rispondono che lui stesso non si sarebbe comportato diversamente, decide di lasciare l'incontro: l'episodio diventer\u00e0 un pensiero ricorrente per il protagonista, che immagina di riviverlo dapprima nel ruolo del soldato e successivamente nel ruolo dell'ebreo, in un futile tentativo di resistenza.\nDaniel, insieme ai nuovi amici, organizza un attentato dinamitardo nella sinagoga principale della citt\u00e0 piazzando una bomba sotto il pulpito, programmandola per l'esplosione alcuni giorni dopo la celebrazione religiosa. Tuttavia la bomba non esplode, probabilmente a causa di un difetto nell'alimentazione del detonatore. Danny, nel frattempo, si muove per fare un passo avanti e viene coinvolto da Drake nel tentato omicidio di Manzetti.\nAppostati fra i cespugli di notte, Drake e Daniel attendono che Manzetti esca da un edificio dove ha tenuto una conferenza: Daniel mira, spara ma sbaglia, forse di proposito. Ci\u00f2 fa infuriare Drake che crede che lo abbia fatto apposta e si rende conto che il suo camerata in realt\u00e0 \u00e8 ebreo, cosa che sospettava da tempo: ne nasce una lite durante la quale Daniel spara a Drake prima che lui faccia altrettanto e scappa via convinto che Drake sia morto.\nCurtis apre un'associazione fascista alla luce del sole e incarica Danny di farsi carico della raccolta fondi. Le prime conferenze di Daniel sembrano un successo ma dato che, oltre ai militanti, servono anche i soldi per la retta e l'affitto, Daniel si muove anche in questa direzione. Durante un colloquio con un bancario circa la donazione di quest'ultimo nasce un diverbio durante il quale Daniel accusa il potenziale finanziatore di essere un ebreo.\nLa vita di Daniel si fa sempre pi\u00f9 complicata, stretta tra l'antisemitismo e la sua riscoperta della religione ebraica, che avviene a seguito dell'incontro con ex compagni di scuola, ormai adulti, che frequentano la sinagoga. Anche Carla, la ragazza di cui Daniel si \u00e8 invaghito, si appassiona allo studio dell'ebraico e dell'ebraismo, apparentemente al fine di conoscere il nemico. A tal proposito, resasi conto che Daniel legge e parla l'ebraico, si fa insegnare questa lingua e insieme leggono passi della \"Torah\"; addirittura Carla arriva a partecipare a incontri in sinagoga.\nI due hanno anche una discussione su come il Dio degli ebrei sia essenzialmente indefinibile e distante dagli uomini. Daniel sembra ritrovare l'identit\u00e0 ebraica persa, ma, mentre partecipa a una preghiera insieme a dei vecchi amici, litiga con un vecchio compagno di scuola, Avi, circa il sionismo e il nazismo, che Danny pone sullo stesso livello, ovvero ideologie razziste. Su queste parole scatta la rissa con Avi e Daniel viene accompagnato fuori dall'edificio.\nLa sera stessa, Daniel tiene un discorso con personalit\u00e0 importanti impegnate nel neofascismo a New York su invito di Curtis ma, durante il discorso, invita i presenti ad amare gli ebrei in quanto ritiene che questo sia l'unico modo per distruggere un popolo che con l'odio si rafforza. Il messaggio non viene colto e quando Daniel inizia a cantare una preghiera in ebraico viene allontanato dalla moglie di Curtis, infuriata per l'atteggiamento tenuto da Danny. Tuttavia Daniel, ancora preso dal proposito di uccidere un ebreo, mette una bomba nella sinagoga, proprio sotto il pulpito e la programma per le 19:30 del giorno seguente, orario in cui si svolger\u00e0 la funzione del Yom Kippur.\nLa mattina del giorno dell'esplosione, al telegiornale viene data la notizia dell'omicidio di Manzetti: anche se tutti credono sia stato Daniel, in verit\u00e0 il responsabile \u00e8 Drake, fortunosamente sopravvissuto al colpo di fucile. La sera del fatidico attentato il protagonista viene colpito dal rimorso, soprattutto perch\u00e9 alla preghiera vi sono alcuni suoi amici cari: di conseguenza, dopo essersi sostituito al lettore ufficiale dell'orazione, avverte tutti di fuggire il prima possibile dalla sinagoga. Solo lui rimane all'interno aspettando l'esplosione per liberarsi di quella vita oramai diventata un tormento.\nPrima di morire ha nuovamente la visione ricorrente di lui alla scuola ebraica: questa volta per\u00f2 Daniel si vede adulto. Il professore desidera continuare il discorso su Isacco che, dice, potrebbe essere morto e risorto nel nuovo mondo. Simbolicamente, Danny lo ignora e continua testardamente a salire le scale, trovando solo infinite altre scale, altri pianerottoli e lo stesso insegnante che lo invita a desistere poich\u00e9 \"non c'\u00e8 niente lass\u00f9\".\nAccoglienza.\nIncassi e critica.\nGli incassi furono scarsi: il film ottenne a fronte di un budget di milioni di dollari. Il film venne comunque acclamato dalla critica."}
{"id": "1454347", "revid": "88740", "url": "https://it.wikipedia.org/wiki?curid=1454347", "title": "Bar catering", "text": "Il bar catering \u00e8 il servizio di somministrazione bevande, cocktail e buffet per feste, ricevimenti ed eventi fieristici. \nIl servizio \u00e8 prestato da aziende che utilizzano barman o bartender professionisti.\nNel caso di bartender il servizio \u00e8 spettacolarizzato dai movimenti \"Flair\" ossia movimenti acrobatici. Tali movimenti accompagnano con enfasi la preparazione, la miscelazione e il servizio. L'obiettivo \u00e8 intrattenere la clientela e incentivarla ai consumi. \nIl bar catering o l'american bartending catering possono includere la prestazione del personale, il personale con dotazione, o l'intero pacchetto con il materiale di consumo (bibite, liquori, acque, birre, bicchieri, tovaglioli, cannucce e noleggio attrezzature). Parte essenziale del bar catering \u00e8 il banco bar o pi\u00f9 postazioni bar.\nIl servizio pu\u00f2 essere abbinato a un servizio di buffet catering o catering specialistico.\nSi pu\u00f2 svolgere all'aperto o al coperto in funzione della logistica e delle condizioni ambientali.\nDal punto di vista economico il budget messo a disposizione dal committente per il servizio condiziona la quantit\u00e0 e la qualit\u00e0 delle somministrazioni."}
{"id": "1454353", "revid": "1543377", "url": "https://it.wikipedia.org/wiki?curid=1454353", "title": "Neuroma di Morton", "text": " \nIl neuroma di Morton \u00e8 un tipo di fibrosi perinervosa.\n\u00c8 l'aumento di volume di un nervo sensitivo interdigitale, solitamente quello passante nel terzo spazio intermetatarsale, provocato da uno stimolo irritativo cronico di natura meccanica, che causa la crescita di tessuto cicatriziale fibroso intorno al nervo stesso, subito prima della sua biforcazione alla radice delle dita.\nIl nervo cos\u00ec ispessito trasmette tipiche sensazioni dolorose generando una sindrome descritta nel 1876 a Philadelphia dal medico Thomas G. Morton (1835-1903), a cui si deve il nome, anche se sembrerebbe gi\u00e0 conosciuta e descritta precedentemente in Inghilterra alla corte della regina. Infatti venne descritta dal chirurgo inglese Lewis Durlacher (1792-1864) ed anche in Italia dal medico pistoiese Filippo Civinini (1805-1844), che la descrisse come \"un nervoso rigonfiamento alla pianta del piede\" in una sua \"lettera anatomica\" datata 28 settembre 1835.\nCause pi\u00f9 comuni.\nL'eziologia del neuroma di Morton ha pi\u00f9 fattori; tra le cause pi\u00f9 rilevanti ricordiamo: \nI sintomi.\nI sintomi della sindrome di Morton sono molto chiari. Il dolore nevralgico \u00e8 molto forte, si sentono talvolta scosse elettriche e bruciori e l'impellenza di togliere le calzature. Camminando il dolore \u00e8 amplificato, ma esso viene avvertito anche a riposo. Si incorre talvolta nella parestesia, nell'intorpidimento e nel calo della sensibilit\u00e0 dei metatarsi.\nDiagnosi.\nGli esami clinici spesso non mostrano alterazioni morfologiche del piede, a parte sporadiche tumefazioni. Spesso, alla palpazione della zona interessata \u00e8 avvertibile un classico \"clic\" (segno di Mulder). Gli esami strumentali (quali la radiografia, l'ecografia e la risonanza magnetica) sono spesso poco affidabili nel caso del neuroma di Morton, in quanto vi \u00e8 un alto numero di falsi positivi o negativi e vengono effettuati soprattutto per escludere la presenza di altre malattie che possono riguardare l'avampiede (artrite, borsite, capsulite, distrofia simpatica riflessa, fratture, ischemia, necrosi avascolare, neoplasie, noduli reumatoidi, sinovite, sindrome del tunnel tarsale, tendinite ecc.).\nCura.\nPer trattare il neuroma di Morton \u00e8 importante la precocit\u00e0 della diagnosi; se i sintomi sono presenti entro i sei mesi \u00e8 possibile tentare interventi di tipo conservativo con farmaci antinfiammatori, infiltrazioni di cortisone a livello locale, terapie di tipo fisico come le onde d'urto radiali. L'uso di plantari (che vanno portati con costanza), se costruiti su misura con un sostegno in grado di allargare il ventaglio metatarsale, possono essere una valida alternativa all'intervento chirurgico, poich\u00e9 in questo modo viene meno il meccanismo di compressione che causa dolore. (Se la sintomatologia dura da pi\u00f9 di sei mesi o da anni \u00e8 quasi sempre necessario un intervento chirurgico, in cui avviene sostanzialmente l'asportazione del nervo interessato (neurectomia); l'asportazione non provoca problemi nel movimento delle dita, dato che il nervo succitato ha caratteristiche unicamente di tipo sensitivo; pu\u00f2 perdurare invece una leggera diminuzione della sensibilit\u00e0 della cute nella zona interessata dall'intervento. L'intervento chirurgico \u00e8 abbastanza routinario ed eseguito sotto anestesia locale.\nIl neuroma si pu\u00f2 asportare sia operando con un accesso plantare,sia operando con un accesso sul dorso del piede.Quest'ultimo \u00e8 preferibile in quanto la cicatrice plantare impiega pi\u00f9 tempo a guarire e,se mal suturata,pu\u00f2 arrecare fastidio alla deambulazione.\nDopo l'intervento la deambulazione \u00e8 generalmente buona e tutti i disturbi spariscono di norma dopo pochi mesi. Durante le prime tre settimane, al paziente viene fornita una particolare calzatura per camminare. Le complicazioni sono rare, quelle recidive per\u00f2 non sono infrequenti. \nCome alternativa all'intervento chirurgico vi pu\u00f2 essere una procedura di radiologia interventistica chiamata sclero-alcolizzazione. Il paziente, in questo tipo di intervento, viene messo in posizione supina, col ginocchio flesso a 45\u00b0. Dietro guida ecografica, viene inserito un ago nello spazio interessato del metatarso, e da l\u00ec si inietta una miscela costituita da anestetico e alcol. Questa procedura \u00e8 sostanzialmente una neurolisi di tipo chimico; l'alcol infatti induce a disidratazione, necrosi e precipitazione cellulare. Questo processo non presenta particolari complicanze e pu\u00f2, eventualmente, essere ripetuto ogni 15 giorni fino alla scomparsa del dolore."}
{"id": "1454355", "revid": "1977557", "url": "https://it.wikipedia.org/wiki?curid=1454355", "title": "Andrea Bobola", "text": "Biografia.\nDi probabili origini ceche, si fece gesuita nel 1611 e nel 1622 venne ordinato sacerdote: abile predicatore, fu missionario a Vienna e Lituania, dove cerc\u00f2 di far tornare gli ortodossi in seno alla Chiesa cattolica.\nVenne ucciso dai cosacchi nel 1657.\nIl culto.\nVenne proclamato beato da papa Pio IX il 30 ottobre del 1853: il 17 aprile 1938 \u00e8 stato canonizzato da Pio XI. Pio XII gli dedic\u00f2 l'enciclica \"Invicti Athletae Christi\", promulgata il 16 maggio 1957.\nMemoria liturgica il 16 maggio."}
{"id": "1454357", "revid": "92105", "url": "https://it.wikipedia.org/wiki?curid=1454357", "title": "Koste Seselwa", "text": "Koste Seselwa \u00e8 l'inno nazionale delle Seychelles. L'inno \u00e8 composto nella lingua creola delle Seychelles."}
{"id": "1454358", "revid": "767487", "url": "https://it.wikipedia.org/wiki?curid=1454358", "title": "Micha\u0142 Elwiro Andriolli", "text": "Biografia.\nFiglio di uno scultore italiano, dal 1855 al 1858 studi\u00f2 pittura e scultura a San Pietroburgo e, dal 1861, all'Accademia di Belle Arti a Roma. Nel 1863 partecip\u00f2 alla rivolta di gennaio e nel 1864 venne arrestato. Evaso dalla prigione, fugg\u00ec prima a Londra e poi a Parigi. Torn\u00f2 in Polonia come esponente del comitato di emigrazione polacco.\nNel 1871 si stabil\u00ec a Varsavia e lavor\u00f2 come illustratore e disegnatore.\nInfluenzato da Gustave Dor\u00e9, illustr\u00f2 opere di Shakespeare, Hugo, Cooper e altri per conto di editori francesi, inglesi e polacchi. Negli ultimi anni fu pittore di temi sacri per le chiese cattoliche di Kaunas e Nowogr\u00f3dek."}
{"id": "1454359", "revid": "1714247", "url": "https://it.wikipedia.org/wiki?curid=1454359", "title": "Eugeniusz Lokajski", "text": "Biografia.\n\u00c8 stato campione polacco nel lancio del giavellotto, pentathlon e decathlon, vicecampione di salto in alto e autore delle fotografie della Rivolta di Varsavia 1944. Partecip\u00f2 alla XI Olimpiade che si svolse a Berlino nel 1936, classificandosi 7\u00ba nel tiro del giavellotto.\nNel 1939 partecip\u00f2 alla Battaglia di Varsavia. Fu soldato dell'Armia Krajowa. Mor\u00ec il 25 settembre durante la Rivolta di Varsavia."}
{"id": "1454369", "revid": "43530", "url": "https://it.wikipedia.org/wiki?curid=1454369", "title": "Kebab for breakfast", "text": ""}
{"id": "1454371", "revid": "736476", "url": "https://it.wikipedia.org/wiki?curid=1454371", "title": "Josefine Preu\u00df", "text": "Biografia.\nJosefine Preu\u00df \u00e8 nata a Zehdenick, Brandeburgo, in Germania, vicino a Berlino. Il suo ruolo principale \u00e8 stato quello in \"Schloss Einstein\", una trasmissione televisiva per bambini in cui ha interpretato Anna Reichenbach, dal 1999 al 2001. La Preu\u00df ha anche preso parte a molti altri film e trasmissioni come \"Abschnitt 40\" o \"The School Trip\". Dopo aver vinto un premio della televisione tedesca nel 2005, ha interpretato Lena, il personaggio principale, nella commedia televisiva familiare \"Kebab for Breakfast\". Come Josi ha condotto \"Quergelesen\", uno show televisivo per bambini riguardante libri. Ha recitato anche in \"French kissing - A caccia di baci\" nel ruolo della francese Sophie.\nHa recitato nel film tedesco del 2007 \"St\u00fchle im Schnee\" nel ruolo di Klara, una quattordicenne vittima di abusi da parte di Thomas, un trentenne, oltre che nel film comico in \"ProSieben FunnyMovie - Eine wie keiner\", distribuito in Germania nel marzo 2008, in cui interpreta Melli, una impacciata ragazza occhialuta che si trasferisce in una grande citt\u00e0 ed \u00e8 vista come una strana e poco popolare.\nDoppiatrici italiane.\nNelle versioni in italiano dei suoi film, Josefine Preu\u00df \u00e8 stata doppiata da:"}
{"id": "1454375", "revid": "834", "url": "https://it.wikipedia.org/wiki?curid=1454375", "title": "SFC Randall Shughart", "text": ""}
{"id": "1454376", "revid": "729019", "url": "https://it.wikipedia.org/wiki?curid=1454376", "title": "Randall Shughart", "text": "Al momento della sua morte, era un sergente di prima classe dell'Unit\u00e0 Operazioni Speciali, nella Delta Force. \u00c8 stato decorato postumo della Medaglia d'Onore per le azioni che ha compiuto durante la battaglia di Mogadiscio del 3 ottobre 1993.\nGiovinezza e carriera militare.\nRandall David Shughart nacque a Lincoln, in Nebraska, il 13 agosto 1958 da una famiglia di tradizioni militari e di discendenze tedesche, figlio di Herbert Shughart, ufficiale in carriera nell'Aviazione Militare degli Stati Uniti, e di Lois Bricker. Suo padre era di guarnigione nelle vicinanze. Gli Shughart si trasferirono poi in un caseificio nei pressi di Newville, in Pennsylvania, dopo che Herbert si conged\u00f2 dall'Aeronautica, e da qui vissero in tende. La sua famiglia si occup\u00f2 cos\u00ec dell'allevamento di mucche e pecore e dell'agricoltura. Randy aveva un fratello maggiore, Michael, e due sorelle minori.\nIl 10 dicembre 1975, all'et\u00e0 di 17 anni, si arruol\u00f2 volontario nella Riserva dell'Esercito degli Stati Uniti, dopodich\u00e9 entr\u00f2 nell'Esercito il 24 giugno del 1976 una volta terminata la Big Spring High School di Newville, salendo di graduatoria. Dopo l'addestramento base a Fort Benning, in Georgia, ha completato con successo la AIT (Addestramento Avanzato Individuale) e la Scuola di Paracadutismo, ed \u00e8 stato assegnato al decorato 2\u00ba Battaglione del 75\u00ba Reggimento di Fanteria (dal 1984 ha assunto la denominazione di 75\u00ba Reggimento Rangers) di stanza a Fort Lewis, Washington, nel 1978. Alcuni mesi pi\u00f9 tardi ha completato un corso di specializzazione dei Ranger (la Small Unit Ranger Tactics), \u00e8 stato ammesso a partecipare alla Ranger School e aveva guadagnato il prestigioso distintivo nero e oro, il Ranger Tab. Nel giugno 1980, lasci\u00f2 il servizio attivo rientrando nella Riserva, per poi tornare a servire nuovamente con i Ranger nel dicembre del 1983. Nel giugno 1986, dopo aver completato lo Special Forces Qualification Course nel 1984, Shughart si arruol\u00f2 nella Delta Force e, superata la selezione, serv\u00ec come cecchino all'interno del Sniper Troop dello Squadrone C di guarnigione a Fort Bragg, nella Carolina del Nord.\nNell'agosto 1993, quattro anni dopo aver partecipato all'Operazione Just Cause a Panama, Shughart, con il grado di sergente di prima classe, fu spedito in Somalia in occasione dell'Operation Gothic Serpent, con l'incarico di catturare il signore della guerra somalo Mohammed Farah Aidid, accusato di minacciare ed attaccare le spedizioni umanitarie delle Nazioni Unite.\nBattaglia di Mogadiscio e morte.\nIl 3 ottobre 1993, durante la cattura dei luogotenenti di Aidid nell'ambito della battaglia di Mogadiscio, l'elicottero Black Hawk Super 6-4, pilotato dal chief warrant officer Michael Durant, \u00e8 stato abbattuto da un lanciarazzi RPG-7. In quell'istante, Shughart, il sergente capo Gary Gordon e il sergente di prima classe Brad Hallings si trovavano a bordo del Black Hawk Super 6-2 e stavano fornendo fuoco di copertura dall'alto. Gordon, nonostante il comando avesse negato due volte il permesso per via del pericolo circostante, chiese nuovamente di essere inserito a terra per proteggere il relitto dell'elicottero abbattuto, dove si trovava, oltre a Durant, anche il resto dell'equipaggio ferito, composto da Ray Frank, Bill Cleveland e Tommy Field. Il comando aveva concesso cos\u00ec l'autorizzazione ed entrambi i cecchini sono stati lasciati a terra, mentre Hallings rimase sull'elicottero per continuare a offrire supporto aereo.\nShughart e Gordon, armati rispettivamente di M14 e CAR-15, si erano diretti verso il relitto dove Durant aveva nel frattempo impugnato la sua pistola mitragliatrice MP5K con l'intento di difendere la propria posizione. Il pilota, sebbene pronto a sparare, non riusciva per\u00f2 a muoversi a causa della frattura di una vertebra e del femore destro, perci\u00f2 i due sergenti dovettero estrarlo dalla cabina di pilotaggio e piazzarlo accanto a un albero che costeggiava un recinto in lamiera.\nShughart, Gordon e Durant per qualche tempo riuscirono a tenere a bada la folla di miliziani, organizzando un perimetro di sicurezza attorno al luogo dell'incidente, finch\u00e9 Gordon stesso non rimase ucciso con un colpo alla testa mentre era posizionato sul lato sinistro dell'elicottero. Poco dopo, Shughart aveva raccolto cos\u00ec il CAR-15 del suo commilitone e lo diede a Durant per l'uso. Dopodich\u00e9, and\u00f2 verso la cabina di pilotaggio del relitto per effettuare una chiamata radio per l'emergenza e, 10 minuti pi\u00f9 tardi, venne anch'egli mortalmente ferito dai miliziani dopo un ultimo disperato tentativo di difendere il velivolo abbattuto, mentre Durant fu preso prigioniero dopo aver esaurito le munizioni del fucile di Gordon. Terminato il combattimento, il corpo di Shughart, assieme a quello di Gordon, Frank, Cleveland e Field, \u00e8 stato in seguito profanato, parzialmente denudato e trascinato per le strade della citt\u00e0 dalla folla inferocita. Il pilota, invece, verr\u00e0 rilasciato dai miliziani di Aidid dopo 11 giorni di prigionia.\nSecondo il libro \"In the Company of Heroes\", pubblicato da Durant, i somali avevano contato circa 25 miliziani uccisi dai due cecchini nel corso della sparatoria, assieme a molti altri feriti gravemente.\nControversie.\nAll'indomani del combattimento, c'era stata una notevole confusione su chi era stato ucciso per primo. Il racconto di Durant e quello ufficiale (soprattutto nelle citazioni per la Medal of Honor) affermano che Shughart sia stato ucciso per primo dai miliziani, ma Mark Bowden, autore di \"Black Hawk Down\", ha riportato una testimonianza del sergente di prima classe Paul Howe, un altro operatore della Delta Force veterano della battaglia. Howe ha detto infatti di aver sentito per un paio di volte la caratteristica voce di Shughart chiedere aiuto alla radio direttamente dalla cabina di pilotaggio dell'elicottero abbattuto, non quella di Gordon. Inoltre, entrambi i cecchini utilizzavano fucili differenti e che l'arma consegnata a Durant non era l'M14 usato da Shughart, ma il CAR-15 di Gordon. Tra l'altro, lo stesso Howe ha affermato che Gordon non avrebbe mai dato la propria arma a Durant se era ancora in grado di usarla. Nella sua autobiografia, \"In the Company of Heroes\", Durant sostiene che Gordon (che lo aveva riconosciuto in quanto partecipante abituale dei briefing di volo prima della battaglia) era posizionato sul lato sinistro del relitto del Black Hawk, dopo che sia lui che Shughart lo avevano spostato in un luogo pi\u00f9 sicuro, e sent\u00ec Gordon urlare brevemente di essere stato colpito. Successivamente, Shughart era uscito in avanscoperta dalla parte sinistra del Black Hawk con il CAR-15. Infine, Durant ha persino dichiarato a Bowden che se da una parte era refrattario a modificare i rapporti ufficiali, dall'altra non era sicuro di quale fosse l\u2019uno e quale l\u2019altro.\nVita personale.\nRandall aveva sposato nel 1991 l'infermiera Stephanie Shughart. La coppia non ebbe figli.\nDecorazioni.\nDurante la sua carriera Shughart consegu\u00ec le seguenti decorazioni e brevetti:\nNella cultura di massa.\nNel film \"Black Hawk Down - Black Hawk abbattuto\", diretto da Ridley Scott nel 2001 e basato sull'omonimo saggio di Mark Bowden, Randy Shughart \u00e8 stato interpretato dall'attore e musicista Johnny Strong."}
{"id": "1454379", "revid": "78584262", "url": "https://it.wikipedia.org/wiki?curid=1454379", "title": "Master sergeant", "text": ""}
{"id": "1454380", "revid": "287204", "url": "https://it.wikipedia.org/wiki?curid=1454380", "title": "Sergente di prima classe", "text": "Sergente di prima classe \u00e8 un grado militare di alcuni eserciti.\nStati Uniti.\nUS Army.\nIl sergeant first class (SFC) \u00e8 il settimo grado degli arruolati nell'US Army, si trova sopra lo staff sergeant e sotto di master sergeant e first sergeant, ed \u00e8 il primo grado di sottufficiale anziano.\nNel plotone dell'US Army, la posizione di sergente di plotone \u00e8 normalmente occupata da un sergeant first class. Il sergente di plotone \u00e8 il primo assistente e consulente del comandante del plotone, un sottotenente o tenente. Quando necessario, il sergente di plotone pu\u00f2 diventare il comandante del plotone in sua assenza. Tranne quando \u00e8 il comandante di plotone che ha pi\u00f9 esperienza \u00e8 il sergente di plotone l'uomo con pi\u00f9 anni di servizio ed esperto del plotone. Occasionalmente, quando il sergeant first class non \u00e8 disponibile, un staff sergeant diventa il sergente di plotone. Il grado di sergente di prima classe nel 1948 ha sostituito il grado di technical sergeant, grado rimasto attualmente in vigore nella U.S. Air Force, che era stata separata nel 1947 dall'Esercito e che era rimasto in vigore nel Corpo dei Marines fino al 1959.\nUSAF.\nNella gerarchia dei gradi della US Air Force il grado omologo di \"sergeant first class\" \u00e8 master sergeant.\nUS Marine Corps.\nNel Corpo dei Marines il grado omologo \u00e8 Gunnery sergeant (sergente di artiglieria)\nItalia.\nNall'Esercito e nell'Aeronautica Militare il grado corrispondente rispetto alle forze armate statunitensi e nella comparazione dei gradi della NATO \u00e8 quello di sergente maggiore capo.\nGrecia.\nNell'esercito greco il grado corrispondente \u00e8 Epilochias (greco: \u0395\u03c0\u03b9\u03bb\u03bf\u03c7\u03af\u03b1\u03c2), diviso in due livelli di grado, che tuttavia nella comparazione dei gradi degli eserciti della NATO corrispondono al grado di maresciallo e maresciallo ordinario delle forze armate italiane."}
{"id": "1454381", "revid": "767487", "url": "https://it.wikipedia.org/wiki?curid=1454381", "title": "Ranger Tab", "text": "La Ranger Tab \u00e8 un distintivo militare degli Stati Uniti che viene assegnato a tutti i militari della Scuola Ranger alla fine del corso della durata di due mesi. L'addestramento viene svolto in piccole unit\u00e0 di fanteria e comprende il combattimento tattico nei boschi, in montagna, e le operazioni anfibie in palude.\nTutti i militari brevettatisi alla Scuola Ranger portano il distintivo (\"patch\") sulla parte superiore della manica della spalla sinistra. Il distintivo viene portato per il resto della carriera anche dai soldati che non fanno parte dei Rangers.\nIl simbolo assomiglia a quello delle Forze Speciali o del Genio."}
{"id": "1454382", "revid": "767487", "url": "https://it.wikipedia.org/wiki?curid=1454382", "title": "\u00c8 la musica", "text": "\u00c8 la musica \u00e8 un album di Andrea Mingardi, pubblicato nel 2004."}
{"id": "1454385", "revid": "36426", "url": "https://it.wikipedia.org/wiki?curid=1454385", "title": "Aristotele da Sangallo", "text": ""}
{"id": "1454386", "revid": "120651390", "url": "https://it.wikipedia.org/wiki?curid=1454386", "title": "Battaglia di Cascina (Michelangelo)", "text": "La Battaglia di Cascina avrebbe dovuto essere un affresco di Michelangelo Buonarroti da collocare nella fiorentina sala del Maggior Consiglio (poi detta Salone dei Cinquecento) di Palazzo Vecchio, a Firenze. Ne venne realizzato solo un perduto cartone nel 1505-1506 circa, conosciuto da studi e copie antiche, tra cui la migliore \u00e8 quella di Aristotile da Sangallo, databile al 1542 circa e conservata nelle collezioni private del conte di Leicester, a Holkham Hall, nel Norfolk (lo stesso ex proprietario del leonardiano \"Codice Leicester\").\nStoria.\nAgli inizi del Cinquecento il gonfaloniere a vita Pier Soderini matur\u00f2 l'idea di fare decorare il grande salone in Palazzo Vecchio, fatto costruire da Savonarola nel 1494 in seguito alla sua riforma partecipativa del governo cittadino e, secondo i principi promossi dal frate, fino ad allora molto spoglio, di austerit\u00e0 quasi monasteriale. Favorito dalla felice congiuntura che vide due dei pi\u00f9 grandi maestri fiorentini presenti contemporaneamente in citt\u00e0 dopo grandiosi successi in altri stati italiani, egli riusc\u00ec a coinvolgere nell'impresa nientemeno che Leonardo da Vinci e Michelangelo Buonarroti. Il tema scelto fu quello delle vittorie dell'esercito fiorentino all'insegna di una glorificazione della rinata Repubblica e del suo trionfo contro i nemici, protetta da Dio e dal valore dei suoi uomini.\nA Leonardo, nell'aprile del 1503, venne affidata la \"Battaglia di Anghiari\" (29 giugno 1440 contro i Visconti), per la quale l'artista si mise subito al lavoro, sperimentando una tecnica singolare, l'encausto tramandato da Plinio, che tuttavia si rivel\u00f2 drammaticamente inadatta, sciupando irrimediabilmente la pittura gi\u00e0 in uno stato avanzato sul muro. Nel dicembre 1503 l'artista sospendeva il lavoro, in realt\u00e0 per non riprenderlo mai pi\u00f9.\nNella seconda met\u00e0 del 1504 il Soderini intanto allog\u00f2 a Michelangelo il disegno di una seconda \"Battaglia\", quella di Cascina, combattuta il 28 luglio 1364 contro i Pisani e riferita da Giovanni Villani. L'episodio su cui in particolare si sofferm\u00f2 Michelangelo \u00e8 quello delle truppe fiorentine che, stabilitesi a sei miglia da Pisa \"ne' borghi di C\u00e0scina\", per via del caldo sono indotte in larga parte a disarmarsi e a fare un bagno in Arno, quando all'improvviso Mario Donati, vedendo profilarsi un attacco dei Pisani, d\u00e0 l'allarme: ricompostesi in fretta, sotto la guida di Galeotto Malatesta, vanno alla battaglia uscendone vittoriose.\nIl soggetto permetteva a Michelangelo di rappresentare uno dei temi pi\u00f9 cari alla sua arte, cio\u00e8 corpi \"ignudi\" in movimento vorticoso. L'artista si mise al lavoro sul cartone che, a quanto risulta da una sua lettera del 1525, doveva essere completo entro il marzo 1505; Condivi e Vasari parlano per\u00f2 di alcuni mesi dopo, n\u00e9 si pu\u00f2 escludere, da altri indizi, che il completamento risalga in realt\u00e0 al novembre del 1506. Il cartone si trovava in una stanza dell'ospedale di Sant'Onofrio, dove era stato dipinto, e dove venne lasciato dall'artista in partenza prima per Bologna (1507) e da l\u00ec per Roma (1508) per riconciliarsi con papa Giulio II.\nOggetto di ammirazione e studio generale fin da allora, venne trasferito nel 1508 nella sala in cui era destinato e poi verso il 1512 in Santa Maria Novella, infine, entro il 1515, in palazzo Medici. Qui, gi\u00e0 verso il 1550, a causa della sua popolarit\u00e0 e dei numerosi trasferimenti, risultava gi\u00e0 diviso in pezzi, finiti poi presso vari proprietari e infine distrutti in periodi imprecisati. A tale proposito Vasari ricorda l'ammirazione ossessiva che ne ebbe il giovane Baccio Bandinelli, che tentando senza successo di emulare il vigore e la forza dinamica dell'originale si procur\u00f2 una chiave di palazzo Medici per studiarli giorno e notte e, dopo avere sottratto dei pezzi, arriv\u00f2 a stracciarli per la rabbia dell'insuccesso.\nStorici antichi affermano che Michelangelo aveva incominciato anche l'esecuzione sulla parete (parere condiviso da Charles de Tolnay, 1943-1960), ma al massimo doveva trattarsi di una stesura subito interrotta e che comunque, al pari dell'incompiuto leonardesco, venne coperta se non distrutta nel corso della ristrutturazione vasariana del Salone, negli anni sessanta del Cinquecento.\nStudi e copie.\nTra i disegni preparatori, spesso di difficile attribuzione e datazione, i principali sono:\nEsistono poi varie copie parziali, tra le quali la migliore \u00e8 ritenuta quella della parte centrale da parte di Aristotele da Sangallo, databile al 1542 circa e oggi presso la Holkham Hall nel Norfolk, in Inghilterra.\nDescrizione e stile.\nWilde, studiando l'antico aspetto del Salone, giunse alla conclusione che i dipinti, pi\u00f9 che affrontati, dovevano trovarsi sulla medesima parete di levante, in due spazi affiancati di circa 7x17,5 metri (5/6x18 secondo Grohn): a destra doveva trovarsi il dipinto di Leonardo e a sinistra quello di Michelangelo.\nLa ricostruzione dell'aspetto del cartone michelangiolesco nella sua interezza \u00e8 stata oggetto di varie ipotesi. Secondo K\u00f6hler (1907) al centro deveva trovarsi il soldato che indossa le braghe, affiancato a sinistra col gruppo di cavalieri testimoniato nei disegni di Londra e Oxford; Thode (1908-1913) complet\u00f2 la ricostruzione ipotizzando ai lati militi in corsa e nell'atto di salire a cavallo.\nIn un disegno ora conservato agli Uffizi mostra il gruppo centrale, senza per\u00f2 quelle figure in pose contorte e concatenate presenti nella copia del Sangallo. Questo pu\u00f2 essere dipeso dal fatto che l'artista lavor\u00f2 nuovamente sul cartone dopo essere ritornato da Roma nel 1506 e aver studiato da vicino la statuaria antica e in special modo il gruppo del Laocoonte, rinvenuto il 14 gennaio 1506 proprio in sua presenza."}
{"id": "1454389", "revid": "110157", "url": "https://it.wikipedia.org/wiki?curid=1454389", "title": "Fu\u00dfball-Bundesliga 1972-1973", "text": "L'edizione 1972-1973 della Bundesliga si \u00e8 conclusa con la vittoria finale del , che conquista il suo quarto titolo, il secondo consecutivo.\nCapocannoniere del torneo \u00e8 stato Gerd M\u00fcller del con 36 reti.\nStagione.\nDurante la stagione viene conferito il Pallone d'oro a Franz Beckenbauer capitano del Bayern Monaco, e sono proprio i bavaresi campioni in carica a vincere anche questa edizione. Rimangono in testa dall'inizio alla fine del torneo, mentre al secondo posto stazionano prima lungamente il Fortuna D\u00fcsseldorf, poi il neopromosso Wuppertaler; alla fine ci si ferma per\u00f2 il , pur staccato di undici punti. Retrocedono invece il Rot-Wei\u00df Oberhausen e l'Eintracht Braunschweig, quest'ultimo vincitore del titolo sei anni prima.\nIn campo internazionale il Borussia M\u00f6nchengladbach arriva in finale nella Coppa UEFA; \u00e8 per\u00f2 sconfitto nel doppio confronto dal Liverpool, ma Jupp Heynckes diventa il capocannoniere della manifestazione. Nella Coppa dei Campioni, invece, il Bayern viene eliminato nei quarti dall'Ajax che si prepara a vincere il suo terzo trofeo consecutivo; anche qui il miglior marcatore \u00e8 tedesco, ed \u00e8 Gerd M\u00fcller.\nClassifica finale.\nLegenda:"}
{"id": "1454390", "revid": "76963", "url": "https://it.wikipedia.org/wiki?curid=1454390", "title": "Ryan Pinkston", "text": "Carriera.\nDi origini in parte greche , prima di diventare un attore Pinkston praticava gi\u00e0 karate, prendendo parte a numerose competizioni ed acquistando una certa notoriet\u00e0 in tutto il mondo nel campo delle arti marziali, per quanto riguarda il settore giovanile.\nFratello minore dell'attore \"Aaron Pinkston\", Ryan ha cominciato la sua carriera di attore ancora ragazzino; ha preso parte, tra l'altro, alla sitcom \"Give Me Five\".\nHa avuto un ruolo nell'ultimo film della trilogia di \"Spy Kids\", ovvero \"Missione 3D - Game Over\", dove ha affiancato altri giovani attori quali Daryl Sabara e suo fratello Evan, Matt O'Leary, Robert Vito, Bobby Edner ed Elijah Wood.\nPer questo film Pinkston ha ricevuto anche una nomination agli \"Awards\"."}
{"id": "1454393", "revid": "767487", "url": "https://it.wikipedia.org/wiki?curid=1454393", "title": "Live on the boat", "text": "Live on the boat \u00e8 un album di Andrea Mingardi del 2000.\nRegistrato dal vivo nel giugno 2000 sulla nave 'Costa Crociere'. Venduto soltanto sul sito ufficiale di Andrea Mingardi."}
{"id": "1454408", "revid": "22414", "url": "https://it.wikipedia.org/wiki?curid=1454408", "title": "Kyro", "text": ""}
{"id": "1454409", "revid": "22414", "url": "https://it.wikipedia.org/wiki?curid=1454409", "title": "Powervr", "text": ""}
{"id": "1454410", "revid": "1534511", "url": "https://it.wikipedia.org/wiki?curid=1454410", "title": "Medal of Honor", "text": "La Medal of Honor (\"medaglia d'onore\" in italiano) \u00e8 la pi\u00f9 alta decorazione militare assegnata dal Governo degli Stati Uniti, simile alla \"Victoria Cross\" britannica, alla Legion d'onore francese, alla Virtuti militari polacca o alla Medaglia d'oro al valor militare italiana.\nLa medaglia d'onore \u00e8 spesso assegnata personalmente al destinatario o, in caso di decorazione postuma, ai familiari, dal Presidente degli Stati Uniti. Per il suo alto valore, la medaglia \u00e8 particolarmente protetta dalle leggi statunitensi. A causa della sua natura, la medaglia \u00e8 frequentemente assegnata postuma. A volte \u00e8 denominata \"medaglia d'onore del congresso\", in quanto il Presidente degli Stati Uniti presenta la decorazione \"in nome del Congresso\". \u00c8 concessa a un membro delle United States Armed Forces che si \u00e8 distinto per un \nI membri di tutti i rami delle forze armate statunitensi sono idonei a ricevere la medaglia. Vi sono tre differenti design dell'onorificenza, a seconda della forza armata d'appartenenza del decorato. Esercito e Aeronautica hanno ciascuna la propria versione, mentre Marina, Corpo dei marines e Guardia costiera condividono tutte e tre lo stesso modello.\nLa medaglia d'onore \u00e8 una delle sole due onorificenze militari da portare al collo conferite \"dalle\" forze armate statunitensi ed \u00e8 l'unica conferita \"a\" membri delle forze armate statunitensi. L'altra \u00e8 la Legion of Merit di grado comandante, ed \u00e8 autorizzata ad essere richiesta solamente da parte di dignitari stranieri generalmente con grado pari al Chiefs of Staff.\nOrigine.\nIl primo sistema formale di onorificenze per azioni di valore individuali da parte di soldati statunitensi venne costituito da George Washington il 7 agosto 1782, quando cre\u00f2 il Badge of Military Merit, creato per riconoscere \"qualunque azione singola meritoria\". Questa decorazione costituisce la prima onorificenza statunitense in combattimento e la seconda onorificenza militare statunitense pi\u00f9 antica di tutte, dopo il Fidelity Medallion.\nNonostante la caduta in disuso del \"Badge of Military Merit\" dopo la guerra d'indipendenza americana, rimase il concetto di onorificenza militare per azioni valorose. Nel 1847, dopo lo scoppio della guerra messicano-statunitense, fu costituito un Certificate of Merit, per i soldati che si erano distinti in azione. Il certificato venne in seguito comparato a una medaglia, come il Certificate of Merit Medal\nAll'inizio della guerra civile americana, venne proposta una medaglia per il valore individuale da James W. Grimes a Winfield Scott, il comandante generale dell'esercito statunitense. Scott non approv\u00f2 la proposta, ma la medaglia inizi\u00f2 ad essere utilizzata nella Marina. Il 21 dicembre 1861 Abramo Lincoln firm\u00f2 l'autorizzazione per una medaglia navale al valore. La medaglia doveva essere \u00abconferita a sottufficiali, marinai e Marines che si distinguono per il loro valore e altre qualit\u00e0 durante l'attuale guerra\u00bb. Il Segretario alla Marina degli Stati Uniti d'America Gideon Welles forn\u00ec l'autorizzazione per progettare la nuova decorazione. Una simile onorificenza venne in seguito creata anche per l'esercito il 12 luglio 1862, per essere conferita ai \u00absottufficiali e ai soldati che si distinguono per valore in azione e altre qualit\u00e0 durante l'attuale insurrezione\u00bb.\nAspetto.\nLa medaglia si \u00e8 evoluta nell'aspetto dalla sua creazione nel 1862. L'attuale medaglia per l'esercito \u00e8 una stella dorata circondata da una corona, sormontata da un'aquila su una barra nella quale \u00e8 incisa la scritta . La medaglia \u00e8 collegata per mezzo di un uncino ad un nastro moir\u00e9 di colore blu chiaro di seta largo 20\u00a0mm e lungo 522\u00a0mm.\nEsiste una versione della medaglia per ogni corpo delle forze armate: l'esercito, la marina e l'aeronautica. Essendo il corpo dei marines parte della marina, coloro che prestano servizio presso questo corpo ricevono la versione della marina della Medal of Honor.\nLa medaglia della guardia costiera, venne distinta da quella della marina nel 1963 e non \u00e8 mai stata assegnata, in parte a causa della fusione tra guardia costiera e marina in tempo di guerra. Non esiste neppure il disegno. Solo un membro della guardia costiera, il segnalatore di 1\u00aa classe Douglas Munro, ricevette la versione della Marina per le sue azioni durante la Battaglia navale di Guadalcanal.\nNei rari casi (finora 19 in tutto) in cui un militare riceve pi\u00f9 di una Medal of Honor, i regolamenti attuali specificano che deve essere aggiunto un simbolo al centro del nastro della medaglia. Per indicare pi\u00f9 di una medaglia, l'esercito e l'aeronautica conferiscono una o pi\u00f9 \"foglie di quercia\" mentre la marina assegna una o pi\u00f9 stelle dorate.\nIn alcune situazioni viene portato semplicemente il nastrino, che ha la stessa sfumatura di blu del nastro della medaglia e contiene cinque stelle bianche, che formano la lettera \"M\". Quando viene indossato, il nastrino viene appuntato da solo, circa 6\u00a0mm sopra il centro degli altri nastrini. Quando l'onorificenza viene indossata in abiti civili, si usa una coccarda, dello stesso colore e con le cinque stelle bianche. Il nastrino e la coccarda vengono consegnate assieme alla medaglia.\nBandiera.\nIl 23 ottobre 2003 \u00e8 stato autorizzata la consegna di una bandiera a coloro che erano insigniti della Medal of Honor.\nLa bandiera \u00e8 basata sull'idea del sergente Bill Kendall, che ide\u00f2 una bandiera per onorare il capitano Darrell Lindsey, un pilota di B-26 che venne ucciso nella seconda guerra mondiale e venne insignito dell'onorificenza. Il disegno di Kendall \u00e8 costituito da un campo blu, nella stessa sfumatura del nastro contenente tredici stelle bianche a cinque punte che sono quasi identiche a quelle disegnate da Sarah LeClerc dell'istituto di araldica dell'esercito statunitense. Il disegno di LeClerc, accettato come bandiera ufficiale non comprende le parole \"Medal of Honor\" ed \u00e8 frangiato in oro. Il colore del campo e le 13 stelle bianche, posizionate in forma di tre scaglioni, formano due scaglioni di 5 stelle e uno scaglione di 3 stelle, copiando il nastro della medaglia.\nIl primo militare a ricevere l'onorificenza e la bandiera ufficiale \u00e8 stato Paul R. Smith. La bandiera venne preparata e consegnata alla sua famiglia assieme alla medaglia. Il 30 settembre 2006 si tenne una cerimonia speciale a bordo della USS Constitution per consegnare la bandiera a 60 militari insigniti della Medal of Honor.\nConferimento della medaglia.\nEsistono due criteri principali per essere insigniti della Medal of Honor. Il primo, e maggiormente comune, consiste nella citazione di un membro della catena di comando confermato da tutti i livelli della gerarchia. In alternativa c'\u00e8 la citazione da un membro del Congresso e approvato da un atto speciale del Congresso. In entrambi i casi, la medaglia viene conferita dal Presidente in rappresentanza del Congresso.\nIl termine \"Congressional Medal of Honor\", anche se comune, non \u00e8 corretto.\nEvoluzione dei criteri.\nDiversi mesi dopo la firma da parte di Abramo Lincoln che trasform\u00f2 la \"Public Resolution 82\" in legge il 21 dicembre 1861, venne approvata una risoluzione simile per l'esercito. I primi ad essere premiati con la medaglia furono sei soldati dell'esercito dell'Unione che dirottarono una locomotiva Confederata. James J. Andrews, a capo dell'operazione, un civile impiccato come spia dell'Unione, non ricevette la medaglia. Molte delle medaglie conferite nel XIX secolo furono associate con il salvataggio della bandiera, non solo per ragioni patriottiche, ma anche perch\u00e9 la bandiera era un mezzo di comunicazione nel campo di battaglia. Durante la guerra civile, nessun'altra decorazione militare venne autorizzata, e per molti\nI criteri per la medaglia vennero resi pi\u00f9 selettivi dopo la prima guerra mondiale. Dopo la seconda guerra mondiale, molti candidati alla Medal of Honor potrebbero essere stati invece insigniti con Silver Star, Navy Cross oppure onorificenze simili.\nDurante la guerra civile, il Segretario di Guerra Edwin M. Stanton promise una medaglia ad ogni soldato del 27\u00ba reggimento che avesse esteso il proprio arruolamento oltre la data di termine. Molti rimasero per quattro giorni in pi\u00f9 e vennero successivamente congedati. A causa della confusione, Stanton confer\u00ec una Medal of Honor a tutti gli 864 soldati del reggimento.\nNel 1916, una commissione di cinque generali dell'esercito verific\u00f2 tutte le assegnazioni della medaglia. La commissione, guidata da Nelson Miles, raccomand\u00f2 che l'esercito revocasse 911 medaglie. Tra esse erano presenti le 864 medaglie conferite ai membri del 27\u00ba reggimento, 29 medaglie conferite a coloro che servirono al funerale di Abramo Lincoln, sei civili (tra cui Mary Edwards Walker, l'unica donna che la ricevette), Buffalo Bill e altre 12 persone le cui motivazioni per il conferimento dell'onorificenza furono ritenute frivole. La medaglia della Walker venne ri-conferita postuma dal Presidente Jimmy Carter nel 1977. La medaglia di Buffalo Bill venne ri-conferita nel 1989.\nAll'inizio del XX secolo, la Marina confer\u00ec molte medaglie per coraggio in tempo di pace. Ad esempio, sette marinai a bordo della USS \"Iowa\" ricevettero l'onorificenza quando una caldaia esplose il 25 gennaio 1904. Imbarcato sulla USS \"Chicago\" nel 1901, John Henry Helms ricevette l'onorificenza per aver salvato il cuoco di bordo, Ishi Tomizi, dall'affogamento. Anche dopo la prima guerra mondiale, Richard Evelyn Byrd e Floyd Bennett vennero insigniti della prestigiosa medaglia per aver esplorato il Polo Nord. L'ammiraglio Thomas J. Ryan ricevette la Medal of Honor per aver salvato una donna dall'incendio di un Hotel a Yokohama, in Giappone nel 1923 dopo il terremoto a Kanto.\nTra il 1919 e il 1942, la Marina confer\u00ec due versioni della Medal of Honor: una per il valore non in combattimento e un'altra per le azioni in combattimento. Anche se i documenti ufficiali non sono completamente concordi, la Medal of Honor della Marina per le azioni in combattimento viene chiamata \"Tiffany Cross\". La medaglia \"Tiffany\" venne conferita per la prima volta nel 1919 ma divenne rara e impopolare, in parte poich\u00e9 venne assegnata sia per eventi di combattimento che per eventi non avvenuti in battaglia. Di conseguenza, la Marina decise nel 1942 di tornare sui suoi passi e passare a una medaglia singola, che sarebbe stata assegnata solo per atti di eroismo.\nDall'inizio della seconda guerra mondiale, la Medal of Honor fu conferita per atti di estremo eroismo compiuti in azioni contro il nemico. In base a questi criteri, circa il 60% delle medaglie consegnate durante e dopo il conflitto furono postume. Il capitano William McGonagle costitu\u00ec un'eccezione alla regola, poich\u00e9 venne onorato con la medaglia durante l'Incidente della USS Liberty, che fu dovuto al fuoco amico, secondo il governo di Israele.\nControversie.\nNel 1993, uno studio commissionato dall'esercito evidenzi\u00f2 una discriminazione razziale e religiosa compiuta in modo sistematico nell'assegnazione delle medaglie durante la seconda guerra mondiale. All'epoca nessuna medaglia venne conferita ai soldati afroamericani che prestarono servizio durante il conflitto. Dopo una verifica esaustiva della documentazione, lo studio raccomand\u00f2 che diversi soldati di colore, ai quali venne conferita la Distinguished Service Cross, fosse aggiornata l'onorificenza con una Medal of Honor. Il 13 gennaio 1997, il Presidente Bill Clinton confer\u00ec la Medal of Honor a sette veterani afro americani del secondo conflitto mondiale, e di essi solo uno era ancora in vita. Uno studio analogo, compiuto nel 1998, rivel\u00f2 che anche vari soldati di origine asiatica erano stati discriminati e ricevettero la Medal of Honor nel 2000. Tra essi vennero conferite le medaglie a 20 americani di origine giapponese del 442\u00b0 Regimental Combat Team Nel 2005, il Presidente George H. W. Bush consegn\u00f2 la medaglia a Tibor Rubin, un veterano di origine ebrea che sopravvisse all'Olocausto, che secondo alcuni non venne insignito dell'onorificenza per la sua religione.\nAutorevolezza e privilegi.\nLa Medal of Honor venne autorizzata per la prima volta da una risoluzione del Congresso il 12 luglio 1862:\nSuccessivamente vennero emanate delle autorizzazioni simili per creare le versioni della medaglia per gli altri corpi militari.\nLa Medal of Honor conferisce dei privilegi speciali a coloro che sono stati insigniti da questa onorificenza, sia per tradizione che per legge. Per tradizione, tutti gli altri soldati, marinai, Marines e personale dell'aeronautica, compresi gli ufficiali di alto grado fino al Presidente degli Stati Uniti, effettuano il saluto a colui che la porta. Nel caso un ufficiale incontri un militare che \u00e8 stato insignito della Medal of Honor, questo non saluter\u00e0 la persona in s\u00e9, ma la medaglia stessa. Per la legge, i militari decorati hanno vari benefici:\nProtezione legale.\nFino al tardo 2006, la Medal of Honor era la sola decorazione di servizio ad essere protetta dalla legge federale contro le imitazioni e le vendite private. Lo \"Stolen Valor Act\" del 20 dicembre 2006 ha esteso queste protezioni ad altre onorificenze militari.\nIn base a questa legge, qualunque affermazione falsa in forma verbale, scritta o fisica riguardante una decorazione o un'onorificenza autorizzata a essere indossata da membri delle forze militari o da veterani costituisce un crimine federale.\nTutte le medaglie vengono conferite in forma originale dal Dipartimento della Difesa degli Stati Uniti. L'uso improprio della stessa, tra cui la creazione non autorizzata, \u00e8 punibile con la reclusione. La legge \u00e8 maggiormente severa rispetto allo stesso reato in relazione alle altre onorificenze. Dopo il ridisegno della medaglia da parte dell'esercito nel 1903, venne registrato un brevetto per evitare che altri potessero fabbricare la medaglia. Quando il brevetto scadde, il governo eman\u00f2 una legge rendendo illegale produrla, indossarla e distribuirla senza autorizzazione. Coloro che hanno violato questa legge sono stati perseguiti e varie organizzazioni di veterani e aziende private si dedicano alla ricerca di chi afferma falsamente di aver ricevuto la medaglia.\nLa \"HLI Lordship Industries Inc.\", un'azienda che era in passato responsabile per la creazione della medaglia, \u00e8 stata condannata nel 1996 per aver venduto 300 medaglie false a 75 $ l'una.\nNello stesso anno Jackie Stern, un cittadino statunitense residente a Fort Lauderdale in Florida fu condannato per aver indossato una medaglia che non gli era stata assegnata. La condanna a sei mesi di reclusione venne commutata da un giudice federale in un anno di libert\u00e0 vigilata con l'obbligo di scrivere una lettera di scuse ad ognuno dei 171 militari decorati che erano allora in vita. La lettera venne inoltre pubblicata su un quotidiano locale.\nNel 2003 Edward e Gisela Fedora vennero incriminati per la vendita illecita di una Medal of Honor. Essi stavano vendendo le medaglie conferite al marinaio statunitense Robert Blume (per la Guerra ispano-americana) ad un agente dell'FBI. Edward si dichiar\u00f2 colpevole e venne incarcerato.\nDecorati.\nIn tutto sono state assegnate 3464 medaglie a 3445 persone, e 19 persone hanno ricevuto due medaglie. Di questi ultimi, 14 hanno ricevuto due medaglie per due azioni distinte e cinque sono stati decorati sia con la medaglia della marina che con quella dell'esercito per la stessa azione. Dall'inizio della seconda guerra mondiale, sono state conferite 853 medaglie, 527 postume. In tutto, sono state conferite 617 medaglie postume.\nLa prima Medal of Honor dell'esercito \u00e8 stata conferita al soldato Jacob Parrott durante la guerra civile americana per il suo ruolo nel dirottamento di una locomotiva, mentre la medaglia pi\u00f9 recente \u00e8 stata consegnata il 29 febbraio 2016 al capo di 3\u00aa classe Edward Byers per le sue azioni durante il salvataggio di un civile americano, il Dr. Dilip Joseph, catturato da alcuni afghani.\nL'unica donna insignita della Medal of Honor \u00e8 Mary Edwards Walker, una chirurga. La sua medaglia venne ritirata nel 1917 ed in seguito ri-conferita dal Presidente Jimmy Carter nel 1977.\nI regolamenti attuali affermano esplicitamente che i decorati dovevano essere in servizio nelle forze armate statunitensi quando hanno compiuto un atto valoroso che gli \u00e8 valso la medaglia, ma sono state fatte delle eccezioni. Ad esempio Charles Lindbergh, mentre era membro della riserva, ricevette la medaglia mentre era pilota civile e l'ammiraglio Richard O'Kane, il quale venne catturato dai giapponesi durante l'affondamento del sommergibile \"Tang\" nello Stretto di Formosa il 24-25 ottobre 1944, e fu segretamente tenuto prigioniero nel centro di detenzione della flotta \"\u014cfuna\", per poi trasferirsi nel campo regolare dell'esercito di Omori POWO. Inoltre, la medaglia venne conferita al \"Milite Ignoto\" britannico da John J. Pershing il 17 ottobre 1921. Il \"Milite Ignoto\" statunitense venne contraccambiato con la Victoria Cross, l'equivalente britannico della Medal of Honor l'11 novembre dello stesso anno. A parte queste eccezioni, le medaglie possono essere conferite solo ai membri dell'esercito statunitense, anche se non \u00e8 richiesto che abbiano la cittadinanza. Sessantuno canadesi che prestarono servizio presso le forze armate statunitensi sono stati infatti decorati con la medaglia.\nPer le azioni compiute dopo il ritiro delle forze statunitensi dal Vietnam nel 1973, la medaglia \u00e8 stata conferita dieci volte, di cui nove postume. Le prime due sono state conferite ai tiratori scelti della Delta Force Randy Shughart e Gary Gordon, che difesero il pilota Michael Durant di un elicottero Black Hawk che venne abbattuto durante la Battaglia di Mogadiscio. Altre quattro vennero assegnate per azioni compiute nella guerra in Iraq: il sergente di prima classe Paul Ray Smith, il caporale dei Marines Jason Dunham, lo specialista Ross A. McGinnis ed il SEAL Michael A. Monsoor. Nel 2005 una medaglia postuma venne conferita a Paul Ray Smith: nell'aprile 2003, Smith uccise pi\u00f9 di 50 iracheni nei pressi dell'aeroporto internazionale di Baghdad, mentre forniva copertura per una stazione di soccorso dove erano presenti molti soldati statunitensi feriti. L'11 gennaio 2007 il Presidente Bush confer\u00ec a Jason Dunham la medaglia postuma per il suo coraggio durante una missione di combattimento. Dunham si gett\u00f2 su una granata per salvare i suoi compagni durante un'azione nei pressi del confine siriano nell'aprile 2004. L'8 aprile 2008 la Medal of Honor postuma fu conferita ai genitori di Michael A. Monsoor, che si gett\u00f2 sopra una granata il 29 settembre 2006 a Ramadi, sacrificando cos\u00ec la sua vita per salvare i compagni SEALs. Il 2 giugno 2008 la medaglia fu assegnata postuma a Ross A. McGinnis, che assorb\u00ec lo scoppio di una bomba a mano ad Adhamiyah, salvando le vite di quattro soldati su un HMMWV. Dal 2001 ad oggi, quattro medaglie sono state conferite membri delle forze armate statunitensi in combattimento in Afghanistan: il 22 ottobre 2007 al SEAL Michael P. Murphy per aver esposto se stesso nel tentativo di chiamare soccorsi via radio dopo che la sua unit\u00e0 di quattro uomini cadde in un'imboscata di superiori forze talebane il 28 giugno 2005 e nel 2009 Jared C. Monti fu decorato con la medaglia postuma per aver cercato di salvare un suo compagno sotto un pesante fuoco di armi leggere e lanciarazzi il 21 giugno 2006. Riceveranno in futuro la Medal of Honor il Berretto Verde Robert James Miller, per aver sacrificato se stesso nel tentativo di salvare la sua pattuglia da un'imboscata talebana il 25 gennaio 2008 ed il paracadutista Salvatore Giunta, per aver salvato dalla cattura un commilitone ferito il 25 ottobre 2007. Giunta sar\u00e0 il primo militare dalla guerra del Vietnam ad essere insignito della medaglia non postuma. Il caporale Dakota Meyer dei Marine ha ricevuto la Medal of Honor dal presidente Obama il 15 settembre 2011 per il valore dimostrato nel salvare compagni d'arme americani e afgani in occasione di un'imboscata dei talebani in Afghanistan (8 settembre 2008). Meyer fu promosso sergente e ricevette la bandiera della Medal of Honor.\nDecorati due volte.\nDiciannove persone sono state decorate due volte con la Medal of Honor. Cinque di essi sono stati decorati con la medaglia dell'esercito e con quella della marina per la stessa azione.\nOnorificenze simili statunitensi.\nLe seguenti onorificenze statunitensi portano nomi simili ma sono medaglie diverse con altri criteri di assegnamento."}
{"id": "1454413", "revid": "204012", "url": "https://it.wikipedia.org/wiki?curid=1454413", "title": "Castello di Carlo V (Lecce)", "text": ""}
{"id": "1454416", "revid": "117271", "url": "https://it.wikipedia.org/wiki?curid=1454416", "title": "Arthrospora chlorococca", "text": ""}
{"id": "1454417", "revid": "117271", "url": "https://it.wikipedia.org/wiki?curid=1454417", "title": "Bacidia chlorococca", "text": ""}
{"id": "1454418", "revid": "117271", "url": "https://it.wikipedia.org/wiki?curid=1454418", "title": "Bacidia salicicola", "text": ""}
{"id": "1454419", "revid": "117271", "url": "https://it.wikipedia.org/wiki?curid=1454419", "title": "Bilimbia chlorococca", "text": ""}
{"id": "1454420", "revid": "117271", "url": "https://it.wikipedia.org/wiki?curid=1454420", "title": "Lecidea chlorococca", "text": ""}
{"id": "1454421", "revid": "125655755", "url": "https://it.wikipedia.org/wiki?curid=1454421", "title": "Anfinomo", "text": "Anfinomo () \u00e8 un personaggio dell\"Odissea\". Principe di Dulichio, \u00e8 uno dei Proci, i pretendenti alla mano di Penelope, e tra essi l'unico portatore di kalokagathia, essendo caratterizzato da grande bellezza e da una natura non propriamente malvagia.\nIl mito.\nAnfinomo nell'Odissea.\nAnfinomo \u00e8 figlio del re Niso di Dulichio, e il pi\u00f9 bello tra i Proci (pi\u00f9 volte Omero lo dice \"divino\"). Si dimostra uno dei pretendenti pi\u00f9 insistenti, ma \u00e8 al tempo stesso quello meno tracotante, essendo l'unico caratterizzato dalla \"pietas\" verso uomini e divinit\u00e0; nell'impresa di sottrarre il regno a Odisseo e di uccidere suo figlio Telemaco si dichiara infatti disponibile a farlo soltanto nel caso che siano a volerlo gli dei (libro XVI). Per la sua assennatezza Odisseo tenta di salvargli la vita: Anfinomo infatti \u00e8 l'unico tra i pretendenti che si rivolge in maniera non sprezzante al mendicante sotto le cui spoglie si cela prodigiosamente l'eroe, e perfino gli porge due pani bianchi e una coppa di vino (libro XVIII). Odisseo liba e si augura che un dio conduca il giovane lontano dalla reggia dove s'appresta il ritorno dell'eroe, ma Anfinomo, senza proferir verbo, torna a sedersi fra gli altri pretendenti, turbato da quelle parole ma incapace di mutare il proprio fato (\"avvinto da Pallade Atena\", dice Omero). Andr\u00e0 dunque incontro al suo destino di morte, trafitto dalla lancia di Telemaco (Libro XXII).\nAltri pareri.\nSecondo alcuni autori minori Penelope non rimase fedele al marito, tradendolo appunto con Anfinomo. Per questo la donna sarebbe stata scacciata o addirittura uccisa da Odisseo.\nOmonimia.\nQuesto Anfinomo non va confuso con un omonimo personaggio mitologico che insieme a suo fratello Anapia salv\u00f2 i propri genitori da una colata lavica dell'Etna, e quasi sembrava che al loro passaggio la lava per rispetto si ritraesse. L'episodio di Anfinomo e Anapia \u00e8 narrato nell' \"Appendix Vergiliana\"."}
{"id": "1454422", "revid": "212348", "url": "https://it.wikipedia.org/wiki?curid=1454422", "title": "Spectata Fides", "text": "Spectata Fides \u00e8 un'enciclica di papa Leone XIII, datata 27 novembre 1885.\nIl Papa si rivolge all'Episcopato, al Clero e ai Fedeli cattolici dell'Inghilterra e incoraggia nel continuare l'impegno profuso dalla chiesa inglese nell'educazione cristiana dei giovani.\nNella scuola cattolica il Papa vede un mezzo per tramandare \u00abquella suprema e ottima eredit\u00e0 che ricevemmo dai nostri maggiori, cio\u00e8 l'integrit\u00e0 della fede cattolica; inoltre, in esse si provvede alla libert\u00e0 dei genitori e si educa per lo Stato una buona generazione di cittadini, ci\u00f2 che in tanta licenza di opinioni e di comportamenti \u00e8 quanto mai necessario\u00bb.\nLeone XIII conclude la sua lettera enciclica richiamando l'attenzione della Santa Sede per l'Inghilterra: \u00abSeguiamo con amore paterno codesta Isola che meritatamente \u00e8 stata definita nutrice di santi: e in tale disposizione d'animo scorgiamo la pi\u00f9 viva speranza e quasi un pegno sicuro della salute e della prosperit\u00e0 degli Inglesi. Quindi perseverate, Venerabili Fratelli, a curare soprattutto gli adolescenti; estendete ovunque la vostra missione episcopale, e con alacrit\u00e0 e fiducia coltivate la buona semente ovunque pensiate che sia\u00bb."}
{"id": "1454423", "revid": "767487", "url": "https://it.wikipedia.org/wiki?curid=1454423", "title": "Sette giorni a maggio", "text": "Sette giorni a maggio (\"Seven Days in May\") \u00e8 un film del 1964 diretto da John Frankenheimer, tratto dal romanzo omonimo del 1962. \u00c8 una storia fantapolitica all'interno della realt\u00e0 della guerra fredda.\nTrama.\nIl generale a quattro stelle, Capo di Stato maggiore delle forze armate degli Stati Uniti d'America e futuro candidato alla presidenza, James Mattoon Scott si oppone all'iniziativa del presidente in carica Jordan Lyman, che ha concluso con l'Unione Sovietica un accordo per la riduzione delle armi nucleari. Un'opinione simile corre anche tra alcuni senatori che si erano opposti alla ratifica, gi\u00e0 avvenuta del trattato, e tra gran parte dell'opinione pubblica. Il generale pensa allora a una sorta di colpo di Stato e a questo scopo organizza segretamente una base (dal nome \"Ecomcon\") in cui addestrare all'azione, a loro insaputa, un contingente di cento ufficiali e 3600 soldati, azione che dovr\u00e0 avere luogo domenica 18 maggio. Completamente all'insaputa dell'azione \u00e8 il sottoposto di Scott, il colonnello dei marines Martin \"Jiggs\" Casey, che fa parte dello staff del Pentagono, per il quale la Carta fondamentale lasciata al Paese da George Washington, Alexander Hamilton, James Madison e dagli altri Padri fondatori degli Stati Uniti \u00e8 sacra. Scott tuttavia sa benissimo che per riuscire nell'intento deve assicurarsi che i responsabili operativi, cio\u00e8 i comandanti delle Forze Armate americane dislocate nei punti strategici del globo, \"chiudano un occhio\" sulle sue manovre. Invia cos\u00ec i suoi pi\u00f9 fidati ufficiali ai quattro angoli del mondo per sondare gli umori di questi potenti comandanti e cercare di ottenerne quanto gli serve. La manovra riesce: molti senatori sono dalla sua parte, all'inizio del mese di maggio avr\u00e0 luogo l'evento. Ma non tutto fila liscio come Scott vorrebbe. Il testardo e tutt'altro che sprovveduto colonnello Casey, viene a sapere per caso della \"scommessa\" e dell'esistenza della base segreta \"Ecomcon\", della quale nessuno tra gli uffici militari potenzialmente interessati conosce l'esistenza. Sentendo puzzo di bruciato chiede un incontro al Presidente al quale illustra gli indizi raccolti sul complotto di Scott. Jordan Lyman riesce a sventarlo, costringendo Scott e gli altri tre capi militari alle dimissioni. Il 18 maggio diventa il giorno della vittoria della democrazia nelle parole di Lyman durante la conferenza stampa."}
{"id": "1454424", "revid": "21583", "url": "https://it.wikipedia.org/wiki?curid=1454424", "title": "Spassk-Rjazanskij", "text": "Spassk-Rjazanskij (anche traslitterata come \"Spassk-Ryazansky\") \u00e8 una cittadina della Russia europea centrale (Oblast' di Rjazan'), situata vicino alla riva sinistra del fiume Oka (affluente del Volga), 55 chilometri a sudest del capoluogo; \u00e8 amministrativamente compresa nel \"rajon\" di Spassk.\nRisale al 1629 la fondazione di uno \"sloboda\" con il nome di \"Vaskina Poljana\" (russo \u0412\u0430\u0441\u043a\u0438\u043d\u0430 \u041f\u043e\u043b\u044f\u043d\u0430); al 1778 risale la concessione dello \"status\" di citt\u00e0, con il nome di \"Spassk\". L'attuale nome le venne dato nel 1929, per distinguerla da una sua omonima nell'estremo oriente russo (\"Spassk-Dal'nij\").\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1454427", "revid": "80339", "url": "https://it.wikipedia.org/wiki?curid=1454427", "title": "Spassk-Ryazansky", "text": ""}
{"id": "1454436", "revid": "212348", "url": "https://it.wikipedia.org/wiki?curid=1454436", "title": "Quod Auctoritate", "text": "Quod Auctoritate \u00e8 un'enciclica di papa Leone XIII, datata 22 dicembre 1885. Con questa enciclica il Papa annuncia un Anno Santo straordinario per il 1886:"}
{"id": "1454442", "revid": "10652", "url": "https://it.wikipedia.org/wiki?curid=1454442", "title": "Licheni", "text": ""}
{"id": "1454444", "revid": "767487", "url": "https://it.wikipedia.org/wiki?curid=1454444", "title": "Il magnifico scherzo", "text": "Il magnifico scherzo (\"Monkey Business\") \u00e8 un film del 1952 diretto da Howard Hawks.\nTrama.\nIl ricercatore Barnaby Fulton trova quasi per caso, e grazie all'aiuto di uno scimpanz\u00e9, una formula chimica che sembra restituire la giovinezza dello spirito. La pozione finisce mescolata all'acqua potabile e lo scienziato, sua moglie e vari altri \"malcapitati\" regrediscono allo stato infantile.\nProduzione.\nPur in un ruolo secondario, fu la prima interpretazione di una certa importanza per Marilyn Monroe. Al proposito, il regista ebbe a dichiararsi soddisfatto della prestazione dell'attrice. Probabilmente per la limitatezza della parte, la Monroe non cre\u00f2 problemi, a differenza di quanto accadde in altri film diretti da Hawks, come ad esempio in occasione di \"Gli uomini preferiscono le bionde\".\nGli attori Marilyn Monroe, Charles Coburn e George Winslow reciteranno nuovamente insieme l'anno successivo ne \"Gli uomini preferiscono le bionde\" (1953), sempre sotto la regia di Howard Hawks.\nCritica.\nA dispetto dell'impiego nella sceneggiatura di tre veri \u201cgiganti\u201d di Hollywood, quali Ben Hecht, Charles Lederer e I.A.L. Diamond e del soggetto pi\u00f9 impegnato e \u201cfilosofico\u201d, il film fu considerato la meno convincente delle quattro commedie frutto della collaborazione fra Hawks e Cary Grant. Lo stesso regista ne era consapevole, concordando, nell'analisi dello scarso successo del film, col critico del \"The New York Times\": \u201cIl problema \u00e8 che un'idea demenziale come questa pu\u00f2 mantenere la sua comicit\u00e0 sino ad un certo punto, diciamo 35-40 minuti, ma \u00e8 poi destinata ad implodere ed allora \u00e8 la fine\u201d. Il film avrebbe insistito in modo eccessivo sulle gag relative al ritorno allo stato adolescenziale ed infantile dei coniugi Fulton, vittime dell'elisir di giovinezza creato dal professore.\nIn parte, avrebbe confidato Hawks a Bogdanovich, egli fu costretto a modificare il progetto iniziale, secondo il quale, solo il personaggio interpretato da Grant sarebbe stato vittima degli effetti regressivi della pozione. Ci\u00f2 a causa delle insistenze di Ginger Rogers, in fase di stesura del contratto. L'attrice aveva subordinato la propria partecipazione al film alla possibilit\u00e0 di duettare con Cary Grant nel ruolo della stupida adolescente, e la produzione esercit\u00f2 pressioni in tal senso presso gli sceneggiatori.\nDi tutt'altro tono, fu l'accoglienza riservata al film dai critici dei \"Cahiers du Cin\u00e9ma\". Jacques Rivette utilizz\u00f2 proprio \"Il magnifico scherzo\" come paradigma della \u201cgrandezza del genio\u201d di Howard Hawks. Egli sottolineava come mai, nell'opera del regista, l'elemento drammatico e la commedia procedessero isolati, ed anzi, come all'interno di uno stesso lavoro, l'uno fosse esaltato dalla presenza dell'altro. Come nei suoi film di contenuto drammatico quali \"La cosa da un altro mondo\" o \"Il fiume rosso\", al centro della sua attenzione era anche in questo caso la minaccia portata alla ragione e alla civilt\u00e0 dalle fascinose lusinghe dello stato di natura, del buon selvaggio, dell'infantilismo, qui rappresentate nel mito dell'eterna giovinezza."}
{"id": "1454445", "revid": "212348", "url": "https://it.wikipedia.org/wiki?curid=1454445", "title": "Iampridem", "text": "Iampridem \u00e8 un'enciclica di papa Leone XIII, datata 6 gennaio 1886, scritta all'Episcopato tedesco circa la situazione della Chiesa in Germania."}
{"id": "1454446", "revid": "29244", "url": "https://it.wikipedia.org/wiki?curid=1454446", "title": "Randy Shughart", "text": ""}
{"id": "1454447", "revid": "599013", "url": "https://it.wikipedia.org/wiki?curid=1454447", "title": "Anfimaco", "text": ""}
{"id": "1454450", "revid": "767487", "url": "https://it.wikipedia.org/wiki?curid=1454450", "title": "Sottovento", "text": "Sottovento \u00e8 una definizione dipendente dalla provenienza del vento ed \u00e8 un concetto relativo,\nvale a dire che ha significato la frase \"l'oggetto A \u00e8 sottovento all'oggetto B\", cio\u00e8 \"l'oggetto A \u00e8 investito dal vento dopo l'oggetto B\". Non ha quindi significato l'affermare \"l'oggetto A \u00e8 sottovento\" in quanto tale definizione non ha valore assoluto.\nAl sottovento corrisponde un sopravento: gli oggetti o le zone sopravento sono quelli che sono colpiti prima dal vento rispetto ad altre.\n\u00c8 d'uso abbastanza comune definire un oggetto sottovento quando esso \u00e8 riparato da un altro oggetto che si trova sopravento (ad esempio un'imbarcazione in rada protetta dal vento)."}
{"id": "1454451", "revid": "124638862", "url": "https://it.wikipedia.org/wiki?curid=1454451", "title": "Supercoppa LEN (maschile)", "text": "La Supercoppa LEN (\"den.uff.\": LEN Supercup), anche chiamata Supercoppa d'Europa, \u00e8 una competizione pallanuotistica maschile per club organizzata dalla LEN che vede di fronte la pi\u00f9 recente campione d\u2019Europa e la pi\u00f9 recente vincitrice della Euro Cup.\nFino al 2002 i campioni d'Europa sfidavano i vincitori della Coppa delle Coppe."}
{"id": "1454454", "revid": "22475", "url": "https://it.wikipedia.org/wiki?curid=1454454", "title": "Progressione del record mondiale della 4x200 m stile libero", "text": "La staffetta 4x200\u00a0m stile libero femminile \u00e8 stata inserita nelle competizioni internazionali solamente a partire dal 1981; i record anteriori a quella data sono stati realizzati da club.\nIn vasca corta (25 metri) i record del mondo sono omologati dalla FINA dal 3 marzo 1991.\nUomini.\nVasca lunga.\nLegenda: \nVasca corta.\nLegenda: \nDonne.\nVasca lunga.\nLegenda: \nVasca corta.\nLegenda: "}
{"id": "1454459", "revid": "647919", "url": "https://it.wikipedia.org/wiki?curid=1454459", "title": "Supercoppa europea di pallanuoto", "text": ""}
{"id": "1454460", "revid": "212348", "url": "https://it.wikipedia.org/wiki?curid=1454460", "title": "Quod Multum", "text": "Quod Multum \u00e8 un'enciclica di papa Leone XIII, datata 22 agosto 1886, scritta all'Episcopato ungherese, in occasione del bicentenario della liberazione di Budapest dal dominio ottomano, circa la situazione della Chiesa in Ungheria."}
{"id": "1454461", "revid": "486946", "url": "https://it.wikipedia.org/wiki?curid=1454461", "title": "Quattro torri massimilianee", "text": ""}
{"id": "1454464", "revid": "741864", "url": "https://it.wikipedia.org/wiki?curid=1454464", "title": "Pergrata Nobis", "text": "Pergrata Nobis \u00e8 un'enciclica di papa Leone XIII, datata 14 settembre 1886, scritta all'Episcopato portoghese circa la situazione della Chiesa in Portogallo e nelle colonie portoghesi."}
{"id": "1454468", "revid": "1522738", "url": "https://it.wikipedia.org/wiki?curid=1454468", "title": "Mtskheta-Mtianeti", "text": "Il Mtskheta-Mtianeti (in georgiano \u10db\u10ea\u10ee\u10d4\u10d7\u10d0-\u10db\u10d7\u10d8\u10d0\u10dc\u10d4\u10d7\u10d8\u10e1 \u10db\u10ee\u10d0\u10e0\u10d4) \u00e8 una regione (\"mkhare\") della Georgia di 94.370 abitanti, che ha come capoluogo Mtskheta. Il suo villaggio principale \u00e8 Saskhori.\nL'attuale governatore \u00e8 Vasil Maghlaperidze.\n\u00c8 diviso in cinque municipalit\u00e0:"}
{"id": "1454470", "revid": "177966", "url": "https://it.wikipedia.org/wiki?curid=1454470", "title": "Forte Preara", "text": "Forte Preara, conosciuto anche con il nome di forte Montorio e chiamato originariamente Werk John, \u00e8 una fortificazione posta a est di Verona, parte del complesso sistema difensivo cittadino e pi\u00f9 in particolare del secondo campo trincerato, messo in opera tra 1859 e 1866. La struttura fortificata fu realizzata tra 1859 e 1860 e i lavori furono diretti dall\u2019Imperiale Regio Ufficio delle Fortificazioni di Verona.\nIl forte \u00e8 intitolato al barone Franz von John, cavaliere dell'Ordine di Maria Teresa, per le azioni nelle battaglie di Goito e di Volta Mantovana. Nel 1866 divenne inoltre capo di Stato Maggiore nell'Armata dell'arciduca Alberto.\nDescrizione.\nSi tratta di un piccolo forte a tracciato poligonale, posto su un'altura a settentrione del castello di Montorio, sul crinale che separa la Valpantena dalla Valle di Mizzole; il forte faceva sistema direttamente con la batteria del vicino castello e stabiliva l'estremo caposaldo, sulla sinistra d'Adige, del grande campo trincerato. Il settore principale delle sue artiglierie, a cielo aperto, batteva verso settentrione la dorsale collinare al fine di interdire manovre di penetrazione e aggiramento, incrociando il fuoco anche con le torri Massimiliane schierate sul crinale contrapposto di Monte Gaina. Con le artiglierie in casamatta del fronte orientale batteva invece di fianco lo sbocco della Valle di Montorio-Mizzole. Due pezzi, dal fronte sud, chiudevano l'intervallo verso il castello. Infine, dal fronte di gola, altri due pezzi d'artiglieria battevano di fianco lo sbocco della Valpantena, in concorso con il puntone orientale di castel San Felice e con le torri Massimiliane.\nLa strada militare di crinale, proveniente dal castello di Montorio, sale al forte raggiungendone il fronte di gola, a occidente, sotto il tiro della caponiera squadrata. Dal portale, con l'antistante fossato, si accede al piazzale interno attraverso il recinto di sicurezza, a settore circolare, provvisto di feritoie per fucilieri.\nLa forma irregolare del forte \u00e8 tipica della fortificazione di montagna: essa si adatta longitudinalmente al crinale. Nell'impianto planimetrico si distinguono due parti principali: il fronte terrapienato, col fossato asciutto che lo separa dalla dorsale antistante; a esso si innesta perpendicolarmente, affacciato alla Valle di Mizzole, il corpo casamattato rettilineo, a un piano, che forma il fronte orientale del forte. Un recinto, con feritoie e cannoniere, delimita il piazzale interno, sporgendo ad angolo saliente sul fronte di gola; questo \u00e8 munito sul vertice di una caponiera casamattata per fucilieri. Alla batteria settentrionale, a cielo aperto, si accedeva per mezzo della rampa a lieve pendenza che saliva dal cortile; sotto il terrapieno delle medesime postazioni, a destra, \u00e8 disposta la polveriera a prova di bomba. Al centro \u00e8 inserita la poterna di comunicazione con la caponiera e con le annesse brevi gallerie laterali, entrambe per fucilieri, che difendevano il fossato, tagliato nel vivo del monte. Scarpa e controscarpa sono rivestite con muro aderente; la sommit\u00e0 della dorsale antistante \u00e8 modellata nella forma geometrica dello spalto per il tiro radente delle artiglierie. I ricoveri per la guarnigione e per le varie attivit\u00e0 del presidio, sono sistemati nel corpo casamattato orientale, ordinato anche per il combattimento d'artiglieria. Sull'angolo meridionale sporge una grande caponiera con funzione di fiancheggiamento e di combattimento, essendo dotata sul fronte arrotondato di due cannoniere, dirette verso la valle e il Castello di Montorio. Accanto alla poterna del fronte nord, in simmetria con la polveriera, \u00e8 inserito sotto il terrapieno il magazzino per le riserve alimentari, mentre nel cortile \u00e8 interrata una grande cisterna per la raccolta dell'acqua piovana.\nAnche se il forte Preara non raggiunge l'eccellenza tecnica e artistica del forte San Mattia, in analoga situazione d'impianto, il suo inserimento nel paesaggio montano e la sua relazione prospettica col castello medievale di Montorio (e un tempo anche con le torri Massimiliane) istituiscono speciali motivi di suggestione storica e architettonica.\nArmamento.\nL'armamento della fortificazione consisteva in:\nRiserve di munizioni: circa 46 barili di polveri da 112 kg cadauno.\nPresidio di guerra.\nIl presidio in caso di guerra della fortificazione consisteva in:\nEra inoltre possibile disporre un presidio di emergenza di 120 uomini."}
{"id": "1454472", "revid": "29244", "url": "https://it.wikipedia.org/wiki?curid=1454472", "title": "Acanthodoris citrina", "text": ""}
{"id": "1454473", "revid": "125736603", "url": "https://it.wikipedia.org/wiki?curid=1454473", "title": "Alba di gloria", "text": "Alba di gloria (\"Young Mr. Lincoln\") \u00e8 un film del 1939 diretto da John Ford che narra un episodio della giovinezza di Abraham Lincoln prima di diventare presidente.\nTrama.\nLasciata la cittadina di New Salem, Lincoln si trasferisce a Springfield dove usa le proprie capacit\u00e0 di avvocato per il bene della comunit\u00e0. Riuscir\u00e0 anche a dimostrare l'innocenza di due giovani fratelli accusati di omicidio prima che la folla intervenga per linciarli.\nProduzione.\nLe riprese del film durarono da inizio marzo a met\u00e0 aprile 1939.\nDistribuzione.\nIl copyright del film, richiesto dalla Twentieth Century-Fox Film Corp., fu registrato il 9 giugno 1939 con il numero LP9148.\nRiconoscimenti.\nNominato all'Oscar per la migliore sceneggiatura (Lamar Trotti).\nNel 1939 il National Board of Review of Motion Pictures l'ha inserito nella lista dei migliori dieci film dell'anno.\nNel 2003 \u00e8 stato scelto per la conservazione nel National Film Registry della Biblioteca del Congresso degli Stati Uniti."}
{"id": "1454475", "revid": "29244", "url": "https://it.wikipedia.org/wiki?curid=1454475", "title": "Acanthodoris ornata", "text": ""}
{"id": "1454477", "revid": "29244", "url": "https://it.wikipedia.org/wiki?curid=1454477", "title": "Acanthodoris pilosa pilosa", "text": ""}
{"id": "1454478", "revid": "29244", "url": "https://it.wikipedia.org/wiki?curid=1454478", "title": "Acanthodoris pilosa ornata", "text": ""}
{"id": "1454480", "revid": "29244", "url": "https://it.wikipedia.org/wiki?curid=1454480", "title": "Acanthodoris quadrangulata", "text": ""}
{"id": "1454484", "revid": "29244", "url": "https://it.wikipedia.org/wiki?curid=1454484", "title": "Doris bifida", "text": ""}
{"id": "1454485", "revid": "29244", "url": "https://it.wikipedia.org/wiki?curid=1454485", "title": "Doris flemingii", "text": ""}
{"id": "1454486", "revid": "29244", "url": "https://it.wikipedia.org/wiki?curid=1454486", "title": "Doris laevis", "text": ""}
{"id": "1454487", "revid": "29244", "url": "https://it.wikipedia.org/wiki?curid=1454487", "title": "Doris nigricans", "text": ""}
{"id": "1454488", "revid": "29244", "url": "https://it.wikipedia.org/wiki?curid=1454488", "title": "Doris quadrangulata", "text": ""}
{"id": "1454489", "revid": "29244", "url": "https://it.wikipedia.org/wiki?curid=1454489", "title": "Doris rocinela", "text": ""}
{"id": "1454490", "revid": "29244", "url": "https://it.wikipedia.org/wiki?curid=1454490", "title": "Doris similis", "text": ""}
{"id": "1454491", "revid": "29244", "url": "https://it.wikipedia.org/wiki?curid=1454491", "title": "Doris stellata", "text": ""}
{"id": "1454492", "revid": "29244", "url": "https://it.wikipedia.org/wiki?curid=1454492", "title": "Doris sublaevis", "text": ""}
{"id": "1454494", "revid": "29244", "url": "https://it.wikipedia.org/wiki?curid=1454494", "title": "Doris subquadrata", "text": ""}
{"id": "1454495", "revid": "29244", "url": "https://it.wikipedia.org/wiki?curid=1454495", "title": "Doris vocinella", "text": ""}
{"id": "1454500", "revid": "1305772", "url": "https://it.wikipedia.org/wiki?curid=1454500", "title": "Omega-6", "text": "Gli acidi grassi omega-6 (chiamati anche \"n\"\u22126 o acidi grassi \u03c9\u22126) sono una famiglia di acidi grassi polinsaturi, di origine vegetale, aventi il primo doppio legame C=C sul sesto atomo di carbonio contando dal fondo dell'acido grasso, il cui ultimo atomo \u00e8, appunto, definito carbonio \u03c9 (omega, ultima lettera dell'alfabeto greco).\nGli effetti biologici degli \u03c9\u22126 sono ampiamente mediati dalla loro interazione con gli acidi grassi omega 3, di cui sono antagonisti. \nL'acido linoleico (18:2), l'omega 6 a catena pi\u00f9 corta, \u00e8 un acido grasso essenziale. L'acido arachidonico (20:4) \u00e8 anch'esso un omega 6 particolarmente significativo ed \u00e8 precursore di parte delle prostaglandine (il corrispettivo per gli omega 3 \u00e8 l'acido eicosapentaenoico EPA) e di altre molecole attive fisiologicamente come diversi endocannabinoidi.\nSorgenti dietetiche.\nGli omega-6 sono rappresentati soprattutto dall'acido linoleico che \u00e8 contenuto in molte frazioni grasse, sia animali sia vegetali, ma soprattutto negli oli vegetali delle piante originate dalla fascia temperata del nostro pianeta.\nEsistono poi oli come quelli di colza e sesamo che hanno invece quantit\u00e0 relativamente elevate anche di acido oleico (omega-9).\nIn generale le piante originarie dei climi freddi sono pi\u00f9 ricche di omega-3 (ad esempio il lino), quelle originarie dei climi temperati di omega-6 (appunto) mentre quelle originarie delle zone tropicali o subtropicali sono pi\u00f9 ricche di acidi grassi saturi (palmitico e stearico) e monoinsaturi (oleico).\nL'acido arachidonico, al contrario del linoleico da cui deriva, \u00e8 presente in quantit\u00e0 molto pi\u00f9 limitate nel mondo vegetale rispetto al mondo animale, perci\u00f2 le fonti nutrizionali per l'uomo sono soprattutto i grassi animali."}
{"id": "1454502", "revid": "1784938", "url": "https://it.wikipedia.org/wiki?curid=1454502", "title": "Augustin de Robespierre", "text": "Soprannominato Bonbon, fu un deputato della Convenzione Nazionale a Parigi. La sua figura acquista particolare rilevanza in merito allo stretto rapporto di questi con il ben pi\u00f9 noto fratello maggiore, Maximilien de Robespierre.\nL'impegno politico.\nDeputato.\nQuarto e penultimo figlio di Fran\u00e7ois de Robespierre, un avvocato di successo al Consiglio superiore d'Artois, e di Jacqueline-Marguerite Carrault, nacque esattamente trent'anni prima dell'esecuzione di Luigi XVI. Rimasti subito orfani della madre nel 1764, i fratelli Robespierre (dei quali facevano parte anche Charlotte ed Henriette) vennero abbandonati dal padre nel 1766 e affidati dai parenti alle varie istituzioni religiose. Ben presto Maximilien e, subito dopo, Augustin ottennero una borsa di studio nel prestigioso collegio Louis-le-Grand a Parigi, da dove uscirono entrambi avvocati, con un'educazione liberale. La famiglia continu\u00f2 comunque a vivere nell'indigenza, anche quando, nel 1789, il maggiore dei tre riusc\u00ec a riguadagnare la capitale da rivoluzionario, in quanto rappresentante del Terzo Stato all'Assemblea costituente: Augustin e soprattutto Charlotte coltivavano la speranza che la carriera politica del primogenito potesse servire a sistemare l'intera famiglia. A questa aspettativa si un\u00ec il desiderio che Maximilien rimediasse alla marginalit\u00e0 politica e sociale di Augustin, il quale prese rapidamente a seguire il fratello nei suoi spostamenti.\nFinalmente, nell'estate del 1792, venne offerta a Bonbon l'opportunit\u00e0 di riservarsi un ruolo nazionale nell'ambito della rivoluzione: il 16 settembre fu eletto alla Convenzione come deputato di Parigi, per opera di un'assemblea elettorale essenzialmente controllata da Maximilien. In merito a questo periodo, gli annali della Convenzione non presentano tracce significative dell'attivit\u00e0 parlamentare di Augustin de Robespierre e se si considerasse solamente questa esperienza parigina si sarebbe tentati a stimare Bonbon come niente pi\u00f9 che un semplice emissario dell'Incorruttibile.\nLa missione a Nizza.\nA partire dall'estate del 1793, Augustin ebbe l'opportunit\u00e0 di diventare qualcuno di pi\u00f9 importante. Il 19 luglio, difatti, acquis\u00ec dalla Convenzione la nomina di rappresentante in missione presso l'Arm\u00e9e d'Italie a Nizza, in coppia con Jean-Fran\u00e7ois Ricord, deputato del Var.\nIl compito dei deputati in missione era sostanzialmente quello di diffondere il verbo rivoluzionario nelle zone pi\u00f9 impervie e marginali del Paese, muovendosi in coppia e rischiando molto spesso la vita (perch\u00e9 arrestati e torturati dagli abitanti del luogo o perch\u00e9 morti suicidi nel tentativo di sfuggire alle sevizie). Causa le infelici sorti cui spesso erano destinati, molti deputati non tardavano a porre fine alla propria missione, e con ci\u00f2 anche alla propria esistenza, dichiarandosi pronti a sacrificare la vita quali integerrimi eroi greci o devoti martiri della fede cristiana.\nCol compito assegnato loro dalla Convenzione, Robespierre jeune e Ricord ebbero modo di sperimentare quanto dura fosse l'esperienza della missione, sebbene non siano mai incorsi in episodi particolarmente drammatici. Sulla strada per Nizza, e precisamente a Manosque, vennero intercettati da una presunta banda di \u00abbriganti\u00bb (per citare il termine usato dai due deputati nelle lettere indirizzate al Comitato di salute pubblica): questi in verit\u00e0 erano dei militanti delle sezioni di Marsiglia, impegnati a divulgare nel territorio i tremiti della rivolta federalista. Al momento dell'assalto, Ricord e Augustin non tentarono nemmeno di riprendersi la carrozza su cui viaggiavano, bens\u00ec saltarono a cavallo per dirigersi verso il vicino capoluogo di distretto, Forcalquier. \u00c8 rilevante l'aspetto per cui coloro che tendevano agguati rubavano spesso le carrozze dei deputati: questi mezzi di trasporto, difatti, rappresentavano un evidente status symbol per l'epoca, emblemi di una comunit\u00e0 di signorotti che amavano percorrere la Francia del Terrore tra i tessuti preziosi di una berlina e segni di una condizione distinta che mutavano ben presto in marchi infamanti; nonostante tutto, Robespierre e Ricord riuscirono ad ottenere indietro la carrozza, sebbene fosse ormai ridotta a un ammasso di rottami, causa il tentativo dei militanti marsigliesi di smontarla pezzo per pezzo alla ricerca della fatidica planche aux assignats, il torchio per stampare carta moneta. \nUna volta che i deputati montagnardi ripresero il comando della cittadina, pretesero dal municipio il versamento dell'ingente somma di 30 000 \"livres\" a titolo di indennizzo degli \u00aboggetti rubati\u00bb e delle \u00abspese straordinarie procurate al tesoro pubblico\u00bb.\nAll'inizio di settembre, i due pervennero finalmente a Nizza, dove Augustin de Robespierre apprese realmente la professione di rappresentante in missione: qui, fu protagonista di uno degli scontri interni che spesso agitavano i rapporti fra convenzionali, ponendoli uno contro l'altro anche quando si trattava di deputati della Montagna stessa. Motivo del dissidio fu l'arresto da parte di Augustin di un certo Escudier, ufficiale dell'Arm\u00e9e d'Italie sorpreso a diffondere per Nizza il falso annuncio di un imminente arresto sia di Ricord che di Robespierre jeune. L'ufficiale arrestato era in realt\u00e0 il fratello di un deputato montagnardo di Tolone, Jean-Fran\u00e7ois Escudier, in quel momento inviato nei dipartimenti del Var e delle Bouches-du-Rh\u00f4ne: questo episodio si mostra rappresentativo dell'impegno anti-familista di Augustin, ma anzitutto dell'indole retta ed equanime con la quale soleva condurre il suo incarico di deputato.\nIl Terrore.\nFu a Tolone Augustin ebbe modo di maturare una personale idea riguardo all'esperienza del Terrore: questa consisteva essenzialmente nella convinzione che \u00abper salvare la Rivoluzione occorreva terminarla\u00bb. In particolare, tenne fortemente a denunciare una delle pratiche pi\u00f9 funeste del clima rivoluzionario, ossia l'oppressione di tutti coloro i quali continuavano ad essere assidui seguaci dei preti renitenti, anzich\u00e9 rivolgere la propria fedelt\u00e0 ai costituzionali. In definitiva, ci\u00f2 che Robespierre jeune aborriva dei principi rivoluzionari era il complesso di soprusi antireligiosi che avrebbe in seguito preso il nome di scristianizzazione. \nFu per questa ragione che il 5 gennaio 1794 non seppe evitare un violento diverbio, durante il quale accus\u00f2, in presenza dell'intero club dei giacobini, Jacques-Ren\u00e9 H\u00e9bert, capo carismatico dei sanculotti, di essersi reso promotore di una deleteria politica scristianizzatrice. Augustin non venne seguito dai colleghi del club, in quel momento in mano agli hebertisti. (hebertisti).\nQualche giorno dopo Augustin ricevette l'incarico da parte del Comitato di salute pubblica di recarsi nelle zone dell'Haute Sa\u00f4ne, per impedire l'imperversare degli hebertisti, gi\u00e0 da tempo lasciati liberi di agire dal deputato Bernard de Saintes. Per cinque settimane, Augustin impose l'immediato rilascio di tutti i detenuti che erano stati incriminati, arbitrariamente e senza prove, quali nemici della Repubblica.\nInvece di seguire scrupolosamente e in maniera passiva le sollecitazioni partorite dal club giacobino, egli preferiva tendere l'orecchio alla voce del popolo, che era libera di esprimersi senza remore. Questo atteggiamento generava sempre pi\u00f9 spesso scene di ammirazione, gratitudine e stima da parte di una moltitudine di gente, finalmente capace di respirare aria di giustizia. Per contro, i montagnardi sembravano non riconoscere pi\u00f9 l'uomo nuovo in cui Augustin era mutato; non furono poche le lettere di disappunto per questa politica dell'indulgenza inviate al fratello Maximilien, n\u00e9 meno numerosi furono i deputati che presero con decisione le distanze da \"Robespierre jeune\" e dal suo metodo tutt'altro che aggressivo.\nLa lotta contro il Terrore.\nLa battaglia di Augustin de Robespierre contro i soprusi ingiustificati del Terrore assunse la sua forma pi\u00f9 concreta nella vicenda che scosse il dipartimento del Pas-de-Calais. Qui, era in corso una violenta disputa fra due convenzionali di Arras, entrambi gi\u00e0 compagni di Augustin nelle lotte giacobine, Armand Guffroy e Joseph Lebon. Mentre il primo si accontentava di un terrorismo di parole, il secondo perseguiva un terrorismo di fatti. La pi\u00f9 feroce manifestazione della brutalit\u00e0 di Lebon si ebbe con il massacro di Pernes, un villaggio nei pressi di Saint-Pol-sur-Ternoise, dove vennero arrestati, processati e ghigliottinati in brevissimo tempo un gruppo di venti persone, con la grave accusa di insurrezione contro la Repubblica; in realt\u00e0, i malcapitati non avevano fatto altro che ubriacarsi a una festa di paese, rifugiarsi in un bosco e gridare, in bal\u00eca dell'ebbrezza, \"Viva Luigi XVII\". Lo sterminio di Pernes costitu\u00ec un preciso sintomo di quanto sarebbe accaduto nel Pas-de-Calais sotto la furia di Lebon.\nDa parte sua, Guffroy trov\u00f2 un valido alleato e difensore in Antoine-Joseph Buissart, avvocato e amico di vecchia data dei fratelli Robespierre. Fu proprio questi a inviare numerose lettere a Maximilien per convincerlo a muoversi contro l'operato di Lebon; ma non ottenne nessuna risposta, poich\u00e9 l'Incorruttibile si era chiuso in un silenzio impenetrabile, non sapendo se dar conto a Buissart e ai suoi amici pi\u00f9 antichi o se parteggiare per Lebon e i nuovi compagni parigini. Non potendo sbilanciarsi, \u00abscelse di non scegliere\u00bb, ma con questa decisione, non fece altro che avvantaggiare il partito di Lebon e del terrorismo cruento. L'unica speranza reale per Buissart e compagni di fermare l'azione avversaria si incarnava in Augustin de Robespierre, da sempre diffidente di Lebon. Fortunatamente, questa aspettativa non tard\u00f2 a concretizzarsi: Augustin seppe compiere le giuste pressioni sul fratello, che si convinse a perorare la causa presso il Comitato di salute pubblica. Il 22 messidoro dell'anno II, equivalente al 10 luglio 1794, venne ordinato il rientro definitivo di Joseph Lebon dal dipartimento del Pas-de-Calais.\nQuesta circostanza permette di capire come non esistesse un unico modo di essere terroristi e come la maniera moderata di Robespierre jeune andasse sempre pi\u00f9 spesso a scontrarsi con l'atteggiamento crudele e sanguinario di altri rappresentanti in missione. Il potere acquisito non incoraggi\u00f2 Augustin ad oltrepassare il limite dell'umano, ma anzi gli confer\u00ec maggiore tolleranza e umanit\u00e0, impregnando di clemenza e dignit\u00e0 la sua intera carriera di terrorista.\nLa condanna.\nIl 27 luglio 1794, o 9 termidoro dell'anno II, per dirlo con i termini del calendario repubblicano, si scrisse una delle pagine fondamentali della storia rivoluzionaria. In questo giorno, la Convenzione nazionale si riun\u00ec in una sala delle Tuileries per assistere a un'occasionale coalizione fra deputati della Montagna e rappresentanti della Pianura. L'incontro tra le due fazioni gener\u00f2 una cospirazione ai danni dell'Incorruttibile e del suo braccio destro Louis Antoine de Saint-Just, dal momento che due misteriosi montagnardi, pressoch\u00e9 sconosciuti, tali Louchet e Lozeau, avevano ottenuto un decreto d'arresto a sfavore di Maximilien. Al momento dell'emissione della sentenza, Augustin, fedele seguace del fratello, grazie al quale era riuscito a emergere come giacobino e deputato, non esit\u00f2 ad alzarsi e dichiarare senza indugio \u00abIo sono altrettanto colpevole di mio fratello: ne condivido le virt\u00f9. Chiedo il decreto d'accusa anche contro di me\u00bb. La sicurezza delle parole di Robespierre jeune spinse la Convenzione a includerlo immediatamente nell'ingiunzione di arresto dei \u00abtriumviri\u00bb della Repubblica, Maximilien Robespierre, Saint-Just e Georges Couthon.\nPer entrambi i fratelli, la morte sarebbe giunta l'indomani, ma sembra comunque che Augustin, prigioniero all'H\u00f4tel de Ville, abbia tentato il suicidio gettandosi sul selciato di Place de Gr\u00e8ve da un balcone del primo piano; venne per\u00f2 trovato in fin di vita e portato in Place de la R\u00e9volution per essere ghigliottinato insieme con altri diciotto compagni. Quanto all'Incorruttibile, non \u00e8 ancora chiaro se anch'egli abbia cercato di uccidersi con un colpo di pistola o se sia stato ferito da un gendarme termidoriano; tuttavia, moribondo per quattordici ore, venne trascinato sullo stesso patibolo che aveva gi\u00e0 accolto il fratello e impietosamente giustiziato. Onde evitare che in futuro i corpi dei condannati venissero adorati come divinit\u00e0, i termidoriani decisero per giunta di cospargere i loro resti di un consistente strato di calce, affinch\u00e9 le spoglie risultassero corrotte per sempre.\nPer rovinare definitivamente la figura di Maximilien, il Comitato di salute pubblica e il Comitato di sicurezza generale avevano provveduto a diffondere la falsa voce riguardo ad un presunto progetto dell'Incorruttibile di sposare la figlia di Luigi XVI, Marie Th\u00e9r\u00e8se Charlotte, detenuta nella Tour du Temple, e di generare una sua personale dinastia. La leggenda di \"Robespierre roi\", che ebbe rapida diffusione, venne ulteriormente fomentata dalla fasulla prova, costruita ad hoc dai termidoriani, di un timbro con il fiore di giglio, simbolo capetingio, che si diceva fosse stato rinvenuto tra gli effetti personali del dittatore. Nel momento in cui il Comitato di sicurezza generale riusc\u00ec a individuare l'ultima dei Robespierre, Charlotte, rifugiatasi con una nuova identit\u00e0 presso un'amica, ella giudic\u00f2 del tutto vera la maldicenza in circolazione. Charlotte seppe apparire agli occhi del Comitato come una vera e propria vittima dei fratelli, ignara dei loro subdoli complotti, e pronta alla loro dissacrante denuncia.\nNon si limit\u00f2 tuttavia a screditare la reputazione di Augustin e Maximilien; si mostr\u00f2 difatti tutt'altro che avara di informazioni, accuse e delazioni riguardo a molti altri compagni montagnardi ancora in vita. Ci\u00f2 valse a conquistarle un sussidio economico in qualit\u00e0 di vittima dei fratelli Robespierre nonch\u00e9 la paradossale qualifica di cooperatrice del Termidoro, ma di certo non pot\u00e9 ottenebrare le oltremodo pi\u00f9 carismatiche figure di Maximilien e Augustin.\nPersonalit\u00e0.\nFin dagli esordi, la figura di Augustin \u00e8 sempre parsa destinata a un perenne doppio cono d'ombra: quello entro cui veniva relegata l'intera esperienza storica del giacobinismo e quello cui lo costringeva lo stato di fratello cadetto e dipendente, del tutto votato al volere di \"Robespierre a\u00een\u00e9\": inevitabile che passasse alla storia con l'appellativo di \"Robespierre le Petit\".\nNelle stesse Notes Historiques di Marc-Antoine Baudot, medico ex montagnardo esule in Belgio durante la Restaurazione, l'inclusione di Augustin nella condanna a Maximilien \u00e8 l'unico risvolto del Termidoro ritenuto scandaloso, poich\u00e9 il fratello minore risulta tanto innocente quanto \u00abimbecille\u00bb, indegno di una qualche considerazione di rilievo; si trattava di un'opinione piuttosto comune all'epoca.\nNonostante ci\u00f2, il temperamento di \"Robespierre jeune\" raccoglieva anche qualche consenso: un esempio fra tutti, quello dello scrittore romantico Charles Nodier, uno tra i rari francesi che rivalut\u00f2 positivamente questo controverso personaggio, trovandovi \u00abdell'ingegno e del talento\u00bb. Dal ritratto che ci fornisce Nodier, apprendiamo come Augustin fosse un uomo precocemente invecchiato dalla Rivoluzione, soprattutto a causa della sua appartenenza al ristretto novero dei convenzionali che percorsero la Francia del Terrore gi\u00e0 da trentenni (sebbene l'et\u00e0 media si situasse piuttosto attorno ai quaranta); furono probabilmente il peso della responsabilit\u00e0 e l'onere del compito ad accelerarne la senescenza. \u00c8 lecito supporre che ad alleviare le molteplici fatiche rivoluzionarie contribuisse una sua non ignota debolezza: l'inclinazione al gioco d'azzardo e la frequentazione assidua dei loschi ambienti del Palais-Royal.\nTramite la conoscenza di questi aspetti mondani \u00e8 facile comprendere per quale ragione Augustin potesse essere definito il classico \"bon vivant\", pieno di doti ma incline ai piaceri e alla dissipazione, padrone di un ardore troppo vivo per risultare duraturo. Uno stile di vita di questo tipo contribu\u00ec a procuragli il soprannome \"Bonbon\", ripresa scherzosa del secondo nome, ma soprattutto segno di leggerezza e piacevolezza, allusione al caramello che avrebbe reso pi\u00f9 dolce il gusto della Repubblica giacobina.\nUn'indole del genere non pot\u00e9 fare a meno di spingerlo a interrogarsi sui limiti del governo rivoluzionario, portandolo alla conclusione che per salvare la Rivoluzione bisognava fermare la sfrenata macchina omicida del Terrore: insomma, non spargere sangue, ma risparmiarlo. Ecco ci\u00f2 che Augustin aveva di diverso rispetto agli altri giacobinisti, sempre pi\u00f9 spietati, impazienti e amanti dell'utopia."}
{"id": "1454507", "revid": "287204", "url": "https://it.wikipedia.org/wiki?curid=1454507", "title": "Colpo di fulmine (Paola &amp; Chiara)", "text": "Colpo di fulmine \u00e8 un brano di Paola &amp; Chiara. \u00c8 il primo singolo estratto dal secondo album del duo \"Giornata storica\".\nNon \u00e8 stato prodotto un videoclip per questa canzone.\nIl brano \u00e8 stato scritto dalle stesse Paola &amp; Chiara e prodotto da Massimo Luca. \u00c8 stato pubblicato dall'etichetta discografica Columbia."}
{"id": "1454509", "revid": "767487", "url": "https://it.wikipedia.org/wiki?curid=1454509", "title": "L'incendio di Chicago", "text": "L'incendio di Chicago (\"In Old Chicago\") \u00e8 un film del 1937 diretto da Henry King e interpretato da Tyrone Power, Don Ameche, Alice Faye e Alice Brady, nel ruolo della madre, vincitrice dell'Oscar alla miglior attrice non protagonista.\nSullo sfondo del tremendo incendio che devast\u00f2 Chicago nel 1871, una storia d'amore tra un proprietario di case da gioco, poco onesto, e una cantante.\nProdotto dalla Fox, \u00e8 un melodramma catastrofico di robusto impianto narrativo, grazie al soggetto di Niven Busch, il romanzo \"We the O'Learys\".\nTrama.\nPrologo.\nNel 1854 Chicago, punto di arrivo con i suoi macelli per le grandi mandrie che arrivano da tutto l'Ovest, attira nuovi abitanti che giungono da ogni dove a cercare fortuna. Tra questi, una famiglia irlandese, gli O'Leary, composta da padre, madre e tre figli maschi. Il carro, su cui sono caricati tutti i loro averi, si trova ormai alle porte della citt\u00e0, vicino alla linea ferroviaria che collega Chicago ai mercati di tutto il paese. I ragazzi e il padre, vedendo arrivare un treno, si eccitano entusiasti a quella vista e l'uomo frusta i cavalli, mettendosi in gara con la locomotiva. Lanciati a uno sfrenato galoppo, i cavalli per\u00f2 si spaventano al sentire il fischio del treno. imbizzarrendosi trascinano il padre fuori del carro ferendolo mortalmente. Negli ultimi momenti della sua vita, l'uomo raccomanda ai figli di andare comunque a Chicago, la citt\u00e0 dei suoi sogni, e di crescere insieme a lei.\nGli O'Leary.\nSono passati alcuni anni: la vedova O'Leary, donna in una citt\u00e0 di uomini, trova la sua strada impiantando una piccola azienda di lavanderia. Tutti quegli uomini che lavorano nei macelli o i rudi cow boys che hanno dovuto attraversare mezzo paese per arrivare a Chicago con le loro mandrie, hanno bisogno di qualcuno che lavi i loro panni: la risposta sar\u00e0 la lavanderia di Molly O'Leary. Con grandi sacrifici e un duro lavoro, Molly tira su i suoi tre ragazzi, riuscendo anche a farli studiare. \nIl pi\u00f9 grande, Jack, \u00e8 diventato avvocato e si \u00e8 dato alla politica, deciso a combattere il degrado e la criminalit\u00e0 della citt\u00e0 vecchia: una distesa sterminata di catapecchie di legno dove convivono uomini e animali e dove vivono ancora pure gli O'Leary. \nPatrick, il figlio pi\u00f9 giovane, \u00e8 un bravo ragazzo che ha messo su famiglia sposandosi con Gretchen che, come lui, \u00e8 una grande lavoratrice. \nInvece Dion, il secondogenito, un bell'uomo affascinante, sfrutta tutte le occasioni che coglie nella \"vecchia\" Chicago.\nDion e Belle.\nGiocatore fortunato, Dion \u00e8 invischiato in storie poco pulite: innamorato di una cantante di nome Belle Fawcett, star del teatro, la convince a mettersi in affari insieme a lui, soffiandola al boss del quartiere, Gil Warren. I due si mettono in societ\u00e0, aprendo un locale che dovrebbe far concorrenza a quello di Warren. Ma questi, a sorpresa, offre a Dion un compromesso: si ritirer\u00e0 dagli affari, chiudendo il suo locale e lasciando campo libero a Dion e a Belle, se Dion lo appogger\u00e0 nella sua campagna per diventare sindaco. Dion sembra accettare, ma, sottobanco, briga invece per far eleggere Jack, il fratello, candidato alla stessa carica. Con un trucco, fa arrestare per qualche ora tutti i principali sostenitori di Warren, togliendoli di torno al momento delle votazioni. Praticamente senza opposizioni, Jack riesce a diventare sindaco. Mamma O'Leary \u00e8 adesso una donna felice: il suo ragazzo ce l'ha fatta, \u00e8 riuscito a conquistare quella Chicago che \u00e8 stata la causa della morte del suo uomo. Dion vorrebbe ora sposarsi con la sua Belle, grazie anche all'appoggio di Jack, che riconosce nella giovane delle buone qualit\u00e0 anche se il suo passato non \u00e8 proprio limpido. Ma Molly O'Leary non ne vuole sapere di trovarsi come nuora una cantante che lei considera una mezza prostituta.\nL'incendio.\nJack, che invece vede di buon occhio il matrimonio tra Belle e Dion - pensando non a torto che la ragazza possa avere una buona influenza sul fratello - scopre per\u00f2 i metodi poco onesti impiegati da Dion per farlo eleggere. Dion, oltretutto, vorrebbe passare all'incasso... Ma Jack non ha nessuna intenzione di aiutare il fratello nei suoi affari poco puliti e, anzi, convince Belle a testimoniare contro Dion davanti al gran giur\u00ec. Dion, dopo aver rotto con i due, riavvicina nuovamente Belle, proponendole di sposarlo. Lei, commossa, accetta e il nuovo sindaco li sposa. Solo adesso Dion rivela che il matrimonio non \u00e8 stato altro che un mezzo per impedire a Belle di testimoniare il giorno dopo contro di lui. Jack, furioso, aggredisce il fratello e i due si battono. Avvertita da Gretchen della rissa, Molly, che si trova nella stalla, se ne va via senza accorgersi che la mucca, scalciando, fa cadere una lampada. L'olio incandescente si riversa sulla paglia. Il fuoco si sviluppa in un momento. La stalla viene presto distrutta e le fiamme si espandono alle case vicine.\nLe devastazioni.\nMentre il fuoco infuria e la gente cerca di organizzarsi per spegnere le fiamme, il sindaco butta gi\u00f9 un piano per fermare l'incendio. Insieme alle truppe del generale Sheridan, far\u00e0 piazzare delle cariche di esplosivo per creare con i detriti una barriera che circoscriver\u00e0 la zona ormai in preda alla devastazione. Warren, il boss in corsa per la carica di sindaco che \u00e8 rimasto beffato dai maneggi di Dion, \u00e8 infuriato oltre ogni dire con gli O'Leary. Si mette alla testa di un gruppo di cittadini, proprietari delle case minacciate di essere rase al suolo, e li aizza contro Jack e i soldati. Corre voce che l'incendio sia partito dalla casa degli O'Leary e Jack viene accusato di averlo provocato lui, intenzionalmente, per aggirare ogni opposizione ai progetti di risanamento della citt\u00e0 che prevedevano l'abbattimento degli edifici della zona vecchia. L'esercito ha piazzato la dinamite lungo una linea di case appartenenti al vecchio quartiere: Warren e i suoi cercano di spegnere le micce, preferendo far perire tutta la citt\u00e0, piuttosto che cedere. Jack si lancia verso le micce, riuscendo a tenerle accese, ma nell'esplosione viene colpito a morte.\nSul lago.\nDion raccoglie gli ultimi istanti di vita di Jack, riconciliandosi con il fratello morente. Intanto, per le strade sconvolte dal caos, la gente fugge senza controllo, cercando rifugio in direzione del lago. Un esodo di enormi dimensioni, che divide le famiglie e i destini. Nella confusione generale, Belle incrocia Molly, distrutta da tutto quello che sta succedendo intorno a lei: la cantante riesce a portare la madre di Dion via con s\u00e9, in cerca di una via di scampo. Nel frattempo Dion, rimasto solo dopo la morte del fratello, \u00e8 alla disperata ricerca della madre, del fratello, della moglie... Dopo un lungo vagare, incontra Patrick che si \u00e8 salvato insieme a Gretchen. I due lo confortano. Sulla riva del lago, in acqua, ritrova finalmente anche la madre: ma questa non \u00e8 sola. Molly, che ha ritrovato di nuovo il coraggio che l'ha sempre sostenuta, indica al figlio Belle. Sul conto della ragazza, Molly si \u00e8 ricreduta: \u00e8 stata lei che l'ha salvata e l'ha riportata alla vita. Gli O'Leary, quelli che sono rimasti e i nuovi appartenenti al clan, sono finalmente riuniti tutti insieme, pronti ad affrontare le nuove sfide della vita.\nProduzione.\nIl film, che ricrea il grande incendio che distrusse nel 1871 gran parte della citt\u00e0 di Chicago, fu prodotto dalla 20th Century Fox come risposta al grande successo di \"San Francisco\" della MGM, che si richiamava al terremoto che aveva sconvolto la citt\u00e0 californiana. Zanuck, il produttore, voleva come interpreti principali Clark Gable e Jean Harlow, ma poi si convinse che Gable sarebbe stato troppo vecchio per il ruolo del figlio di Alice Brady. I venti minuti di incendio del film vennero a costare 150.000 dollari e il fuoco dei set dur\u00f2 per tre giorni. Il film fu girato in California, a Oakdale.\nDistribuzione.\nDistribuito dalla Twentieth Century Fox Film Corporation, usc\u00ec in sala nel 1938. La prima ebbe luogo a New York, il 6 gennaio 1938. In Italia, il film fu distribuito nel 1938 e poi in altre successive edizioni.\ndate di uscita"}
{"id": "1454510", "revid": "293377", "url": "https://it.wikipedia.org/wiki?curid=1454510", "title": "Paul Peschisolido", "text": "Carriera.\nNella sua carriera ha giocato prevalentemente in Inghilterra, ed ha anche disputato 53 partite con i colori della sua Nazionale.\nNato a Scarborough, in Ontario, ma di evidenti origini italiane, Peschisolido inizia a giocare a calcio gi\u00e0 al liceo, presso le giovanili dei Toronto Blizzard. Nel 1991 debutta nella Major Indoor Soccer League con la squadra dei .\nDopo un tentativo fallito di unirsi alla , nel 1992 viene ingaggiato dalla squadra del Birmingham City, trasferendosi cos\u00ec in Inghilterra dove avrebbe giocato per il resto della sua carriera. Disputate due stagioni al Birmingham, nel 1994 passa allo Stoke City, squadra in cui rimane fino al 1996. Poi, dopo una breve parentesi di nuovo a Birmingham, passa al West Bromwich Albion per la stagione 1996-1997. Nell'ottobre 1997 viene venduto, per 1,1 milioni di sterline, al ; nella stagione 1997-1998 disputa per questa formazione 37 partite, segnando un totale di 13 gol e aiutando cos\u00ec la squadra a vincere la Second Division di quell'anno e a proiettarsi in Premier League. Peschisolido continua a giocare nel Fulham fino al 2004, anno in cui viene dato in prestito al Queens Park Rangers. L'anno successivo -pur rimanendo di propriet\u00e0 della squadra londinese- viene dato in prestito nuovamente, prima allo Sheffield United e poi al Norwich City.\nNel 2002 torna, questa volta in via ufficiale, allo Sheffield United dove rimane fino al 2004 segnando un totale di 16 gol in 79 apparizioni. Nel 2004 si unisce alla compagine del Derby County. Nel 2007, dopo la fine del suo impegno con il Derby, ha firmato un contratto annuale per il Luton Town.\nIl 18 maggio 2009 \u00e8 diventato l'allenatore del Burton Albion neopromosso in Football League Two.\nL'8 gennaio 2011, grazie alla vittoria per 2 a 1 sul Middlesbrough, permette alla squadra di Burton upon Trent di approdare al quarto turno di FA Cup per la prima volta nella storia del club. \u00c8 inoltre l'unico allenatore non europeo ad aver allenato i gialloneri.\nVita privata.\nPaul Peschisolido si \u00e8 sposato con l'allora dirigente sportiva del Birmingham City, Karren Brady, ora vice-presidente del West Ham United; la coppia ha due figli."}
{"id": "1454511", "revid": "94902", "url": "https://it.wikipedia.org/wiki?curid=1454511", "title": "Paolo Peschisolido", "text": ""}
{"id": "1454512", "revid": "1442080", "url": "https://it.wikipedia.org/wiki?curid=1454512", "title": "Coro CET", "text": "Il coro CeT (Canto e Tradizione) \u00e8 un coro maschile italiano fondato nell'anno 2000; esegue elaborazioni di canti popolari del repertorio del coro SAT di Trento, il gruppo \u00e8 stato inizialmente diretto dal maestro Alessandro Ledda e successivamente dal maestro Simone Bassi e dal maestro Luca Altieri. \nDa Gennaio 2019 ne ha ripreso la direzione il maestro Ledda. \nNel dicembre 2015 la formazione si \u00e8 fusa con il coro Stelutis Alpinis composta da giovani universitari milanesi. \nIl coro CET \u00e8 portavoce di un movimento giovanile di cori che periodicamente si ritrova in una manifestazione di promozione dell\u2019attivit\u00e0 corale denominata Yarm\u00f2nia. Dal gennaio 2016 ha costituito una formazione di allievi, con lo scopo di offrire un\u2019esperienza stabile di apprendimento, nella stessa modalit\u00e0 del coro maggiore, e allo stesso tempo di formare futuri coristi. Il coro allievi realizza una propria attivit\u00e0 concertistica ed \u00e8 aperto a giovani e giovanissimi con o senza esperienza di coro popolare.\nStoria.\nIl Coro \u00e8 nato ufficialmente a Milano nell'anno 2000 ed \u00e8 composto da 23 elementi.\nIl coro esegue canti popolari del repertorio del coro SAT e di elaboratori che hanno fatto la storia del canto popolare per coro maschile come: Antonio Pedrotti, Renato Dionisi, Arturo Benedetti Michelangeli, Luigi Pigarelli, Andrea Mascagni, Giorgio Federico Ghedini, ma anche di prestigiosi autori viventi come Bruno Zanolini, Sandro Filippi, Armando Franceschini ed altri.\nNegli ultimi anni il coro CET ha stretto un legame molto forte con il coro SAT ed in particolare con il suo maestro Mauro Pedrotti, contribuendo anche alla nascita del Coro degli Allievi SAT tanto che alcuni componenti del coro CET hanno militato in entrambe le formazioni.\nNel 2005 si \u00e8 costituita l'Associazione Culturale CeT - Canto e Tradizione, con lo scopo di propagare tra i giovani la passione per il canto popolare.\nNel 2007 \u00e8 uscito il primo CD e libro di melodie popolari dal titolo \"Canti della montagna\" contenente una ventina di incisioni di canzoni popolari del repertorio del coro SAT.\nNel 2009 il Coro \u00e8 stato insignito dello stemma del Coro della SAT (capostipite dei \u201cCori di montagna\u201d) con la seguente motivazione: \u00abPer aver risvegliato la gioia del canto popolare nei giovani e per essere accanto a noi nel mantenere vivo, con lo stesso spirito, un patrimonio di cultura, tradizione e musica\u00bb.\nNel 2010 il coro CET ha ottenuto il primo premio al Concorso Nazionale di canto corale di Vittorio Veneto nella cat. popolare e sempre nella stessa occasione il gruppo ha vinto il prestigioso Gran Premio di Canto Corale Efrem Casagrande (mai attribuito ad un coro popolare ad organico maschile).\nNel 2011 \u00e8 uscito il secondo CD dal titolo \"Canti della Montagna Vol.2\" contenente 20 brani tratti dal repertorio del coro della SAT.\nNel 2014 il coro ha meritato la fascia oro al 53\u00b0 Concorso Internazionale Seghizzi di Gorizia.\nNel dicembre 2015 avviene la fusione con il coro Stelutis Alpinis, formazione composta da studenti universitari milanesi presente dal 2011. \nNel gennaio 2016 viene fondato il coro Allievi del CET. \nIl Coro \u00e8 oggi riconosciuto come una delle compagini pi\u00f9 quotate nel panorama nazionale e soprattutto \u00e8 portavoce di un movimento giovanile di cori che periodicamente si ritrova in una manifestazione culturale di promozione dell'attivit\u00e0 corale denominata Yarm\u00f2nia. "}
{"id": "1454513", "revid": "94902", "url": "https://it.wikipedia.org/wiki?curid=1454513", "title": "Paolo Pasquale Peschisolido", "text": ""}
{"id": "1454515", "revid": "339392", "url": "https://it.wikipedia.org/wiki?curid=1454515", "title": "Avogadori de Comun", "text": ""}
{"id": "1454516", "revid": "196390", "url": "https://it.wikipedia.org/wiki?curid=1454516", "title": "Juri Sedych", "text": ""}
{"id": "1454517", "revid": "122413577", "url": "https://it.wikipedia.org/wiki?curid=1454517", "title": "Shida Kartli", "text": "Shida Kartli () \u00e8 una regione (\"Mkhare\") della Georgia.\nSuddivisione.\nLa regione \u00e8 suddivisa in 5 municipalit\u00e0:\nLa parte settentrionale della municipalit\u00e0 di Java e i territori settentrionali di Kareli e Gori, (area totale di 1.393\u00a0km\u00b2) sono controllati dalle autorit\u00e0 dell'autoproclamata dell'Ossezia del Sud dal 1992. La citt\u00e0 di Gori \u00e8 sotto il controllo del governo della Georgia"}
{"id": "1454520", "revid": "29244", "url": "https://it.wikipedia.org/wiki?curid=1454520", "title": "Acanthodoris columbina", "text": ""}
{"id": "1454522", "revid": "38120", "url": "https://it.wikipedia.org/wiki?curid=1454522", "title": "Non puoi dire di no", "text": "Non puoi dire di no \u00e8 una canzone di Paola &amp; Chiara. \u00c8 il secondo singolo estratto dal secondo album del duo \"Giornata storica\".\nLa canzone \u00e8 stata scritta dalle stesse Paola &amp; Chiara e prodotta da Massimo Luca. \u00c8 stata pubblicata dall'etichetta discografica Columbia.. Nel 2012 il brano \u00e8 stato inserito dal \"The Guardian\" tra le dieci migliori canzoni italiane pop dance degli ultimi 50 anni."}
{"id": "1454525", "revid": "38120", "url": "https://it.wikipedia.org/wiki?curid=1454525", "title": "Nina (Paola &amp; Chiara)", "text": "Nina \u00e8 un brano di Paola &amp; Chiara. \u00c8 l'ultimo singolo estratto dall'album \"Giornata storica\".\nLa canzone \u00e8 stata scritta da Paola &amp; Chiara e prodotta da Massimo Luca, pubblicata come singolo dall'etichetta discografica Columbia."}
{"id": "1454526", "revid": "1904508", "url": "https://it.wikipedia.org/wiki?curid=1454526", "title": "Giovanni II Corner", "text": "Biografia.\nGiovinezza.\nGiovanni, che apparteneva ad un casato ricco e potente, spos\u00f2 Laura Corner, sua parente, accrescendo le sue fortune. Grazie alla influenza politica e religiosa (molti suoi parenti erano vescovi) pot\u00e9 condurre carriera politica in seno al Maggior Consiglio. La sua vita trascorse in modo abbastanza \"comodo\" grazie ai favori dei suoi famigliari e parenti che gli permisero di compiere una rapida e fruttuosa carriera.\nDogato.\nIn virt\u00f9 di questi favori, il 22 maggio 1709, alla morte di Alvise II Mocenigo, riusc\u00ec a farsi eleggere doge al primo scrutinio con ben 40 voti su 41. Durante il suo mandato, nonostante il desiderio veneziano di restar al di fuori delle guerre che insanguinavano l'Europa in quel periodo, nel 1714 Venezia fu costretta a combattere per l'ennesima volta contro l'impero ottomano che tentava di penetrare nell'Adriatico. \nLa guerra, che colse la Repubblica impreparata politicamente e militarmente, si mise subito male e presto caddero la Morea e alcune tra le pi\u00f9 importanti basi commerciali nel Mediterraneo Orientale. Gli unici successi di rilievo furono la difesa fortunata dell'isola di Corf\u00f9 (1715) ed il blocco delle incursioni turche nella Dalmazia meridionale. La pace di Passarowitz (1718) vide la repubblica veneziana come protagonista marginale e ne decret\u00f2 l'inizio della lunga decadenza che proseguir\u00e0 sino alla sua caduta, nel 1797.\nMorte.\nGiovanni Corner mor\u00ec il 12 agosto 1722 e venne sepolto ai Tolentini.\nLa moglie Laura, ritiratasi in convento, mor\u00ec nel maggio del 1729."}
{"id": "1454537", "revid": "26786", "url": "https://it.wikipedia.org/wiki?curid=1454537", "title": "Coro cet", "text": ""}
{"id": "1454538", "revid": "26786", "url": "https://it.wikipedia.org/wiki?curid=1454538", "title": "Coro C.E.T.", "text": ""}
{"id": "1454540", "revid": "793215", "url": "https://it.wikipedia.org/wiki?curid=1454540", "title": "Amoremidai", "text": "Amoremidai \u00e8 una ballata pop malinconica di Paola &amp; Chiara. \u00c8 il secondo singolo pubblicato nell\u2019autunno del 2000, ed estratto dall'album \"Television\". Il brano \u00e8 entrato in classifica in Italia e vi \u00e8 rimasto per quattordici settimane.\nIl videoclip della canzone \u00e8 ambientato a Parigi.\n\"Amoremidai \" \u00e8 stata tradotta anche in spagnolo (\"El amor que me das\") e in inglese (\"You Give Me Love\")."}
{"id": "1454544", "revid": "1788047", "url": "https://it.wikipedia.org/wiki?curid=1454544", "title": "Brumado", "text": "Brumado \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Brumado.\nIl comune venne fondato l'11 giugno 1877 ed \u00e8 oggi un centro minerario di grande importanza per l'estrazione di magnesite e talco."}
{"id": "1454546", "revid": "1788047", "url": "https://it.wikipedia.org/wiki?curid=1454546", "title": "Buerarema", "text": "Buerarema \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1454549", "revid": "767487", "url": "https://it.wikipedia.org/wiki?curid=1454549", "title": "Seven Steps to Heaven", "text": "Seven Steps to Heaven \u00e8 un album di Miles Davis pubblicato nel 1963 dalla Columbia Records.\nIl disco.\nDurante le registrazioni di Quiet Nights, Miles Davis introdusse nuovi elementi nel suo gruppo, che, riunito alle sessioni di registrazione di aprile, aveva prodotto abbastanza materiale per un altro album, ma Davis, da perfezionista qual era, decise di rifare tutte le registrazioni alzando la qualit\u00e0 della musica durante le sessioni maggio a New York. Due ballate registrate a Los Angeles erano classiche: \"Baby, Won't You Please Come Home?\", scritto nel 1919 con un successo per Bessie Smith nel 1923, mentre \"Basin Street Blues\" era stata composta da Louis Armstrong nel 1928.\nQuesto \u00e8 l'ultimo album in studio di Davis che presenta ancora degli standard: di l\u00e0 a poco, quando Coleman verr\u00e0 sostituito con Wayne Shorter a fine 1964, gli album saranno interamente originali di Davis e della sua band.\nIl 15 marzo del 2005, Legacy Records ha ristampato l'album per compact disc con due bonus track, dalle sessioni di Los Angeles nel mese di aprile.\nComplessivamente, l'album \u00e8 ritenuto un classico del Jazz, che ritrae Davis al picco della sua capacit\u00e0 tecnica di strumentista e documenta il momento del massimo possesso della forma musicale il cui sviluppo era stato intrapreso dal trombettista alla met\u00e0 degli anni cinquanta. Seven Steps to Heaven \u00e8 il canto del cigno dell'hard bop. Di l\u00e0 a poco, il genio Davisiano si trover\u00e0 in ambienti ed in atmosfere completamente rivoluzionarie per la musica jazz.\nFormazione.\n\"Basin Street Blues\", \"I Fall in Love Too Easily\", \"Baby, Won't You Please Come Home?\", \"So Near So Far (alternative version)\", \"Summer Night\" (16 e 17 aprile 1963)\n\"Seven Steps to Heaven\", \"So Near, So Far\" e \"Joshua\" (14 maggio 1963)"}
{"id": "1454550", "revid": "1788047", "url": "https://it.wikipedia.org/wiki?curid=1454550", "title": "Buritirama", "text": "Buritirama \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Barra."}
{"id": "1454551", "revid": "84604", "url": "https://it.wikipedia.org/wiki?curid=1454551", "title": "Necropoli Cave della Rena", "text": ""}
{"id": "1454552", "revid": "38120", "url": "https://it.wikipedia.org/wiki?curid=1454552", "title": "Pithecanthropous Erectus", "text": ""}
{"id": "1454554", "revid": "1788047", "url": "https://it.wikipedia.org/wiki?curid=1454554", "title": "Caatiba", "text": "Caatiba \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Vit\u00f3ria da Conquista."}
{"id": "1454556", "revid": "1788047", "url": "https://it.wikipedia.org/wiki?curid=1454556", "title": "Cabaceiras do Paragua\u00e7u", "text": "Cabaceiras do Paragua\u00e7u \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Santo Ant\u00f4nio de Jesus."}
{"id": "1454560", "revid": "287204", "url": "https://it.wikipedia.org/wiki?curid=1454560", "title": "Agustin Barrios", "text": ""}
{"id": "1454562", "revid": "1788047", "url": "https://it.wikipedia.org/wiki?curid=1454562", "title": "Cachoeira", "text": "Cachoeira \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Santo Ant\u00f4nio de Jesus."}
{"id": "1454563", "revid": "287204", "url": "https://it.wikipedia.org/wiki?curid=1454563", "title": "Il miracolo della 34\u00b0 strada", "text": ""}
{"id": "1454567", "revid": "1788047", "url": "https://it.wikipedia.org/wiki?curid=1454567", "title": "Cacul\u00e9", "text": "Cacul\u00e9 \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Guanambi."}
{"id": "1454568", "revid": "1788047", "url": "https://it.wikipedia.org/wiki?curid=1454568", "title": "Caetanos", "text": "Caetanos \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Vit\u00f3ria da Conquista."}
{"id": "1454574", "revid": "1788047", "url": "https://it.wikipedia.org/wiki?curid=1454574", "title": "Ca\u00e9m", "text": "Ca\u00e9m \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Jacobina."}
{"id": "1454576", "revid": "287204", "url": "https://it.wikipedia.org/wiki?curid=1454576", "title": "Mateo Maximoff", "text": ""}
{"id": "1454578", "revid": "115726607", "url": "https://it.wikipedia.org/wiki?curid=1454578", "title": "Viva el amor! (Paola &amp; Chiara)", "text": "Viva el amor! \u00e8 un singolo del duo musicale italiano Paola &amp; Chiara, pubblicato nel gennaio del 2001 come terzo estratto dall'album \"Television\".\nDescrizione.\nIl videoclip della canzone \u00e8 stato girato dal regista Alberto Colombo in una discoteca di Milano (Milano Marittima). La canzone ebbe un enorme successo in Italia e anche in Europa, diventando cos\u00ec tormentone dell'estate 2001.\n\"Viva el amor! \" \u00e8 stata tradotta anche in spagnolo (\"Viva\") e in inglese (\"Viva el amor!\"). Oltre alla versione italiana (\"Viva el amor!\"), anche le altre due (\"Viva&amp;Viva el amor!\") ebbero un grande successo quasi mondiale.\n\"Viva el amor!\" \u00e8 diventata la canzone simbolo del Gay pride 2001, che si \u00e8 svolto a Milano. La canzone \u00e8 stata inoltre utilizzata nel programma \"Mai dire Marted\u00ec\" come nuova colonna sonora della parodia \"Sensualit\u00e0 a corte\" nell'edizione del 2008."}
{"id": "1454579", "revid": "433605", "url": "https://it.wikipedia.org/wiki?curid=1454579", "title": "Cafarnaum", "text": "Cafarnaum \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Irec\u00ea."}
{"id": "1454580", "revid": "670021", "url": "https://it.wikipedia.org/wiki?curid=1454580", "title": "Antonio Aldini", "text": "Biografia.\nNato nel 1755 da Giuseppe e Caterina Galvani, fratello di Giovanni Aldini e nipote di Luigi Galvani, si laure\u00f2 \"in utroque iure\" all'Universit\u00e0 di Bologna nel 1773 dove fu docente prima di diritto naturale e \"delle genti\", dal 1786 di diritto pubblico.\nEsercit\u00f2 la professione di avvocato, assumendo l'incarico di \"difensore dei rei\". Vicino ai nuovi ideali della rivoluzione francese, nel 1796 prese la difesa di Giovanni Battista De Rolandis e degli altri ribelli, dopo il tentativo fallito di insurrezione. L'impegno non ebbe successo poich\u00e9 furono giustiziati, tuttavia ne guadagn\u00f2 popolarit\u00e0.\nNel giugno dello stesso anno, con l'arrivo dei francesi, ricopr\u00ec un ruolo di primo piano all'interno della nuova Repubblica Bolognese, tanto che fece parte dell'ambasciata bolognese al Direttorio inviata a luglio per la causa autonomistica cittadina. Fu eletto deputato e presiedette l'assemblea parlamentare in San Petronio, contribuendo nel corso delle sedute alla stesura della carta costituzionale della progettata Repubblica, che per\u00f2 non entr\u00f2 mai in vigore.\nIl 16 ottobre 1796 al Congresso Cispadano di Modena Aldini venne designato presidente. Gi\u00e0 sostenitore di princ\u00ecpi federalisti per i governi locali dell'Emilia in contrasto con le tesi municipaliste. Presente anche al secondo Congresso, sostenne con vigore la fusione della neonata Repubblica alla Repubblica Transpadana per formare un'entit\u00e0 statale di pi\u00f9 ampio respiro. Fu chiamato infatti da Napoleone a far parte dei comitati per l'unione delle ex Legazioni nella nuova Repubblica Cisalpina.\nPer la Cisalpina ebbe l'incarico di portare il nuovo ordine in Valtellina e Valchiavenna e fu membro della camera alta detta \"Consiglio dei Seniori\", di cui fu eletto presidente nel febbraio del 1798. Come Presidente dei Seniori si oppose all'approvazione dell'alleanza con la Repubblica Francese, ritenuta troppo onerosa. Conseguentemente si allontan\u00f2 dalla politica, fino al ritorno di Napoleone in Italia dopo la reazione austro-russa.\nNel 1800 fu designato membro della Commissione Straordinaria di Governo della risorta Cisalpina, e l'anno seguente assieme a Gian Galeazzo Serbelloni, Ferdinando Marescalchi e Francesco Melzi d'Eril inviato straordinario a Parigi per discutere dell'assetto italiano e della nuova costituzione. Nel 1802 alla Consulta di Lione che proclamer\u00e0 la nascita della Repubblica Italiana esercit\u00f2 nuovamente ruoli di rilievo. Rifiut\u00f2 la presidenza della nuova Repubblica, e divenne membro del Corpo Legislativo e Consigliere di Stato.\nTuttavia a partire dall'anno successivo, divergenze politiche con il Melzi d'Eril lo portarono nuovamente al ritiro alla vita privata. In particolare i contrasti riguardavano l'assetto della Penisola, dove Aldini voleva uno stato unitario italiano, in antitesi con il municipalismo intransigente degli \"olonisti\". Tuttavia, lo stretto rapporto con Napoleone lo riport\u00f2 ai vertici istituzionali del nuovo Regno d'Italia e il 29 giugno del 1805 fu nominato Segretario di Stato residente a Parigi, ed essendo vicino al Bonaparte ne fu fedele consigliere per gli affari italiani.\nIn questo periodo fu membro della Loggia \"Reale Eugenio\" di Milano, alle dipendenze del Grande Oriente di Francia, che dal 1805 pass\u00f2 alle dipendenze del nuovo Grande Oriente d'Italia con sede a Milano. Nel 1806 fu nominato tesoriere dell'Ordine della Corona di Ferro. \nAldini, coinvolto in prima persona nelle alienazioni dei beni ecclesiastici, riusc\u00ec ad acquistare a prezzi vantaggiosi grandi estensioni di terreno soprattutto nell'area settentrionale del bolognese. L'insieme dei patrimoni, il cui centro principale era Galliera, fu riorganizzato in moderni poderi introducendo la coltivazione intensiva soprattutto del riso, ma anche della canapa gi\u00e0 presente nelle campagne bolognesi. Nel 1812 la tenuta fu comprata da Napoleone Bonaparte, che successivamente lasci\u00f2 come dote a Giuseppina di Leuchtenberg (figlia di Eugenio di Beauharnais) in occasione del matrimonio col principe ereditario Oscar di Svezia, creando il titolo di Duca di Galliera. \nCaduto in disgrazia dopo la fine dell'Impero Napoleonico, dopo il 1814 si ritir\u00f2 in disparte, occupandosi delle sue propriet\u00e0 e ottenendo qualche incarico di governo di rilievo locale. Nel 1815 and\u00f2 al Congresso di Vienna assieme a Vincenzo Berni degli Antoni come rappresentante di Bologna e delle Legazioni; tuttavia la loro proposta di un governo autonomo e indipendente dallo Stato Pontificio fu bocciata. \nResidenze.\nIl palazzo Aldini a Bologna.\nNel corso del 1798 il conte Aldini si impegn\u00f2 per la ristrutturazione del palazzo bolognese di famiglia, appartenuto nel Cinquecento alla famiglia Riario-Sforza. Nei lavori furono coinvolti numerosi artisti come Serafino Barozzi, Antonio Basoli, Vincenzo Martinelli, Pelagio Palagi, Francesco Santini.\nVilla Aldini.\nTra il 1805 e il 1816 Antonio Aldini fece costruire una villa sui colli immediatamente sopra il centro della citt\u00e0 di Bologna, in un luogo che pare fosse stato visitato dallo stesso Napoleone. La villa fu progettata da Giuseppe Nadi.\nParigi.\nLa residenza di Aldini a Montmorency ebbe un tragico destino, essendo distrutta nel 1818 dalle truppe della Settima coalizione."}
{"id": "1454581", "revid": "226458", "url": "https://it.wikipedia.org/wiki?curid=1454581", "title": "Stima preventiva", "text": "La stima preventiva \u00e8 la valutazione dei beni effettuata da societ\u00e0 specializzate, che intervengono con sopralluoghi presso il cliente e predispongono una relazione scritta (con aggiornamenti annuali) che poi verr\u00e0 utilizzata per la copertura. Il costo della stima viene calcolato in percentuale sul valore dei beni da stimare o in forma forfettaria ed \u00e8 a carico del cliente.\nLa polizza assicurativa prevede la possibilit\u00e0 che i valori di stima vengano resi espliciti nel contratto, e per convenzione, viene eliminata l'applicazione della regola proporzionale. La stima consente l'inapplicabilit\u00e0 della regola proporzionale ma non costituisce stima accettata: i valori indicati dalla Societ\u00e0 che effettua la stima dei beni, non vengono accettati a priori dall'Impresa assicuratrice ma, in caso di danno, si applicano i normali criteri previsti dalla polizza.\nI vantaggi nella stipulazione di una polizza con stima preventiva sono la non applicazione della regola proporzionale e una riduzione di tutti i tempi legati alla quantificazione e conseguentemente una liquidazione pi\u00f9 veloce."}
{"id": "1454582", "revid": "1788047", "url": "https://it.wikipedia.org/wiki?curid=1454582", "title": "Cairu", "text": "Cairu \u00e8 un comune del Brasile nello Stato di Bahia, parte della mesoregione del Sul Baiano e della microregione di Valen\u00e7a."}
{"id": "1454583", "revid": "1869172", "url": "https://it.wikipedia.org/wiki?curid=1454583", "title": "Caransebe\u0219", "text": "Caransebe\u0219 (in tedesco \"Karansebesch\", in ungherese \"Kar\u00e1nsebes\") \u00e8 un municipio della Romania di 28.966 abitanti, ubicato nel distretto di Cara\u0219-Severin, nella regione storica del Banato.\nFa parte dell'area amministrativa anche la localit\u00e0 di Jupa.\nStoria.\nLe prime tracce di insediamenti umani nella zona risalgono all'epoca Dacia: rovine dell'epoca sono state infatti ritrovate recentemente nel vicino comune di Obreja. Quando la Dacia venne invasa dai Romani, questi costruirono un \"castrum\" denominato \"Tibiscum\", che successivamente crebbe fino a diventare una citt\u00e0 vera e propria; resti dell'antico \"castrum\" romano si trovano nella localit\u00e0 di Jupa. \"Tibiscum\" \u00e8 considerata un caposaldo della romanizzazione della Dacia e dell'ingresso del Cristianesimo nella zona.\nDurante il Medioevo la localit\u00e0 fu abitata con continuit\u00e0, nonostante il rapido succedersi di dominazioni diverse: prima il Regno d'Ungheria, poi il Principato di Transilvania, quindi l'Impero ottomano. Una certa stabilit\u00e0 venne raggiunta soltanto quando l'Impero asburgico conquist\u00f2 la regione, dopo lunghe guerre contro i turchi. Durante queste guerre, nel 1788, nella zona avvenne la cosiddetta \"Battaglia di Kar\u00e1nsebes\", forse il pi\u00f9 grave errore della storia militare asburgica: due diverse unit\u00e0 dell'esercito austriaco infatti, entrambe alla ricerca delle truppe nemiche, si diedero battaglia tra di loro, entrambe scambiando l'altro gruppo per truppe turche.\nNel XIX secolo Caransebe\u0219 crebbe con continuit\u00e0 grazie al progressivo sviluppo della rete ferroviaria, di cui la citt\u00e0 divenne un importante nodo.\nDopo l'unione della Transilvania con la Romania del 1918, lo sviluppo continu\u00f2 e l'avvento del regime comunista port\u00f2 alla costruzione di un aeroporto civile e di una base aerea militare; questo aeroporto rimase per molto tempo inattivo dopo la caduta del regime nel 1989.\nInfrastrutture e trasporti.\nTrasporto ferroviario.\nCaransebe\u0219 rimane anche oggi un importante nodo ferroviario: la citt\u00e0 \u00e8 servita da una stazione principale e da 5 minori, sia per il traffico merci che per quello passeggeri. Oltre alle linee regionali, la citt\u00e0 \u00e8 interessata da una delle linee principali del paese, quella che unisce Bucarest a Timi\u0219oara e da qui a Budapest.\nTrasporto stradale.\nDi analoga importanza sono i collegamenti stradali che interessano la citt\u00e0: particolarmente importante \u00e8 la Strada europea E70, che unisce anch'essa Bucarest a Timi\u0219oara, passando per Craiova e Caransebe\u0219. La citt\u00e0 \u00e8 toccata anche da due Strade nazionali: la DN58, in direzione di Re\u0219i\u021ba, e la DN68, in direzione di Ha\u021beg."}
{"id": "1454584", "revid": "287204", "url": "https://it.wikipedia.org/wiki?curid=1454584", "title": "Caransebes", "text": ""}
{"id": "1454585", "revid": "1305772", "url": "https://it.wikipedia.org/wiki?curid=1454585", "title": "Campo della Polonia Combattente", "text": "Ob\u00f3z Polski Walcz\u0105cej (OPW, Campo della Polonia Combattente, o \"Movimento della Polonia Combattente\") fu un partito minore della resistenza polacca. Creato nel 1942-1944 e con sede a Varsavia, i suoi membri erano principalmente composti dal precedente partito politico, Ob\u00f3z Zjednoczenia Narodowego (Campo di Unit\u00e0 Nazionale, o 'Ozon'), parte del movimento della \"Sanacja\". Tra gli organizzatori di questo movimento vi fu il Maresciallo Edward Rydz-\u015amig\u0142y, che propose il nome, e Julian Piasecki, che ne divenne il comandante. L'organizzazione fu militarmente subordinata all'Armia Krajowa dal 1943 e si un\u00ec infine al Konwent Organizacji Niepodleg\u0142o\u015bciowych (Consiglio delle Organizzazioni dell'Indipendenza) per formare il Zjednoczenie Organizacji Niepodleg\u0142o\u015bciowych (Unione delle Organizzazioni dell'Indipendenza)."}
{"id": "1454588", "revid": "74173", "url": "https://it.wikipedia.org/wiki?curid=1454588", "title": "Ob\u00f3z Polski Walcz\u0105cej", "text": ""}
{"id": "1454589", "revid": "1788047", "url": "https://it.wikipedia.org/wiki?curid=1454589", "title": "Caldeir\u00e3o Grande", "text": "Caldeir\u00e3o Grande \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Jacobina."}
{"id": "1454595", "revid": "111516447", "url": "https://it.wikipedia.org/wiki?curid=1454595", "title": "Fino alla fine (Paola &amp; Chiara)", "text": "Fino alla fine \u00e8 una canzone di Paola &amp; Chiara. \u00c8 il quarto e ultimo singolo estratto dall'album \"Television\".\nIn occasione dell'uscita del singolo di \"Fino alla fine\", nell'estate 2001, l'album \"Television\" \u00e8 riuscito in una nuova versione. \"Fino alla fine\" \u00e8 in una versione remixata rispetto alla precedente del 2000.\n\"Fino alla fine\" \u00e8 stata tradotta anche in spagnolo (\"Hasta el final\"), in portoghese (\"At\u00e8 o fim\") e in inglese (\"Until the End\")."}
{"id": "1454596", "revid": "1788047", "url": "https://it.wikipedia.org/wiki?curid=1454596", "title": "Camacan", "text": "Camacan \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1454597", "revid": "1439131", "url": "https://it.wikipedia.org/wiki?curid=1454597", "title": "Opel 9PS", "text": "La 9PS era una piccola famiglia di vetture di fascia medio-bassa prodotte dal 1902 al 1907 dalla Casa automobilistica tedesca Opel.\nStoria e profilo.\nAlla fine del 1901, la Opel, in attivit\u00e0 solo da un paio di anni, aveva gi\u00e0 collezionato il fiasco clamoroso della Opel Patent-Motorwagen, rivelatasi assai inaffidabile e soggetta a guasti frequenti.\nCi\u00f2 caus\u00f2 la separazione tra la Opel stessa e il progettista della vettura, Friedrich Lutzmann.\nLa Casa di R\u00fcsselsheim cerc\u00f2 quindi un nuovo partner per la produzione di vetture, e lo trov\u00f2 nella francese Darracq, il cui titolare, Alexandre Darracq, quale fu ben lieto di vendere la licenza alla Casa tedesca, perch\u00e9 permetteva di esportare oltreconfine il nome della sua azienda.\nAcquisiti i progetti della Darracq e le relative licenze, la Opel si rimise al lavoro di buona lena per realizzare una vettura che andasse a sostituire lo sfortunato primo modello della Casa.\nLa 9PS.\nNel 1902, la nuova vettura era gi\u00e0 pronta: fu cos\u00ec lanciata la 9PS, ossia la prima di una serie di vetture realizzate grazie alla Darracq. La 9PS era una vettura di fascia medio-bassa, in ogni caso, secondo i canoni di fascia medio-bassa dell'epoca. Era infatti pur sempre une vettura per gente molto benestante, come tutte le vetture dei primissimi anni del Novecento.\nLa 9PS era decisamente pi\u00f9 moderna nella meccanica rispetto al modello che l'ha preceduta, ed era anche pi\u00f9 potente. La sua unit\u00e0 motrice era costituita da un monocilindrico da 1281 cm\u00b3 in grado di erogare una potenza massima di 9 CV a 1400 giri/min.\nLa trasmissione era a giunto cardanico, la trazione era posteriore e il cambio era a tre marce.\nLe sospensioni erano ad assale rigido con molle a balestra semiellittica. L'impianto frenante era costituito da un freno di stazionamento che agiva sul retrotreno e da un freno a pedale che agiva sulla trasmissione.\nLa velocit\u00e0 massima della 9PS era di 45 km/h e consumava circa 12 litri di carburante per 100 km.\nDisponibile come \"tonneau\", ma anche come double phaeton e coup\u00e9, fu prodotta fino alla fine del 1903.\nLa 8/9 PS.\nLa 9 PS fu sostituita alla fine del 1903 dalla 8/9PS, il secondo e ultimo modello della famiglia 9PS.\nAnche tale modello nacque utilizzando le conoscenze della Darracq. Rispetto alla 9PS, montava un motore leggermente pi\u00f9 grande, un monocilindrico da 1470 cm\u00b3 di cilindrata. Ferma restando la potenza massima di 9 CV, stavolta raggiunta a 1200 giri/min, la vettura ne beneficiava per quanto riguardava la coppia motrice.\nLa trasmissione, le sospensioni e l'impianto frenante erano gli stessi della 9PS, ma il telaio in s\u00e9 era differente, e proponeva una struttura piatta, non pi\u00f9 semplicemente composta da travi in acciaio, ma anche chiusa inferiormente da lamiere metalliche, in modo da avere un vero e proprio piano su cui fissare sia la carrozzeria che tutto il resto (sedili, comandi, ecc). Inoltre, lo stesso interasse era sensibilmente pi\u00f9 ridotto. \nLa velocit\u00e0 massima era compresa tra i 45 e i 50 km/h e in virt\u00f9 delle migliori doti di erogazione della coppia motrice, il consumo diminu\u00ec notevolmente: la vettura arrivava a percorrere 16 km con un litro.\nAnche la 8/9 PS fu proposta con le stesse carrozzerie della 9PS, e fu prodotta fino al 1907."}
{"id": "1454599", "revid": "123467583", "url": "https://it.wikipedia.org/wiki?curid=1454599", "title": "Chloe Vevrier", "text": "Modella e attrice soft e hardcore, \u00e8 nota soprattutto per l'abbondante seno naturale (38JJ), che le ha consentito di diventare una delle modelle pi\u00f9 apprezzate delle riviste di settore come \"Juggs\". Nella sua lunga carriera (iniziata nei primi anni novanta e che prosegue tuttora) ha posato quasi esclusivamente da sola o con altre modelle in scene di genere lesbico.\nCarriera.\nNata a Berlino Est da genitori di origini francese e cecoslovacca, cominci\u00f2 la propria carriera come modella negli spettacoli underground di \"lingerie\" di Berlino, proseguendo poi come spogliarellista e iniziando a realizzare servizi fotografici erotici. Dopo la caduta del muro si trasfer\u00ec a Londra, dove prosegu\u00ec sia gli studi che la carriera di modella, iniziando a utilizzare lo pseudonimo di Chloe Vevrier nel 1992. Nell'arco degli anni novanta si impose nel mondo della pornografia softcore e hardcore posando per riviste patinate di grande fama come \"Juggs\", \"Gent\", \"Mayfair\", \"Bachelor\" e soprattutto \"Score\", con cui collabor\u00f2 ininterrottamente per un decennio, diventando una delle modelle simbolo della rivista, e guadagnandosi uno spazio personale sul sito di \"Score\", \"chloesworld.com\". Nello stesso periodo realizz\u00f2 anche diversi film pornografici, e diede vita per qualche tempo a un sito web chiamato \"The Fantasy Cafe\", in collaborazione con altre due famose modelle, Busty Dusty e Traci Topps.\nIntorno all'inizio degli anni 2000 Vevrier fond\u00f2 un proprio sito web, \"chloevevrier.com\", allo scopo di mostrare al suo pubblico \"cos'altro c'\u00e8 dietro un grande seno\" e poco dopo interruppe il proprio rapporto con \"Score\" a causa di dissapori con la societ\u00e0.\nNonostante la sua lunga carriera nel settore della pornografia, Vevrier ha realizzato pochi film e servizi fotografici hardcore, e quasi tutti di genere lesbian. Fra le sue prime pellicole di sesso lesbico si possono citare \"Hirsute Lovers\" e \"Bangkok Bangers\". Solo due film di Vevrier includono scene di sesso eterosessuale: \"Ultimate Chloe\" (noto come \"Chloe's Hardcore Debut\" negli Stati Uniti) e \"Ultimate Encore\".\nVevrier continua tuttora l'attivit\u00e0 di modella realizzando regolarmente nuovo materiale per il proprio sito. Nel 2007 \u00e8 apparsa come attrice nel film \"Stash\", una commedia \"noir\" diretta da Jay Bonansinga, in cui ha ottenuto anche la qualifica di assistente creativa.\nInteressi e vita privata.\nOltre all'attivit\u00e0 nella pornografia, Vevrier \u00e8 una massaggiatrice professionista, pratica yoga, e si interessa alla medicina olistica (disciplina in cui si \u00e8 diplomata a Londra) e allo studio della kabbalah. Sul suo sito si trovano diversi saggi scritti da Vevrier su questi temi e su quello correlato del sesso tantrico. Vevrier ha sostenuto che la pratica di una particolare forma di yoga nota come yoga tantrico ha contribuito al continuo ingrossamento del suo seno negli anni successivi allo sviluppo.\nQuesti interessi di Vevrier si riflettono in parte anche nella sua produzione pornografica, che fin dai tempi di \"Score\" \u00e8 stata dominata da un forte interesse per la \"sessualit\u00e0 naturale\". Vevrier si \u00e8 distinta dallo stereotipo della pornostar rifiutandosi di cambiare il colore di capelli e, per molti anni, anche di depilarsi, nonch\u00e9 per la muscolatura insolitamente tonica per una modella. \u00e8 ricorsa invece alla chirurgia plastica per rifarsi il naso. Nel suo sito web ha fondato una \"scuola dell'amore\", in cui descrive la propria idea della vita e della sessualit\u00e0. Si definisce \"una donna, una ricercatrice, una poetessa, alla ricerca dell'anima e devota a un'unica verit\u00e0: l'Amore\"."}
{"id": "1454600", "revid": "161273", "url": "https://it.wikipedia.org/wiki?curid=1454600", "title": "MUSES-A", "text": ""}
{"id": "1454601", "revid": "1788047", "url": "https://it.wikipedia.org/wiki?curid=1454601", "title": "Barro Alto", "text": ""}
{"id": "1454602", "revid": "287204", "url": "https://it.wikipedia.org/wiki?curid=1454602", "title": "Hagoromo", "text": ""}
{"id": "1454603", "revid": "775372", "url": "https://it.wikipedia.org/wiki?curid=1454603", "title": "Leone sierraleonese", "text": "Il leone \u00e8 la valuta della Sierra Leone. La moneta \u00e8 suddivisa in 100 \"cent\". Il codice ISO 4217 \u00e8 \"SLL\" ed il leone \u00e8 abbreviato con \"Le\" posto davanti alla cifra.\nStoria.\nIl leone fu introdotto nel 1964. Sostituiva la Sterlina dell'Africa occidentale britannica con un tasso di 1 sterlina = 2 leone (cio\u00e8 1 leone = 10 shilling).\nIl paese dal 1791 al 1805 aveva avuto come moneta il dollaro sierraleonese.\nMonete.\nNel 1964 furono introdotte monete con i valori di \u00bd, 1, 5, 10 e 20 cent. Tutte avevano il ritratto di Milton Margai, che era stato il primo \"primo ministro\" della Sierra Leone, morto mentre era in carica. Nel 1972, furono immesse monete da 50 cent con il ritratto di Siaka Stevens. Questo ritratto apparve in seguito sulla nuova serie di monete, di dimensioni leggermente ridotte, che fu coniato nel 1980 con i valori di \u00bd, 1, 5, 10 e 20 cent. Nel 1987 fu introdotta la nuova moneta ottagonale 1987, da 1 leone in nichel-bronzo.\nIn seguito ad un periodo di alta inflazione nel 1996 furono emesse nuove monete da 10, 50 e 100 leone. Quella da 500 leone \u00e8 stata introdotta nel 2004. Delle quattro monete attualmente in circolazione solo quella da 100 leone \u00e8 disponibile in quantit\u00e0 sufficiente.\nBanconote.\nNel 1964 la Bank of Sierra Leone introdusse banconote nei valori di 1, 2 e 5 leone. La banconota da 50 cent fu emessa nel 1979, quella da 10 leone nel 1980 e quella da 20 leone nel 1982. La banconota da 100 leone \u00e8 stata immessa nel 1988, seguita da quella da 500 leone nel 1991, da 1000 e 5000 leone nel 1993, da 2000 leone nel 2000 e da 10\u00a0000 leone nel 2004.\nLe banconote attualmente in circolazione sono quelle da 500, 1000, 2000, 5000 e 10\u00a0000 leone. Le banconote da 10\u00a0000 leone sono state in circolazine per meno di un anno ed attualmente sono scarse. DI conseguenza la maggior parte delle transazioni avvengono con biglietti da 5000 leone. A causa dell'inflazione verr\u00e0 presto introdotta una banconota da 20\u00a0000 leone."}
{"id": "1454604", "revid": "4175", "url": "https://it.wikipedia.org/wiki?curid=1454604", "title": "Campionato italiano di rugby", "text": ""}
{"id": "1454606", "revid": "22475", "url": "https://it.wikipedia.org/wiki?curid=1454606", "title": "Regola proporzionale", "text": "La regola proporzionale (art. 1907 del codice civile) nel diritto delle assicurazioni, si applica, nelle assicurazioni contro i danni, in caso di sottoassicurazione, vale a dire quando, al momento del sinistro, il valore dei beni assicurati risulta essere superiore a quanto dichiarato in polizza.\nIn questo caso, l'assicurato non \u00e8 indennizzato per l'intero ammontare del danno, ma riceve un indennizzo ridotto in proporzione al rapporto tra il capitale assicurato ed il valore dei beni al momento del sinistro. La regola proporzionale non si applica nei casi di polizza con stima preventiva n\u00e9 nei casi di polizza con stima accettata\nNon viene applicata nelle assicurazioni cosiddette \"a primo rischio assoluto\", ove si tratta di assicurazioni per le quali ne \u00e8 esplicitamente esclusa l'applicazione. Per certe polizze, dette \"a primo rischio relativo\", generalmente polizze che coprono il rischio di furto, si dichiarano due massimali: uno, il pi\u00f9 alto, che individua il capitale assicurato solo a questo fine, e il secondo che stabilisce comunque il valore massimo che l'assicuratore risarcir\u00e0 in caso di sinistro. In questi casi l'importo del premio che l'assicurato deve pagare, \u00e8 determinato da entrambi i massimali. Si tratta in genere di polizze in cui l'ammontare massimo del valore delle cose assicurate \u00e8 pari al massimale pi\u00f9 alto, ma la situazione \u00e8 tale per cui \u00e8 pressoch\u00e9 impossibile che tutte insieme vengano sottratte in un solo furto, ma solo, al massimo, una parte di esse il cui valore totale \u00e8 quello da assicurare in forma normale. \nEffetti dell'inflazione.\nLa regola proporzionale funge anche come \"indicizzazione a rovescio\" per il costo dei sinistri, a favore dell'assicuratore. Infatti il premio che la societ\u00e0 assicuratrice richiede per un determinato rischio \u00e8 determinato in base al costo dei sinistri relativi distribuiti su un arco di tempo opportuno e riguarda tutti i sinistri di importo risarcibile a termini di polizza, da quelli di basso costo fino a quelli che raggiungono il valore del capitale assicurato. In pratica si pu\u00f2 dire che la base di determinazione del premio per la societ\u00e0 assicuratrice \u00e8 il valore medio dei sinistri che sarebbero risarcibili a termini di polizza. Con l'inflazione i valori delle cose danneggiate che sarebbero oggetto di risarcimento in caso di sinistro lievitano e quindi aumenta il suddetto valore medio in base al quale la societ\u00e0 assicuratrice determina il tasso da applicare alla polizza e di conseguenza sull'universo statistico delle polizze che coprono quel rischio. Cos\u00ec il margine dell'assicuratore si riduce fino ad annullarsi. Se le polizze non vengono aggiornate per\u00f2 il valore degli oggetti assicurati in queste si mantiene costante e quindi si d\u00e0 luogo a sottoassicurazione, per cui, in caso di sinistro, il risarcimento verr\u00e0 ridotto rispetto al valore che il bene danneggiato aveva prima del sinistro, poich\u00e9 interviene la riduzione dovuta alla regola proporzionale. Per evitare tale inconveniente, \u00e8 possibile stipulare polizze \"indicizzate\" al costo della vita (o ad altri indici analoghi relativi al tipo di beni assicurati), per cui a ogni scadenza di periodo assicurativo, il premio che il cliente pagher\u00e0 (se rimarr\u00e0 cliente della stessa societ\u00e0 assicuratrice) sar\u00e0 pi\u00f9 alto di quello del periodo precedente nella misura percentuale dell'incremento del costo della vita intervenuto nell'anno e parimenti aumenteranno i massimali di polizza. In queste polizze, in genere, viene esclusa l'applicazione della regola proporzionale nel periodo che intercorre tra la scadenza in cui viene pagato il premio indicizzato fino a quella dell'annualit\u00e0 successiva, nel presupposto che il cliente \u00e8 impegnato, a quel momento, a pagare alla prossima scadenza, un premio maggiorato per l'inflazione intervenuta nel periodo (in pratica non \u00e8 richiesto al cliente un adeguamento all'inflazione tra due scadenze annuali della polizza.)."}
{"id": "1454608", "revid": "767487", "url": "https://it.wikipedia.org/wiki?curid=1454608", "title": "Il dottor Antonio (film 1937)", "text": "Il dottor Antonio \u00e8 un film del 1937 diretto da Enrico Guazzoni, tratto dal romanzo omonimo di Giovanni Ruffini.\nTrama.\nNel periodo risorgimentale, un medico soccorre una giovane inglese gravemente ferita e se ne innamora. L'uomo per\u00f2 fa anche parte della Carboneria e deve abbandonare la ragazza per partecipare alla rivolta napoletana del 1848. Qui viene arrestato e condannato a vari anni di prigionia, ma la fidanzata inglese lo raggiunge, corrompe un carceriere e riesce cos\u00ec ad aiutarlo a fuggire.\nSi tratta del secondo film in assoluto girato nell'isola d'Ischia, dopo \"Il Corsaro Nero\" (girato nel 1936 e uscito nel 1937).\nDistribuzione.\nIl film venne distribuito nel circuito cinematografico italiano il 12 dicembre del 1937."}
{"id": "1454610", "revid": "22475", "url": "https://it.wikipedia.org/wiki?curid=1454610", "title": "Campionato francese di rugby", "text": ""}
{"id": "1454614", "revid": "599013", "url": "https://it.wikipedia.org/wiki?curid=1454614", "title": "Pace Mannion", "text": "Carriera.\nGuardia tiratrice con propensione dal tiro da tre, Mannion, dopo gli inizi al college con l'University of Utah, viene scelto come numero 43 al Draft NBA 1983 dai Golden State Warriors. Per circa sei stagioni veste la maglia di varie franchigie NBA, fino a che, nel 1989, emigra in Italia, dove gioca per la Pallacanestro Cant\u00f9, Benetton Pallacanestro Treviso, Juvecaserta Basket, Reggio Emilia, Fabriano, Roseto e Virtus Siena.\n\u00c8 sposato con Gaia Bianchi, ex pallavolista romana, conosciuta nell'anno in cui ha giocato a Caserta, dalla quale ha avuto Niccol\u00f2, anch'egli cestista, militante, grazie alla mamma italiana, nella Nazionale italiana."}
{"id": "1454618", "revid": "339392", "url": "https://it.wikipedia.org/wiki?curid=1454618", "title": "Campionato italiano di rugby 1980-81", "text": ""}
{"id": "1454622", "revid": "339392", "url": "https://it.wikipedia.org/wiki?curid=1454622", "title": "Campionato italiano di rugby 2001-02", "text": ""}
{"id": "1454631", "revid": "339392", "url": "https://it.wikipedia.org/wiki?curid=1454631", "title": "Campionato italiano di rugby 2004-05", "text": ""}
{"id": "1454633", "revid": "1745361", "url": "https://it.wikipedia.org/wiki?curid=1454633", "title": "Cafauro", "text": "Nella mitologia greca, Cafauro era un pastore figlio di Garamante e di una ninfa lacustre.\nEtimologia.\nIl nome \"Cafauro\" deriva dalla canfora, che non cresce in Libia; la storia rimane comunque plausibile, viste le scarse conoscenze geografiche dei mitografi.\nNella mitologia.\nCafauro, discendente di Acacallide e di Apollo, pascolava come sempre con il suo gregge in Libia, quando Canto, un argonauta che, come gli altri, era rimasto senza cibo, affamato cerc\u00f2 di sottrargliene un paio.\nCefauro si accorse del tentativo del furto e lo attacc\u00f2, uccidendolo. Gli altri argonauti, appena si resero conto dell'omicidio, vendicarono subito l'amico, uccidendo il pastore."}
{"id": "1454635", "revid": "124308447", "url": "https://it.wikipedia.org/wiki?curid=1454635", "title": "Fabio Baratella", "text": "Biografia.\nSindaco di Rovigo dal 1994 al 2000.\nSenatore della Repubblica, eletto nelle file dei DS, nella XIV Legislatura.\nDeputato dal 2006. Ha lasciato i DS l'anno seguente per aderire a Sinistra Democratica prima, e al Partito Socialista, poi."}
{"id": "1454636", "revid": "339392", "url": "https://it.wikipedia.org/wiki?curid=1454636", "title": "Campionato italiano di rugby 2005-06", "text": ""}
{"id": "1454639", "revid": "339392", "url": "https://it.wikipedia.org/wiki?curid=1454639", "title": "Campionato italiano di rugby 2006-07", "text": ""}
{"id": "1454644", "revid": "118127022", "url": "https://it.wikipedia.org/wiki?curid=1454644", "title": "Anina", "text": "Anina (in tedesco \"Steierdorf-Anina\", in ungherese \"St\u00e1jerlakanina\") \u00e8 una citt\u00e0 della Romania di 9.046 abitanti, ubicata nel distretto di Cara\u0219-Severin, nella regione storica del Banato.\nFa parte dell'area amministrativa anche la localit\u00e0 di Steierdorf.\nNell'area di Anina sono stati ritrovati i resti umani pi\u00f9 antichi d'Europa: soprannominati \"Ion din Anina\", i resti risalgono a circa 40.000 anni fa.\nStoria.\nLa storia della citt\u00e0 \u00e8 comunque relativamente recente: le prime notizie documentate risalgono all'insediamento di una famiglia di coloni austriaci avvenuta nel 1773.\nDi poco successivo \u00e8 l'avvio dell'attivit\u00e0 mineraria, in particolare nel 1790 venne scoperto un giacimento di litantrace di buona qualit\u00e0, che inizi\u00f2 ad essere sfruttato due anni dopo. L'attivit\u00e0 della miniera ebbe un'interruzione nel 1834, a causa di un grave incendio nelle gallerie che provoc\u00f2 6 vittime, ma nel 1846 Anina era nuovamente un importante ed attivo centro minerario.\nLa storia della miniera \u00e8 legata strettamente a quella della citt\u00e0 e soprattutto del suo sviluppo demografico: l'attivit\u00e0 attirava infatti lavoratori anche da regioni relativamente lontane, come una colonia di minatori slovacchi, giunta nel 1846-47, o una di cechi, insediatasi a partire dal 1851. La necessit\u00e0 di trasportare il carbone estratto fece s\u00ec che presto la citt\u00e0 venisse raggiunta da una linea ferroviaria, costruita a partire dal 1860 ed inaugurata nel 1863, che la unisce tuttora con Oravi\u021ba. La linea, prettamente montana, supera un dislivello di 338 m. in circa 34\u00a0km e conta 14 gallerie e 10 viadotti.\nDopo la caduta del regime comunista, la miniera a partire dal 1996 ha conosciuto un lento declino, con la chiusura di alcuni livelli; la stessa rimane tuttora operativa, nonostante una storia costellata di incidenti, l'ultimo avvenuto nel 2006 con un'esplosione sotterranea che provoc\u00f2 6 vittime.\nRimasta a lungo una citt\u00e0 economicamente legata alla sola attivit\u00e0 mineraria, Anina sta cercando negli ultimi anni di differenziare le attivit\u00e0 presenti, anche con lo studio delle opportunit\u00e0 turistiche legate al territorio montano in cui si trova.\nInfrastrutture e trasporti.\nOltre alla linea ferroviaria citata, Anina \u00e8 raggiunta da due strade nazionali: la DN58, che la collega con il capoluogo del distretto Re\u0219i\u021ba, e la DN57B, che la unisce con Oravi\u021ba e Bozovici."}
{"id": "1454649", "revid": "15756", "url": "https://it.wikipedia.org/wiki?curid=1454649", "title": "Codifica aritmetica", "text": "La codifica aritmetica \u00e8 una tecnica di compressione senza perdita di informazione. Normalmente in informatica i dati sono rappresentati come un insieme fisso di bit, per esempio i caratteri sono spesso rappresentati con otto bit. La codifica aritmetica partendo dal presupposto che alcuni simboli tendono ad apparire pi\u00f9 frequentemente di altri assegna dei codici di lunghezza variabile ai simboli al fine di minimizzare il numero totale di bit da trasmettere. Questa strategia viene utilizzata anche da altri sistemi di codifica, come la codifica di Huffman, ma mentre la codifica di Huffman associa una specifica codifica a ogni singolo simbolo la codifica aritmetica associa una singola codifica all'intero messaggio o a blocchi di questo.\nFunzionamento del sistema di codifica.\nDefinizione del modello.\nLa codifica aritmetica produce una compressione sub-ottima (secondo la teoria della compressione dei dati il valore ottimale \u00e8 \u2212log\"2P\" bit per ogni simbolo con probabilit\u00e0 P). L'algoritmo di compressione parte definendo un modello dei dati, una loro distribuzione probabilistica, questa influenza in misura preponderante la bont\u00e0 della compressione.\nPer esempio, un semplice modello statico potrebbe definire:\nIl modello di esempio utilizza solo quattro simboli ed \u00e8 un modello didattico, ma conoscendo il contesto si possono sviluppare modelli pi\u00f9 sofisticati, per esempio se si sa di dover codificare un testo in inglese si sa che la lettera \"u\" \u00e8 molto pi\u00f9 comune della lettera \"Q\" o \"q\" e quindi si potranno assegnare le probabilit\u00e0 di conseguenza. I modelli possono anche essere adattivi, in questo caso adattano le probabilit\u00e0 dei simboli all'andamento dei dati. Ovviamente il decodificatore deve conoscere il modello usato dal codificatore.\nUn semplice esempio.\nPer chiarificare discuteremo un semplice esempio. Supponiamo di avere una sequenza di simboli, che provengono da un alfabeto con tre elementi: A, B, C. Un semplice codificatore a blocchi potrebbe trasformare ogni simbolo in una sequenza di due bit, ma sarebbe uno spreco, due bit possono esprimere quattro combinazioni e quindi una combinazione non verrebbe mai usata.\nPossiamo pensare di rappresentare i simboli come un numero razionale compreso tra 0 e 1 in base 3 e di rappresentare ogni simbolo come una cifra del numero. Per esempio la sequenza \"ABBCAB\" verrebbe convertita in 0,0112013. Questa poi potrebbe essere convertita in base due e potrebbe diventare per esempio 0,0010110012 \u2014 questa sequenza usa 9 bit e al posto dei 12 bit richiesti da un codificatore ingenuo e quindi occupa il 25% in meno. Il decodificatore ovviamente dovrebbe fare i passi opposti per ottenere la sequenza di partenza.\nCodifica e decodifica.\nIn questa sezione si generalizzer\u00e0 l'idea appena esposta, comunque i passi fondamentali sono gli stessi tranne che l'ultimo. Fondamentalmente si hanno tre passi:\nIl codificatore suddivide il corrente intervallo in un sottointervallo che viene calcolato tenendo conto della probabilit\u00e0 di un certo simbolo di comparire.\nSeguendo l'esempio precedente suddividiamo gli intervalli tramite una probabilit\u00e0 fissa.\nQuando tutti i simboli vengono codificati il risultato \u00e8 un intervallo che identifica in modo non ambiguo la sequenza di simboli che l'ha generato. Quindi ogni sistema che conosce il modello e l'intervallo \u00e8 in grado di ricostruire la sequenza di simboli.\nComunque non \u00e8 necessario trasmettere l'intervallo, basta trasmettere una frazione che si trova all'interno dell'intervallo. In particolare basta trasmettere abbastanza cifre della frazione in modo da eliminare gli altri intervalli.\nEsempio.\nSupponiamo di dover decodificare la serie di simboli associati al valore 0,538, si inizia la decodifica partendo con un intervallo [0, 1) e utilizzando il modello indicato sopra si divide l'intervallo in quattro sottointervalli. Il primo simbolo secondo il nostro modello \u00e8 NEUTRO dato che il numero vale meno di 0,6 e quindi ricade nell'intervallo NEUTRO.\nAdesso dividiamo l'intervallo [0, 0,6) in sottointervalli secondo le probabilit\u00e0 indicate all'inizio e otteniamo:\nIl numero 0,538 ricade nell'intervallo [0,48, 0,54) e quindi il secondo simbolo \u00e8 NEGATIVO.\nRipetiamo nuovamente la suddivisione del nuovo intervallo e otteniamo:\nIl numero 0,538 ricade entro l'intervallo [0,535, 0,54) che appartiene al simbolo FINE-DEL-FILE quindi abbiamo raggiunto la fine del flusso di simboli da decodificare. \u00c8 da notare che anche i numeri 0,534, 0,535, 0,536, 0,537 o 0,539 sarebbero andati comunque bene. Questo potrebbe far pensare che il sistema soffra di alcune inefficienze, in realt\u00e0 questo si ottiene perch\u00e9 nell'esempio abbiamo lavorato in base decimale, convertendo il tutto in base binaria avremmo usato come numero di decodifica 0,10001010 (che in decimale vale 0,5390625) che costa 8 bit.\nLa nostra codifica occupa 8 bit che \u00e8 meglio dei 12 bit utilizzati da un codificatore banale ma comunque sono molti pi\u00f9 bit di quelli definiti a livello teorico. Secondo la teoria dell'entropia ogni simbolo dovrebbe occupare 1,57 bit che moltiplicato per i tre simboli trasmessi fa 4,71 bit. Questa differenza tra il miglior risultato a livello teorico e il risultato del codificatore \u00e8 dovuto al numero ridotto di simboli codificati, all'aumento del numero di simboli da codificare la differenza con il risultato teorico si assottiglia notevolmente. Inoltre le probabilit\u00e0 indicate nell'esempio sono molto diverse da quelle presenti nel messaggio codificato. Le reali probabilit\u00e0 del messaggio sono [0,33, 0, 0,33, 0,33], usando queste probabilit\u00e0 gli intervalli sarebbero [0, 1/3); [1/9, 2/9); [5/27, 6/27); in binario diverrebbero [1011110, 1110001] e quindi si potrebbe inviare che solamente il valore 111 per indicare la sequenza di simboli. Questo mostra anche che una statistica sbagliata pu\u00f2 peggiorare significativamente le prestazioni della codifica.\nPrecisione e rinormalizzazione.\nGli esempi precedenti contengono delle semplificazioni, una di queste \u00e8 che il decodificatore prima lavori con cifre a infinite precisione e che in seguito cerchi la frazione binaria. In realt\u00e0 la maggior parte dei decodificatori lavorano con un numero di cifre finite pari al numero massimo di simboli da decodificare in modo da non dover far conversioni. Nell'esempio precedente quindi il decodificatore avrebbe utilizzato subito 8 bit di precisione.\nIl processo chiamato \"rinormalizzazione\" serve a mantenere la precisione finita durante la codifica dei simboli. Ogni volta che la gamma dei valori che specificano gli intervalli sono ridotti fino al punto di avere i bit iniziali degli intervalli iniziali questi sono inviati in fondo ai numeri binari. Questo nell'esempio trattato prima accede in due casi su tre.\nConfronti con altri sistemi di compressione.\nCodifica Huffman.\nQuesta codifica si basa su principi simili a quelli della codifica aritmetica e in effetti pu\u00f2 essere vista come un caso particolare della codifica aritmetica dato che la codifica aritmetica trasforma l'intero messaggio in un numero in base N mentre la codifica di Huffman rappresenta ogni simbolo come un elemento base N.\nSi pu\u00f2 considerare la codifica Huffman una codifica aritmetica che arrotonda la frequenza di ogni simbolo alla pi\u00f9 vicina potenza di un mezzo (0,5). Per questo motivo la codifica di Huffman mostra dei risultati modesti se applicata ad alfabeti con distribuzioni del tipo 0,75 o 0,375. Le distribuzioni di questo tipo sono molto diffuse soprattutto in alfabeti con pochi simboli.\nPer esempio si consideri l'alfabeto {a, b, c} con distribuzione equiprobabile di 1/3. La codifica Huffman produce i seguenti codici:\nQuesti codici occupano (2+2+1)/3 \u2248 1,667 bit per simbolo con la codifica Huffman. La codifica aritmetica produce 1,585 bit per simbolo e quindi l'inefficienza \u00e8 del 5%.\nMa se si considera un alfabeto binario del tipo {0, 1} con distribuzione 0,625 e 0,375, la codifica Huffman assegna a ogni simbolo la probabilit\u00e0 del 50% e quindi genera un alfabeto con due simboli, in sostanza non comprime i dati. La codifica aritmetica invece ottiene un incremento del:\nNel caso un simbolo sia molto pi\u00f9 probabile per esempio supponendo che abbia una probabilit\u00e0 del 95% otteniamo un incremento del:\nUn modo semplice per aggirare il problema \u00e8 creare un nuovo alfabeto concatenando i simboli al fine di ottenere dei nuovi simboli con una distribuzione migliore per l'algoritmo. Per esempio si potrebbero concatenare i simboli al fine di ottenere:\nQuesti verrebbero codificati con 1,3 bit per ogni gruppo di tre simboli quindi con 0,433 bit per simbolo, un notevole miglioramento rispetto al bit per simbolo della codifica iniziale.\nCodifica a intervalli.\nLa codifica a intervalli \u00e8 un altro modo di vedere la codifica aritmetica. La codifica aritmetica \u00e8 la codifica a intervalli sono sostanzialmente lo stesso concetto implementato in modo leggermente diverso. Spesso se si lavora su singoli bit si parla di codifica aritmetica mentre se si lavora su byte si parla di codifica a intervalli ma questa distinzione non \u00e8 accettata universalmente. Spesso si afferma che questa codifica \u00e8 libera da brevetti ma dato che il concetto che sta alla base \u00e8 lo stesso l'affermazione \u00e8 quantomeno dubbia.\nL'idea che sta alla base della codifica \u00e8 quello di prendere un intervallo e di suddividerlo in sottointervalli in modo proporzionale alla probabilit\u00e0 di ogni simbolo. Per\u00f2 a differenza della codifica aritmetica non si utilizza l'intervallo [0, 1) Ma un intervallo molto pi\u00f9 grande, non negativo e intero, per esempio l'intervallo da 000\u00a0000\u00a0000\u00a0000 a 999\u00a0999\u00a0999\u00a0999. Quando i sottointervalli sono abbastanza differenziati da rendere nota la prima cifra questa viene spostata in fondo all'intervallo, questa operazione \u00e8 come se portasse a una moltiplicazione dell'intervallo mantenendo sempre sufficienti numeri interi nell'intervallo.\nQuindi se si trascura il fatto che l'intervallo \u00e8 molto pi\u00f9 grande e si usano numeri interi invece di frazioni le due tecniche sono uguali. Il fatto di applicare la moltiplicazione dell'intervallo sul byte (la codifica aritmetica effettua la rinormalizzazione sul bit) riduce leggermente la compressione ma questa compressione lavorando solo su numeri interi e mediamente pi\u00f9 veloce della codifica aritmetica.\nBrevetti.\nMolte implementazioni della codifica aritmetica sono protette da brevetti statunitensi. Diverse implementazioni inoltre sono utilizzate in standard internazionali, ma normalmente queste implementazioni sono distribuite con licenze RAND. Queste licenze a volte non prevedono il pagamento del brevetto per la maggior parte degli usi oppure prevedono compensi di modesta entit\u00e0. Questo pu\u00f2 essere accettabile per un software commerciale ma normalmente non \u00e8 considerato ammissibile dai programmi open source e dal software libero in genere.\nTra le societ\u00e0 note per il possesso di brevetti sulla codifica aritmetica si segnala IBM. \u00c8 opinione diffusa che non si possano sviluppare algoritmi con codifica aritmetica senza infrangere un brevetto statunitense. Comunque alcuni brevetti sono scaduti e quindi in teoria si potrebbero utilizzare quelle implementazioni ma dato che non c'\u00e8 la certezza che quelle implementazioni siano coperte parzialmente anche da brevetti successivi la maggior parte dei programmatori preferisce non utilizzare la codifica aritmetica.\nPer esempio il programma bzip2 inizialmente gestiva la codifica aritmetica ma in seguito per paura dI cause legali i programmatori decisero di dismettere la codifica. Anche la codifica JPEG gestisce questa codifica insieme alla codifica Huffman, ma per evitare di dover pagare eventuali brevetti la maggior parte programmi gestisce solo la codifica di Huffman.\nTra i brevetti sulla codifica aritmetica si segnalano:\nNota: l'elenco non \u00e8 esaustivo.\nBenchmark e altri problemi tecnici.\nOgni differente tecnica di codifica mostra un rapporto di compressione e un tempo di compressione diverso. Il fattore di compressione normalmente varia in modo insignificante (meno dell'1% normalmente) mentre i tempi di compressione e decompressione variano significativamente, alcuni metodi sono fino a dieci volte pi\u00f9 rapidi di altri. La scelta del compressore migliore non risulta semplice dato che le prestazioni dipendono molto dai dati in ingresso. Alcuni compressori lavorano bene con pochi dati in ingresso, altri con alfabeti complessi, diversi lavorano solo con alfabeti binari."}
{"id": "1454653", "revid": "4175", "url": "https://it.wikipedia.org/wiki?curid=1454653", "title": "Celtic League 2001-02", "text": ""}
{"id": "1454654", "revid": "4175", "url": "https://it.wikipedia.org/wiki?curid=1454654", "title": "Celtic League 2002-03", "text": ""}
{"id": "1454655", "revid": "2014155", "url": "https://it.wikipedia.org/wiki?curid=1454655", "title": "Charles Stuart", "text": "Era fratello minore di Enrico Stuart, Lord Darnley, secondo marito di Maria Stuarda, regina di Scozia: Charles era quindi zio paterno del re di Scozia e d'Inghilterra Giacomo I.\nMargaret Douglas era invece figlia di Margherita Tudor, figlia di Enrico VII d'Inghilterra e sorella di Enrico VIII d'Inghilterra.\nCharles aveva quindi come cugini Edoardo VI d'Inghilterra, Maria I d'Inghilterra ed Elisabetta I d'Inghilterra, oltre che Maria Stuart, regina di Scozia.\nIl fratello Enrico Stuart.\nVisse quasi tutta la vita all'ombra del fratello maggiore Enrico, oggetto dei progetti dinastici e matrimoniali di sua madre Margaret, la quale in effetti riusc\u00ec nel suo scopo: far sposare il figlio con Maria Stuarda, figlia del suo fratellastro Giacomo V. Il matrimonio avvenne nel 1565 e dall'unione nacque un bambino, Giacomo, che avrebbe unito in un solo regno la Scozia e l'Inghilterra.\nGiacomo rimase figlio unico in quanto il padre venne assassinato nel 1567, probabilmente, per volere di alcuni nobili scozzesi. La colpa ricadde per\u00f2 sulla moglie Maria Stuarda, che fu costretta ad abdicare a favore del figlio Giacomo e venne imprigionata.\nMatrimonio.\nNel 1574 furono ospiti presso i Lennox la ricca Bess di Hardwicke e sua figlia Elisabeth Cavendish. Proprio in quel periodo, Charles si ammal\u00f2 e venne assistito durante la malattia dalle due donne. Quando alla regina Elisabetta I d'Inghilterra arriv\u00f2 la notizia che Charles ed Elisabeth si erano innamorati e sposati, senza il suo permesso, richiam\u00f2 a Londra le consuocere Bess e Margaret e le fece imprigionare.\nDal matrimonio nacque nell'autunno del 1575 una bambina, Arbella Stuart.\nMorte.\nCharles mor\u00ec di consunzione nella primavera del 1576. Sua moglie Elisabeth visse fino al 1582, dopo di che la bambina fu cresciuta dalla nonna materna.\nEntrambe le nonne chiesero che la bambina ereditasse dal padre la contea di Lennox ma la richiesta fu rifiutata perch\u00e9 Charles aveva avuto non un maschio ma una figlia femmina."}
{"id": "1454659", "revid": "1745361", "url": "https://it.wikipedia.org/wiki?curid=1454659", "title": "Laodoco", "text": "Nella mitologia greca, Laodoco era il nome di uno dei figli Apollo e di Ftia\nIl mito.\nLaodoco, insieme ai suoi fratelli Doro e Polipete, regnava nelle pacifiche terre dei cureti.\nEtolo, un figlio di Endimione aveva ucciso Apis incidentalmente travolgendolo durante una corsa delle bighe. \nEsiliato per l'accaduto cercava rifugio e lo trov\u00f2 da Laodoco e i suoi fratelli. Qui, e dopo che in passato aveva perso un regno (Elis) uccise i tre fratelli e fond\u00f2 un proprio regno."}
{"id": "1454660", "revid": "4175", "url": "https://it.wikipedia.org/wiki?curid=1454660", "title": "Celtic League 2003-04", "text": ""}
{"id": "1454663", "revid": "287204", "url": "https://it.wikipedia.org/wiki?curid=1454663", "title": "Opel 6/12 PS", "text": "La 6/12 PS era un'autovettura di fascia media prodotta dalla Casa automobilistica tedesca Opel tra il 1909 ed il 1910.\nStoria e profilo.\nLa 6/12 PS fu introdotta per sostituire la 8/9 PS nella fascia delle vetture di classe media. Si trattava di fatto della prima Opel di tale fascia progettata e realizzata autonomamamente dalla Casa di R\u00fcsselsheim, visto che i modelli immediatamente precedenti erano prodotti su licenza della Darracq.&lt;br&gt;\nLa 6/12 PS andava per\u00f2 a posizionarsi leggermente pi\u00f9 in alto, sia per la maggior potenza del suo propulsore, sia per gli allestimenti e le carrozzerie disponibili, \nLa 6/12 PS era infatti disponibile in tre varianti di carrozzeria: single-phaeton, double-phaeton o addirittura landaulet.&lt;br&gt;\nLa 6/12 PS montava un motore a 2 cilindri da 1527 cm\u00b3, in grado di erogare una potenza massima di 12 CV. La distribuzione era a valvole laterali. Il raffreddamento era ad acqua.&lt;br&gt;\nLa trasmissione era a giunto cardanico, la trazione era posteriore ed il cambio era a tre marce.&lt;br&gt;\nLe sospensioni riprendevano lo schema delle 9PS, ossia ad assale rigido con molle a balestra semiellittiche.&lt;br&gt;\nAlla 6/12 PS fu subito affiancata una versione leggermente pi\u00f9 potente, la 6/14 PS, dotata di un nuovo 4 cilindri da 1544 cm\u00b3 in grado di erogare 14 CV di potenza massima. Era disponibile negli stessi tipi di carrozzeria della 6/12 PS. La 6/14 PS sopravviver\u00e0 alla 6/12 PS. Quest'ultima verr\u00e0 infatti tolta di produzione gi\u00e0 alla fine del 1909, mentre la 6/14 PS venne pensionata alla fine dell'anno seguente."}
{"id": "1454665", "revid": "4175", "url": "https://it.wikipedia.org/wiki?curid=1454665", "title": "Celtic League 2004-05", "text": ""}
{"id": "1454667", "revid": "4175", "url": "https://it.wikipedia.org/wiki?curid=1454667", "title": "Celtic League 2005-06", "text": ""}
{"id": "1454668", "revid": "741864", "url": "https://it.wikipedia.org/wiki?curid=1454668", "title": "Vi \u00e8 ben noto", "text": " Vi \u00e8 ben noto \u00e8 un'enciclica di papa Leone XIII, datata 20 settembre 1887, scritta all'Episcopato italiano per la dedicazione dell'intero mese d'ottobre alla preghiera del Santo Rosario al fine di migliorare situazione della Chiesa in Italia e la libert\u00e0 del Pontefice."}
{"id": "1454669", "revid": "741864", "url": "https://it.wikipedia.org/wiki?curid=1454669", "title": "Officio Sanctissimo", "text": "Officio Sanctissimo \u00e8 un'enciclica di papa Leone XIII, datata 22 dicembre 1887, scritta all'Episcopato bavarese circa la situazione della Chiesa in Baviera.\nIl Papa cos\u00ec esordisce: \"\u00ab \u00c8 Nostra intenzione rivolgere la Nostra attenta sollecitudine, con intensit\u00e0 del tutto particolare, ai Bavaresi. \u2026 speriamo e desideriamo che anche in codesto regno, che si gloria di professare il cattolicesimo fin dal tempo dei pi\u00f9 remoti antenati, sia opportunamente contrastato qualsiasi impedimento che possa insidiare o sminuire la libert\u00e0 della Chiesa cattolica. Per realizzare un cos\u00ec salutare proposito, Noi vogliamo esplorare ogni possibile occasione che Ci si offra, ed utilizzare senza indugio tutta l'autorit\u00e0 e tutto il potere di cui disponiamo. Ci appelliamo a voi, Venerabili Fratelli, e per vostro tramite Ci appelliamo a tutti i Nostri carissimi figli di Baviera, perch\u00e9 Ci sia dato di partecipare, secondo il Nostro potere, a tutto quanto sembri concernere l'interesse e la promozione della fede religiosa fra la vostra gente, e perch\u00e9 su questa materia possiamo darvi consigli, e rivolgere fiduciose sollecitazioni agli stessi poteri civili \u00bb\"."}
{"id": "1454678", "revid": "287204", "url": "https://it.wikipedia.org/wiki?curid=1454678", "title": "Societ\u00e0 Podistica Lazio 1910-1911", "text": "Questa voce raccoglie le informazioni riguardanti la Societ\u00e0 Podistica Lazio nella stagione 1910-1911.\nStagione.\nIn data 3 ottobre 1910 viene istituita ufficialmente la sezione calcistica societaria."}
{"id": "1454686", "revid": "125752831", "url": "https://it.wikipedia.org/wiki?curid=1454686", "title": "Michel Sabbah", "text": "Biografia.\nNato a Nazaret il 19 marzo 1933, entr\u00f2 nel 1943 nel seminario minore di Beit Jala. Fu ordinato sacerdote il 29 giugno 1955, a 22 anni.\nConsegu\u00ec la laurea in filologia della lingua araba a Beirut e il dottorato in filosofia alla Sorbona di Parigi. Fu preside di facolt\u00e0 all'Universit\u00e0 di Betlemme.\nParroco dal 1971 ad Amman alla chiesa di \"Cristo Re\", fu consacrato patriarca di Gerusalemme dei Latini il 6 gennaio 1988 da Giovanni Paolo II, primo palestinese a essere nominato a tale carica.\nPi\u00f9 volte in Italia per motivi culturali e pastorali, il 26 febbraio 2006 visit\u00f2 la citt\u00e0 di Sansepolcro, sostando in preghiera nell'oratorio di San Rocco, dove si conserva una riproduzione del Santo Sepolcro di Gerusalemme, e presiedendo la celebrazione eucaristica nella basilica concattedrale. La visita avvi\u00f2 un dialogo tra la Chiesa locale e quella di Gerusalemme, sfociato poi nella stipula di un formale atto di gemellaggio nel settembre 2010.\nTra gli incarichi religiosi:\nFu anche gran priore dell'Ordine Equestre del Santo Sepolcro di Gerusalemme.\nIl 19 marzo 2008 rassegn\u00f2 le dimissioni per sopraggiunti limiti d'et\u00e0 e divenne patriarca emerito. Gli succedette l'arcivescovo coadiutore Fouad Twal.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1454690", "revid": "1543377", "url": "https://it.wikipedia.org/wiki?curid=1454690", "title": "Tim Paterson", "text": "Biografia.\nDurante gli studi all'Universit\u00e0 di Washington, Paterson lavor\u00f2 come tecnico riparatore per un negozio di computer a Seattle, Washington. Dopo la laurea con lode nel giugno del 1978, and\u00f2 a lavorare per la Seattle Computer Products come ingegnere e progettista, dove realizz\u00f2 i prototipi della Z80 Card per la Microsoft, una scheda di espansione per gli Apple II dotata di una CPU Z80, capace di far girare il sistema operativo CP/M.\nUn mese pi\u00f9 tardi, Intel rilasci\u00f2 la CPU 8086, e Paterson si dedic\u00f2 alla progettazione di una scheda S-100 con l'8086, che fu messa sul mercato nel novembre del 1979. L'unico software in commercio per quella scheda era una versione del Microsoft BASIC. Il sistema operativo standard CP/M a quel tempo non era compatibile con quella CPU e, senza un vero sistema operativo, la commercializzazione della scheda non decollava. Paterson inizi\u00f2 a lavorare sul QDOS (\"Quick and Dirty Operating System\") nell'aprile del 1980 per colmare questo vuoto, copiando le API del CP/M attingendo da varie fonti tra le quali il manuale del CP/M, in modo tale che potesse essere il pi\u00f9 possibile compatibile. La versione 0.10 venne completata nel luglio del 1980. Successivamente il QDOS venne ribattezzato 86-DOS. Con la versione 1.14 l'86-DOS era cresciuto a pi\u00f9 di 4.000 linee di codice assembly. Nel mese di dicembre del 1980 Microsoft si assicur\u00f2 i diritti per commercializzare l'86-DOS ad altri produttori hardware, prima fra tutti IBM, che distribu\u00ec il sistema come PC-DOS insieme al suo PC. In seguito anche Microsoft commercializz\u00f2 l'86-DOS come MS-DOS.\nPaterson lasci\u00f2 SCP nell'aprile del 1981 e, nel maggio dello stesso anno, fu assunto da Microsoft, dove rest\u00f2 fino all'aprile del 1982. Dopo un breve rientro a SCP, Paterson fond\u00f2 una propria compagnia, la \"Falcon Technology\", che fu poi acquistata da Microsoft nel 1986. Rientrato in Microsoft, vi rest\u00f2 fino al 1988, poi ne usc\u00ec e vi rientr\u00f2 nuovamente dal 1990 al 1998: durante quest'ultimo periodo, Paterson lavor\u00f2 al Visual Basic.\nDopo l'ultima uscita da Microsoft, Paterson ha fondato una societ\u00e0 di sviluppo software, la \"Paterson Technology\". Ha fatto anche diverse apparizioni nel programma \"BattleBots\" del canale televisivo Comedy Central. Paterson guida anche auto da rally nella serie SCCA Pro Rally ed ha progettato un suo computer di bordo, che ha integrato nella trasmissione di una Porsche 911 a 4 ruote motrici.\nLe accuse di plagio.\nNonostante abbia ammesso di aver scritto l'86-DOS per essere il pi\u00f9 possibile compatibile con il CP/M, Paterson ha sempre sostenuto di aver scritto l'86-DOS di suo pugno ed ha sempre negato di aver fatto riferimento al codice del CP/M durante la sua stesura. Quando nel 2004 \u00e8 stato pubblicato un libro in cui si affermava che l'86-DOS era una brutta copia del CP/M Paterson ha querelato gli autori e gli editori per diffamazione.\nIl giudice che ha esaminato il caso ha respinto la querela presentata da Paterson perch\u00e9, a suo dire, egli non \u00e8 stato in grado di fornire prove concrete sul fatto che il capitolo su Gary Kildall sia inesatto e quanto dichiarato dall'autore sono opinioni protette dal I emendamento della Costituzione degli Stati Uniti d'America e non provatamente false."}
{"id": "1454692", "revid": "78273", "url": "https://it.wikipedia.org/wiki?curid=1454692", "title": "Castello Carlo V (Lecce)", "text": ""}
{"id": "1454697", "revid": "1418004", "url": "https://it.wikipedia.org/wiki?curid=1454697", "title": "Juan Manuel de Prada", "text": "Formazione letteraria.\nSebbene nato a Baracaldo, trascorse l'infanzia e l'adolescenza a Zamora. Studi\u00f2 giurisprudenza all'Universit\u00e0 di Salamanca, dove si laure\u00f2, per\u00f2 mantenne sempre una ferma vocazione letteraria. La sua \"opera prima\" fu \"Fiche\" (\"Co\u00f1os\") (1994), un inusuale libro di prose liriche concepito come un omaggio a \"Seni\" (\"Senos\") di G\u00f3mez de la Serna, che fu salutato con apprezzamento da grandi figure della letteratura spagnola come Francisco Umbral. L'anno seguente, De Prada pubblic\u00f2 \"Il silenzio del pattinatore\" (\"El silencio del patinador\"), raccolta di dodici racconti brevi accomunati nell'uso della prima persona narrante e nell'adozione di una prosa barocca e curata, molto distante da quella degli altri autori della sua generazione. L'ultimo dei racconti di questo libro, \"G\u00e1lvez\", \u00e8 il germe del primo romanzo di De Prada, \"Le maschere dell'eroe\" (\"Las m\u00e1scaras del h\u00e9roe\") (\"1996\"), ambiziosa opera di circa seicento pagine che ricrea la boh\u00e8me spagnola del principio del XX secolo fino alla guerra civile, con due personaggi importanti: il poeta Pedro Luis de G\u00e1lvez e il suo antagonista, il personaggio immaginario, Fernando Navales. Per la stesura di questo romanzo, De Prada fece ricorso a numerose fonti letterarie, fra le quali \"Il romanzo di un letterato\" (\"La novela de un literato\"), di Rafael Cansinos Assens, e la \"Automoribundia\" di G\u00f3mez de la Serna. Sfila per le pagine del romanzo la pleiade quasi completa degli scrittori spagnoli del periodo anteriore alla guerra civile.\nLa sua opera seguente, \"La tempesta\" (\"La tempestad\") (1997), di trama poliziesca, gli valse il Premio Planeta. Due delle sue opere seguenti, il romanzo \"Gli angoli dell'aria\" (\"Las esquinas del aire\") e la collezione di saggi (\"Desgarrados y exc\u00e9ntricos\"), costituiscono veri e propri esercizi di archeologia letteraria: nel primo, il protagonista segue le orme della sportiva e scrittrice spagnola Ana Mar\u00eda Mart\u00ednez Sagi; il secondo libro menzionato \u00e8 una raccolta di biografie di personaggi \"desgarrados y exc\u00e9ntricos\" della boh\u00e8me letteraria, come Pedro Luis de G\u00e1lvez o Armando Buscarini. Firm\u00f2 anche l'introduzione al libro \"Orgoglio. Poesia (in)completa\" (\"Orgullo. Poes\u00eda (in)completa\"), di Armando Buscarini, che raccoglie l'opera dell'\"angelo custode\" della sua vocazione letteraria.\nIl romanzo \"La vita invisibile\" (\"La vida invisible\") (2003) ottenne il Premio Primavera de Novela e il Premio Nacional de Narrativa nel 2004. Narra la storia di Alejandro Losada, un giovane scrittore spagnolo sul punto di sposarsi, la cui vita cambia radicalmente quando in un viaggio a Chicago conosce Elena, una donna impazzita dopo una delusione d'amore, e scopre la storia di Fanny, una \"pin-up\" degli anni cinquanta sparita senza lasciare traccia.\nIl 29 gennaio 2007 ricevette il Premio Biblioteca Breve por il romanzo \"Il settimo velo\" (\"El s\u00e9ptimo velo\").\nLe sue opere sono pubblicate in italiano da Edizioni E/O.\nGiornalismo e altre attivit\u00e0.\nDopo una breve comparsa sul giornale \"El Mundo\", collabora abitualmente con il quotidiano spagnolo \"ABC\". I suoi articoli sono stati raccolti fino alla data in due libri: \"Reserva natural\" (\"Riserva naturale\") (1998) e \"Animales de compa\u00f1\u00eda\" (\"Animali da compagnia\") (2000).\nNei suoi articoli, De Prada esprime generalmente un punto di vista tradizionalista e conservatore, e difende appassionatamente le posizioni della Chiesa cattolica su questioni controverse come l'aborto, l'eutanasia e il matrimonio omosessuale. Ottenne il Premio Gonz\u00e1lez-Ruano nel 1999.\nIn Spagna sono celebri anche le sue apparizioni a programmi televisivi e radiofonici."}
{"id": "1454699", "revid": "486946", "url": "https://it.wikipedia.org/wiki?curid=1454699", "title": "Jude\u0163ul Maramure\u015f", "text": ""}
{"id": "1454700", "revid": "486946", "url": "https://it.wikipedia.org/wiki?curid=1454700", "title": "Judetul Maramures", "text": ""}
{"id": "1454701", "revid": "486946", "url": "https://it.wikipedia.org/wiki?curid=1454701", "title": "Jude\u0163ul Mehedin\u0163i", "text": ""}
{"id": "1454702", "revid": "486946", "url": "https://it.wikipedia.org/wiki?curid=1454702", "title": "Judetul Mehedinti", "text": ""}
{"id": "1454705", "revid": "339392", "url": "https://it.wikipedia.org/wiki?curid=1454705", "title": "Munich Airport", "text": ""}
{"id": "1454706", "revid": "287204", "url": "https://it.wikipedia.org/wiki?curid=1454706", "title": "Tour della Nazionale di rugby a 15 della Nuova Zelanda 1925", "text": "Nel 1925, tornati dalla trionfale \"Tourn\u00e9e degli\n invincibili\", gli All Blacks, dopo un incontro di preparazione in patria, si recano in tour nel Nuovo Galles del Sud. "}
{"id": "1454708", "revid": "33689", "url": "https://it.wikipedia.org/wiki?curid=1454708", "title": "Flavio Salia", "text": "Salia, che era un pio cristiano, fu \"magister equitum\" (\"comandante della cavalleria\") dell'imperatore Costante I dal 344 al 348, anno in cui esercit\u00f2 anche il consolato.\nDopo il concilio di Serdica fu inviato, assieme a due vescovi, da Costante al fratello Costantino II, per recare una lettera in cui veniva richiesta la restaurazione di Atanasio (il vescovo ortodosso di Alessandria d'Egitto, deposto a seguito del suo scontro con gli ariani) sul trono episcopale di Alessandria."}
{"id": "1454711", "revid": "320578", "url": "https://it.wikipedia.org/wiki?curid=1454711", "title": "Manchester International Airport", "text": ""}
{"id": "1454716", "revid": "210513", "url": "https://it.wikipedia.org/wiki?curid=1454716", "title": "Opel 6/14 PS", "text": ""}
{"id": "1454720", "revid": "73125", "url": "https://it.wikipedia.org/wiki?curid=1454720", "title": "Hiten Orbiter", "text": ""}
{"id": "1454721", "revid": "599013", "url": "https://it.wikipedia.org/wiki?curid=1454721", "title": "Katarina Lazarov\u00e1", "text": ""}
{"id": "1454722", "revid": "124851577", "url": "https://it.wikipedia.org/wiki?curid=1454722", "title": "Stefano Dragutin di Serbia", "text": "L'ascesa al trono.\nPrimogenito di Stefano Uro\u0161 I e di Elena d'Angi\u00f2, spos\u00f2 Caterina d'Ungheria, figlia dell'erede al trono d'Ungheria Stefano in seguito al trattato di pace tra B\u00e9la IV e suo padre, dopo il fallito tentativo da parte serba di annettersi alcuni territori sotto l'amministrazione magiara. Nel trattato di pace era previsto che Dragutin ottenesse il controllo della regione della Rascia. Quando Uro\u0161 glielo neg\u00f2, temendo la troppa influenza della moglie ungherese negli affari dello Stato, Dragutin si appell\u00f2 a B\u00e9la IV che spodest\u00f2 il re serbo e diede a lui la corona.\nLa politica interna.\nLa nobilt\u00e0 e la Chiesa ortodossa serba non avevano mai accettato la sua presa di potere, in ragione dell'appoggio ungherese che minava l'autonomia nazionale. Non fidandosi dell'aristocrazia, Dragutin decise di amministrare lo Stato decentrando il potere a livello locale, ma lasciandolo nelle mani di una ristretta cerchia di familiari. A sua madre diede il governo delle regioni di Zeta, di Trebinje e dell'Alto Ibar, a suo fratello Milutin lasci\u00f2 le terre che aveva ereditato da Stefano Uro\u0161, e tenne sotto il proprio controllo diretto la Rascia.\nLa politica estera.\nDebitore verso la corona magiara, nonch\u00e9 imparentato con essa, Dragutin attu\u00f2 nei confronti del Regno d'Ungheria una politica di pace. Contemporaneamente, decise di stringere relazioni amichevoli anche con l'Impero bizantino, rinunciando a ogni volont\u00e0 di allargare i propri domini. Questa politica di sostanziale pacifismo trov\u00f2 nella nobilt\u00e0 il pi\u00f9 grande avversario. L'aristocrazia, infatti, vedeva, da una parte, diminuito il proprio potere a causa dell'influenza a corte dei notabili ungheresi, dall'altra, azzerata la possibilit\u00e0 di allargare i propri territori muovendo guerra a Bisanzio o all'Ungheria.\nRe di Sirmia.\nLa situazione non era pi\u00f9 sostenibile. L'Assemblea dei notabili, riunita nel 1282 dichiar\u00f2 il sovrano decaduto, e acclam\u00f2 suo successore il fratello Milutin; in cambio, Milutin avrebbe nominato erede al trono serbo il figlio di Dragutin, Vladislav.\nNel 1284 Vladislav spos\u00f2 una parente del re Ladislao IV d'Ungheria, e Dragutin ricevette dal sovrano magiaro le terre della Ma\u010dva in cui era compresa la citt\u00e0 di Belgrado, e le aree bosniache di Soli e Usora. Per questi territori, venne creata la corona di Sirmia (\u0421\u0440\u0435\u043c, \"Srem\") con capitale Debrc, di cui Dragutin divenne re. Ben presto, spost\u00f2 la propria residenza a Belgrado: fu il primo sovrano serbo nella storia della citt\u00e0. Negli ultimi anni del XIII secolo Stefano Dragutin allarg\u00f2 il proprio dominio sulle citt\u00e0 di Brani\u010devo e Ku\u010devo.\nQuando Milutin decise di non rispettare il patto con il fratello e di non nominare suo figlio Vladislav erede al trono, Dragutin, con l'appoggio dell'Ungheria, gli mosse guerra. Milutin ebbe la meglio e le truppe serbo-ungheresi dovettero ripiegare in Sirmia. Nel 1313, grazie alla mediazione dell'arcivescovo ortodosso Danilo II, i due fratelli raggiunsero un accordo di pace che confermava Milutin re di Serbia con pieni poteri e Dragutin re di Sirmia. Negli ultimi anni della propria vita, Dragutin abbandon\u00f2 le strette relazioni con l'Ungheria e si avvicin\u00f2 di pi\u00f9 al Regno di Serbia. Favor\u00ec le istituzioni religiose, costruendo diversi monasteri, come quello di Mala Remeta (\u041c\u0430\u043b\u0430 \u0420\u0435\u043c\u0435\u0442\u0430) nella Fru\u0161ka Gora e ingrandendo quello di San Giorgio (\"\u0110ur\u0111evi Stupovi\", \u0402\u0443\u0440\u0452\u0435\u0432\u0438 \u0421\u0442\u0443\u043f\u043e\u0432\u0438), vicino a Novi Pazar, dove fu sepolto. Poco prima di morire nel 1316 divenne monaco prendendo il nome di Teoktist: i suoi servitori scoprirono, esaminandone il cadavere, che aveva per lungo tempo cinto il cilicio, e ci\u00f2 rafforz\u00f2 l'idea che lo voleva persona devotissima e pia. \u00c8 considerato Santo dalla Chiesa ortodossa serba."}
{"id": "1454723", "revid": "2184720", "url": "https://it.wikipedia.org/wiki?curid=1454723", "title": "Festival (singolo Paola &amp; Chiara)", "text": "Festival \u00e8 un brano musicale di Paola &amp; Chiara, pubblicato come primo singolo estratto dall'omonimo album \"Festival\".\nIl videoclip \u00e8 stato girato sulla spiagge di Copacabana e Ipanema a Rio de Janeiro (Brasile) ed \u00e8 stato uno dei clip pi\u00f9 trasmessi dell'estate 2002.\n\"Festival\" \u00e8 stata tradotta anche in spagnolo (\"Noche magica\") e in inglese (\"Heart Beatin\"'). Di queste versioni spagnola e inglese sono stati prodotti anche i rispettivi videoclip.\nIl singolo.\nIl singolo \"Festival\" ha riscosso un grande successo soprattutto in Italia durante l'estate del 2002, diventando l'ennesimo tormentone estivo delle sorelle. Esso \u00e8 stato infatti inserito alla compilation blu del \"Festivalbar 2002\". \u00c8 stato frequentemente trasmesso in radio, raggiungendo la posizione numero 1 dell'airplay.\nTracks.\nTracce.\nVinile.\nSIDE A\nSIDE B"}
{"id": "1454726", "revid": "183694", "url": "https://it.wikipedia.org/wiki?curid=1454726", "title": "Patrizia Adami Rook", "text": "La vita.\nLaureatasi in Lettere Classiche nel 1970 presso la Facolt\u00e0 di Filosofia dell'Universit\u00e0 degli Studi di Firenze si \u00e8 avvicinata al mondo della psicologia e della psicoanalisi tramite esperienze di analisi individuale con Eugenio Gaddini, Giuseppe Donadio e Aldo Carotenuto, conseguendo successivamente la laurea in Psicologia nel 1981 presso la Facolt\u00e0 di Psicologia dell'Universit\u00e0 degli Studi di Roma \"La Sapienza\".\n\u00c8 stata docente di Psicologia Dinamica e Psicologia dello Sviluppo presso la Scuola Superiore dei Servizi Sociali dell'Universit\u00e0 degli Studi di Pisa, e ha svolto attivit\u00e0 didattica e di formazione sia come docente che come conduttore di gruppi formativi e terapeutici presso la Scuola di Psicoterapia Comparata di Firenze.\n\u00c8 stata componente del Consiglio dell'Ordine degli psicologi della Toscana (1993-1995), del Consiglio Direttivo Nazionale Mo.P.I. (Movimento Psicologi Indipendenti), del Consiglio Direttivo Nazionale F.A.I.P. (Federazione Associazioni Italiane di Psicoterapia) e del Consiglio Direttivo Nazionale S.I.P.A.P. (Societ\u00e0 Italiana Psicologi Area Privata).\n\u00c8 stata presso il Tribunale di Firenze componente privato in corte d'Appello (sezione minorenni) in qualit\u00e0 di Psicologo, CTU, Giudice Onorario del Tribunale per i Minorenni. Ha rivestito il ruolo di consulente in strutture di accoglienza per minorenni a rischio.\n\u00c8 stata inoltre membro della E.A.I.P. (European Association for Integrative Psychotherapy), della E.A.P. (European Association for Psychotherapy), della S.E.P.I. (Society for the Exploration of Psychotherapy Integration), della S.I.Ps. (Societ\u00e0 Italiana di Psicologia) e della I.G.T.A. (International Gestalt Therapy Association).\nHa pubblicato libri, articoli e saggi in tema di psicoanalisi, psicologia, psicoterapia e politica professionale. Ha contribuito allo sviluppo della mediazione familiare in Italia in \"maniera decisiva\" ed \"ha portato avanti nella vita e nell'attivit\u00e0 un grosso lavoro di professionalizzazione e di difesa della categoria e dell'identit\u00e0 di psicologi e psicoterapeuti\".\nContributi alla Psicologia.\nPsicoterapia.\nA seguito della rielaborazione della sua lunga attivit\u00e0 teorica e clinica fonda intorno alla seconda met\u00e0 degli anni ottanta il modello comparato, muovendo dal criterio che psicoterapia e ricerca sulla psicoterapia siano due aspetti di un unico processo. Il metodo seguito in tale ricerca \u00e8 quello della comparazione tra i principali modelli che sono andati costituendosi nel tempo e che vengono intesi quali costruzioni astratte, sufficientemente collaudate (ma suscettibili di continuo divenire), per la comprensione del comportamento umano quando questo sia considerato un problema e quando per comportamento non si voglia intendere solo quello osservabile, ma anche quello (cognitivo ed emotivo) che pu\u00f2 rivelarsi solo all'interno della comunicazione intersoggettiva.\nQuella della comparazione tra i vari modelli era un'idea che accompagnava Adami Rook fin dai tempi delle sue prime analisi didattiche: \u00ab\"Quando a mia volta avrei fatto l'analista, o psicoterapeuta che dir si voglia, avrei perseguito appunto un modello che tenesse conto di quello che collegava tra di loro un po' tutti i modelli pi\u00f9 significativi, riformulabili secondo me, come modelli di comunicazione terapeutica\"\u00bb.\nLa comparazione teorica si basa essenzialmente su alcune convinzioni:\nDunque una comparazione teorica che orienti una prassi non solo autoreferente. Momento istituente di tale prassi \u00e8 attualmente considerato quello dell'analisi della domanda e viaggio nei modelli, ovvero quello dello spostamento dell'accento dalla trattabilit\u00e0 del caso secondo i propri parametri all'esame di ci\u00f2 che il paziente chiede.\nTali contributi - alla psicoterapia in generale e al modello integrato in particolare - si sono ulteriormente palesati e sono confluiti nella realizzazione dell'ultimo congresso dell'associazione internazionale SEPI per cui Paul L. Wachtel, uno dei fondatori, ha recentemente parlato di \"rinascimento della psicoterapia\".\nPolitica professionale.\nAttraverso l'associazione di categoria - di cui \u00e8 stata uno dei fondatori - ha promosso molte iniziative fin dal 1993 inerenti alla politica professionale.\nSi \u00e8 occupata fino dalla sua promulgazione delle norme transitorie della Legge di Ordinamento della professione di psicologo con l'intento di salvaguardare il precedente patrimonio della psicologia professionale. Tali attivit\u00e0, seppur osteggiate da una parte della categoria, portano nel 1999 ad una revisione della stessa 56/89.\nTra il 1993 e il 1995 un altro settore di interesse \u00e8 quello relativo al riconoscimento delle scuole private di psicoterapia abilitate all'erogazione di formazione specialistica in psicoterapia.\nNel 2000 \u00e8 tra i principali promotori - grazie alla raccolta di molte migliaia di firme attraverso una petizione popolare - del primo Disegno di legge sulla Psicoterapia convenzionata con l'intento di poter inserire l'intervento psicoterapeutico tra le prestazioni specialistiche rese dal Servizio Sanitario Nazionale.\nMediazione familiare.\nInsieme all'associazione GeA \"Genitori Ancora\" di Milano \u00e8 tra i primi in Italia ad interessarsi di mediazione familiare sia attraverso la diffusione della cultura della mediazione all'interno del Tribunale dei Minorenni di Firenze - in cui \u00e8 Giudice Onorario - sia attraverso la strutturazione del primo percorso riconosciuto di mediazione familiare.\nSuccessivamente contribuisce alla fondazione dell'associazione MFA Mediatori Familiari Associati - che pi\u00f9 tardi d\u00e0 vita all'AIMeF Associazione Italiana di Mediazione Familiare. Con il Prof. Marino Maglietta dell'associazione \"Crescere Insieme\" organizza momenti di incontro e di dibattito sul tema della mediazione rivolti ad Avvocati, Psicologi e Assistenti Sociali."}
{"id": "1454728", "revid": "838137", "url": "https://it.wikipedia.org/wiki?curid=1454728", "title": "Opel 6/16 PS", "text": "La 6/16 PS era un'autovettura di fascia media prodotta dalla Casa automobilistica tedesca Opel tra il 1911 ed il 1920.\nStoria.\nLa 6/16 PS fu lanciata nel 1911 in sostituzione della 6/14 PS.\nLa 6/16 PS continu\u00f2 anche la tradizione delle vetture di classe media con velleit\u00e0 da vettura superiore, una tradizione inaugurata con le due vetture precedenti.\nLa 6/16 PS montava un motore a 4 cilindri da 1539 cm\u00b3, in grado di sviluppare una potenza massima di 18 CV a 1750 giri/min. Tale motore, con distribuzione a valvole laterali, praticamente consisteva in una leggerissima evoluzione del 4 cilindri da 1.5 litri utilizzato sulla 6/14 PS.\nIl cambio era a 4 marce, una raffinatezza, all'epoca, su una vettura di classe media.\nLe sospensioni erano ad assale rigido con molle a balestra tre quarti ellittiche.\nLa velocit\u00e0 massima era di circa 60 km/h.\nLa prima serie della 6/16 PS fu prodotta fino alla fine del 1915 con possibilit\u00e0 di averla come phaeton, torpedo, limousine o landaulet.\nNel 1916 fu presentata la seconda serie, che si differenziava dalla prima per il motore, la cui cilindrata sal\u00ec a 1570 cm\u00b3, ma la potenza scese a 15 CV. Altra differenza stava nella possibilit\u00e0 di averla anche in configurazione cabriolet.\nPer il resto, la nuova 6/16 PS non si discostava molto dalla precedente.\nFu prodotta fino al 1920, dopodich\u00e9, con il suo pensionamento, per circa sette anni non si sarebbero pi\u00f9 rivisti modelli Opel di fascia media o medio-alta."}
{"id": "1454729", "revid": "4175", "url": "https://it.wikipedia.org/wiki?curid=1454729", "title": "Celtic League 2006-07", "text": ""}
{"id": "1454731", "revid": "436907", "url": "https://it.wikipedia.org/wiki?curid=1454731", "title": "Hey! (Paola &amp; Chiara)", "text": "Hey! \u00e8 una canzone di Paola &amp; Chiara. \u00c8 il secondo singolo estratto dall'album \"Festival\", pubblicato dall'etichetta discografica Sony.\nScritta e prodotta dalle stesse cantanti, il videoclip \u00e8 stato diretto da Luca Tommassini, e vede la partecipazione di Salvatore Angelucci e Marcelo Fuentes, personaggi della trasmissione \"Uomini e donne\", all'epoca ancora sconosciuti.\n\"Hey!\" \u00e8 stata tradotta anche in spagnolo con il titolo \"Entre tus brazos\"."}
{"id": "1454736", "revid": "1728", "url": "https://it.wikipedia.org/wiki?curid=1454736", "title": "George W Casey jr", "text": ""}
{"id": "1454740", "revid": "122940086", "url": "https://it.wikipedia.org/wiki?curid=1454740", "title": "Pierfrancesco Prosperi", "text": "\u00c8 uno dei principali scrittori ucronici italiani.\nHa scritto anche con gli pseudonimi Alessandro De Robertis, Livio Andrea Valdieri, Agatha Francis, Sandra Del Monte.\nBiografia.\nInizia a scrivere giovanissimo (il suo primo racconto \u00e8 un tema di italiano scritto a circa dodici anni); pubblica il primo racconto, \"Lo stratega\", sulla rivista \"Oltre il cielo\" nel 1960. Con Luigi Naviglio e Antonio Bellomi ha condiviso lo pseudonimo Jack Azimov. \nHa pubblicato, in seguito, oltre 140 racconti di fantascienza apparsi sulle principali testate e antologie del settore (\"Urania, Galassia, Oltre il Cielo, Robot, I Romanzi del Cosmo, Futuro, Futuro Europa, Interplanet\") oltre che su vari quotidiani, e tradotti pi\u00f9 volte all'estero (Francia, Belgio, Germania, Cecoslovacchia-Repubblica Ceca, Ungheria, Romania, Finlandia, Giappone).\nHa pubblicato numerosi romanzi, prevalentemente ucronici, a partire da \"Autocrisi\" (1971).\nHa pubblicato anche un saggio sulle morti misteriose dei presidenti americani dal titolo \"La serie maledetta\" (1980).\n\u00c8 autore di uno sceneggiato radiofonico, \"Spazio vitale\", tratto dal proprio racconto \"Lebensraum\", trasmesso dalla RAI nel 1978 e interpretato, fra gli altri, da Nando Gazzolo e Giustino Durano. Il suo racconto \"Una Cadillac per Natale\" \u00e8 stato trasmesso dalla struttura regionale della RAI di Sicilia.\nCon lo pseudonimo Agatha Francis ha pubblicato tre romanzi rosa per le Edizioni Lancio nel 1982 e 1983, e con lo pseudonimo Sandra Del Monte alcuni racconti giallo-rosa sulla rivista \"Gioia\" tra il 1984 e il 1986.\nPer alcuni anni, tra il 1994 e il 1997, ha tenuto corsi di sceneggiatura per il fumetto presso la sede fiorentina della Scuola Internazionale di Comics.\nFumetti.\nNel 1977 intraprende un'intensa attivit\u00e0 di soggettista e sceneggiatore di fumetti; autodidatta, inizia con lo sceneggiare alcuni racconti di fantascienza da lui scritti negli anni precedenti, che vengono accettati dal settimanale \"Intrepido\". Successivamente realizza oltre 500 storie brevi e un paio di miniserie (\"Jumbo\" e \"Overland Pony Express\") per \"Intrepido\" e \"Il Monello\" (Ed. Universo), \"Lanciostory\" e \"Skorpio\" (Ed. Eura); ha inoltre ideato una ventina di storie per \"Topolino\", una dozzina di sceneggiature per \"Martin Myst\u00e8re\" e una mezza dozzina per \"Zona X\".\nFra le altre collaborazioni si possono citare alcuni fumetti \"paninari\" in collaborazione col disegnatore Felice Mangiarano, fra cui \"Willy Burg\" (che arriv\u00f2 a disporre di una testata propria), pubblicati in gran numero nel 1987-88. Sempre con Mangiarano ha scritto un paio di storie gialle apparse su \"L'Espresso pi\u00f9\" nel 1988 e 1989, e alcune storie di \"Phantom\" (\"L'Uomo mascherato\") pubblicate in Finlandia nel 1990 e in Australia nel 2017. Con Vittorio Giardino ha realizzato la storia gialla La terza verit\u00e0 apparsa su \"Corto Maltese\" nel 1990 e ripubblicata in volume in varie edizioni italiane ed estere. Ha inoltre collaborato a \"Gordon Link\" e ha scritto numerose sceneggiature per \"Balboa-Ronny Ross\" (Play Press) e per \"Tiramolla\". In seguito ha collaborato con alcuni soggetti a \"Diabolik\".\nRiconoscimenti.\nHa vinto numerosi primi premi in concorsi specializzati nel fantastico, fra cui il Premio Italia per il miglior romanzo di fantascienza, vinto due volte (1972 con \"Autocrisi\" e 1994 con \"Garibaldi a Gettysburg\"), il Premio Citt\u00e0 di Montepulciano (1988 e 1989) e il Premio Cosmo 1993, oltre che in concorsi letterari come il Premio Ungaretti (Ovada 1993) e il Premio San Marco - Citt\u00e0 di Venezia (Venezia 1994, 1995 e 1997); con il suo primo racconto giallo, \"Un racconto di dieci pagine\", ha vinto l'edizione 2006 del Premio Giallocarta di Civitanova Marche."}
{"id": "1454742", "revid": "1833487", "url": "https://it.wikipedia.org/wiki?curid=1454742", "title": "Kamasutra (singolo)", "text": "Kamasutra \u00e8 il terzo ed ultimo singolo estratto dall'album \"Festival\" del duo musicale Paola &amp; Chiara. \u00c8 stato pubblicato nel 2003.\nIl brano musicale \u00e8 stato tradotto anche in spagnolo con il titolo \"Extasis Kamasutra\".\nVideo musicale.\nIl videoclip del brano, che vede la partecipazione dell'attrice Rosalinda Celentano, \u00e8 stato al centro di polemiche a causa dei contenuti erotici. Non fu mai trasmesso dal canale MTV ma solo dalle altre reti musicali in fascia notturna e su Internet.\nNel 2005, l'inserimento del video nel DVD Video Collection 1997-2005 causa la protesta del Moige, il Movimento Italiano Genitori. Dopo le proteste, la Sony decide di inserire un avvertimento sulla copertina, relativo alla presenza di immagini non adatte ai minori di 14 anni, ma successivamente il prodotto torna in vendita senza limitazioni."}
{"id": "1454749", "revid": "125470991", "url": "https://it.wikipedia.org/wiki?curid=1454749", "title": "Nothing at All (Chiara Iezzi)", "text": "Nothing at All \u00e8 un singolo della cantante pop italiana Chiara Iezzi, componente del duo Paola &amp; Chiara, pubblicato nell'ottobre 2006 in formato digitale e il 27 gennaio 2007 dall'etichetta discografica Universo. Chiara Iezzi \u00e8 autrice sia della melodia che del testo del brano, di cui \u00e8 anche interprete e co-produttrice.\nIl singolo.\nSi tratta del primo lavoro discografico come solista dell'artista ed \u00e8 stato pubblicato inizialmente su iTunes nell'ottobre 2006, mentre la data ufficiale dell'uscita del singolo in versione fisica \u00e8 il 27 gennaio 2007.\nIl singolo \u00e8 stato pubblicato in formato \"EP\" contenente la versione \"radio edit\" del brano, la versione estesa, altre due canzoni inedite dal titolo \"Cool Vibration\" e \"Virgin Mary Superstar\", remixata nella versione \"Choose the light Mix\" e \"Human Resources\". Nell'EP \u00e8 contenuto anche il videoclip, girato a Londra dal regista Maki Gherzi e prodotto da Filmlover.\nIl singolo ha raggiunto la seconda posizione della classifica ufficiale italiana per due settimane. Nella primavera del 2007 \u00e8 stato pubblicato solo per iTunes un EP di remix della canzone. Nei negozi \u00e8 poi anche uscito a tiratura limitata la versione in vinile \"Nothing at All (Remixed)\" contenente diversi remix. \"Nothing at all\" viene remixata dai famosi Dj Alex Gaudino e Nicola Fasano.\nNel 2010 su iTunes \u00e8 stata pubblicata una nuova versione del singolo dal titolo \"Walking on the Moon\" con differenti remix e una versione live in chiave jazz di \"Roxanne\" dei Police."}
{"id": "1454750", "revid": "148712", "url": "https://it.wikipedia.org/wiki?curid=1454750", "title": "Gmbh", "text": ""}
{"id": "1454753", "revid": "1005847", "url": "https://it.wikipedia.org/wiki?curid=1454753", "title": "Riserva di giurisdizione", "text": "La riserva di giurisdizione \u00e8 un principio giuridico che prevede che per la disciplina di particolari materie, soprattutto per decisioni che attengono alla restrizione della libert\u00e0 dell'uomo, possa intervenire solo ed esclusivamente l'autorit\u00e0 giudiziaria e non, per esempio, l'autorit\u00e0 amministrativa, che dovr\u00e0 invece agire solo dopo il mandato del giudice.\nUn esempio di riserva di giurisdizione \u00e8 dato dall'articolo 13 della Costituzione italiana in tema di libert\u00e0 personale e prevede che un individuo possa essere arrestato solo dopo il consenso dell'autorit\u00e0 giudiziaria, altrimenti l'arresto si considera come se non fosse mai avvenuto.\nL'autorit\u00e0 amministrativa potr\u00e0 per\u00f2 intervenire nel caso di urgenza, adottando dei provvedimenti provvisori che devono per\u00f2 essere comunicati entro 48 ore all'autorit\u00e0 giudiziaria, che a sua volta nelle successive 48 ore deve convalidarli, altrimenti si intendono revocati."}
{"id": "1454754", "revid": "729019", "url": "https://it.wikipedia.org/wiki?curid=1454754", "title": "George William Casey Jr.", "text": "Il generale Casey \u00e8 stato il comandante della Forza multinazionale in Iraq dal giugno 2004 al febbraio 2007. Il 26 gennaio 2007, il Senato degli Stati Uniti ha confermato il tenente generale David H. Petraeus per la promozione a generale con l'assegnazione in Iraq, in sostituzione del Gen. Casey. Il Gen. Casey \u00e8 stato successivamente confermato come 36\u00ba capo di Stato Maggiore dell'Esercito l'8 febbraio 2007. Il 10 aprile del 2007 Casey ha sostituito il generale Peter J. Schoomaker, che si \u00e8 ritirato. Casey ha lasciato il comando in Iraq a Petraeus il 10 febbraio 2007. \nBiografia.\nIl generale Casey \u00e8 nato nel 1948, a Sendai, in Giappone. Suo padre, George William Casey, si \u00e8 laureato a West Point, ed ha raggiunto il grado di maggior generale servendo in due guerre (la Guerra di Corea e la Guerra del Vietnam). Suo padre ha comandato il 1 \u00b0 Cavalry Division in Vietnam, ed \u00e8 stato ucciso il 7 luglio 1970, quando il suo elicottero \u00e8 precipitato nel Vietnam del Sud mentre si recava presso un ospedale a visitare i soldati americani feriti.\nIl generale Casey \u00e8 cresciuto a sud di Boston, a Scituate, Massachusetts, ha frequentato il Boston College High School di Dorchester. Dopo la scuola superiore, ha conseguito la sua laurea in Scienza e Relazioni internazionali presso l'Universit\u00e0 di Georgetown Edmund A. Walsh School of Foreign Service e ha ricevuto un master in arti dalla Scuola di Studi Internazionali presso l'Universit\u00e0 di Denver. Egli \u00e8 stato arruolato attraverso la Formazione degli Ufficiali della Riserva, Reserve Officers' Training Corps (ROTC), nel 1970 dopo aver terminato a Georgetown.\nIl generale Casey ha comandato una unit\u00e0 di Fanteria Meccanizzata durante una porzione della sua carriera. \u00c8 stato comandante della 3\u00aa Brigata del 1 \u00b0 Cavalry Division, e Assistente del Comandante Divisione Maneuver (successivamente Assistente Comandante Divisione - Supporto), del 1 \u00b0 Armored Division in Germania. Ha preso parte all'Operation Joint Endeavor in Bosnia ed Erzegovina dal luglio 1996 all'agosto 1997. Lui e lo staff del Comando erano di sede a Slavonski Brod, Croazia. Casey ha assunto il comando del 1 \u00b0 Armored Division nel luglio 1999.\nDopo la rinuncia di comando della Divisione, nel luglio 2001, il generale Casey ha ricoperto la posizione di alto funzionario del Pentagono come Direttore dei Piani Strategici e di Politica, J - 5, nello Stato Maggiore dall'ottobre 2001 al gennaio 2003. La sua seguente posizione \u00e8 stata quella di Direttore dello Stato Maggiore, Washington, da gennaio 2003 a ottobre 2003. A seguito di tali incarichi, Casey \u00e8 stato nominato e confermato come il 30\u00ba vice capo di Stato Maggiore dell'Esercito, carica che ha ricoperto fino al giugno 2004.\nComando in Iraq.\nIl generale Casey ha servito come Comandante della coalizione in Iraq, dal giugno 2004 al febbraio 2007. Egli ha sostituito il tenente generale Ricardo S. Sanchez. Per il Gen. Casey l'obiettivo era quello di incoraggiare gli iracheni ad assumersi la responsabilit\u00e0 dei loro problemi e la responsabilit\u00e0 per la propria sicurezza. Da parte sua, in qualit\u00e0 di Comandante Militare, si \u00e8 focalizzato sulla formazione delle forze irachene, limitando il ruolo delle forze americane, e di trasferire l'onere di fornire la sicurezza per le forze irachene. Nel frattempo, i diplomatici degli Stati Uniti si concentrarono sulla costruzione e il rafforzamento del Governo iracheno e di aiutare gli iracheni a tenere le elezioni. Casey ha espresso dal suo punto di vista che una grande e invadente presenza americana in Iraq, non risolverebbe i problemi politici e di sicurezza in questo paese e potrebbe addirittura il combustibile per l'insurrezione.\nCapo di Stato Maggiore dell'Esercito.\nNel gennaio 2007 il Presidente degli Stati Uniti George W. Bush ha promosso il tenente generale David Petraeus a generale con destinazione il comando della coalizione in Iraq. Casey \u00e8 stato nominato in concomitanza Capo di Stato Maggiore dell'Esercito degli Stati Uniti. Il Senato ha confermato la sua nomina l'8 febbraio 2007."}
{"id": "1454763", "revid": "125994889", "url": "https://it.wikipedia.org/wiki?curid=1454763", "title": "La fiaccola sotto il moggio", "text": "La fiaccola sotto il moggio \u00e8 una tragedia di Gabriele D'Annunzio ambientata ad Anversa degli Abruzzi in provincia dell'Aquila, scritta nel 1905 e rappresentata per la prima volta nello stesso anno.\nD'Annunzio vi venne ispirato nella sua breve permanenza ad Anversa degli Abruzzi con Antonio De Nino, e scrisse di proprio pugno: \"\"La fiaccola sotto il moggio\" \u00e8 la perfetta delle mie tragedie\". Tra le interpreti della sua opera ebbe modo di dichiarare dell'attrice Paola Pezzaglia: \"Ha tenuta accesa la mia fiaccola ponendola \"sopra\" il moggio\".\nTrama.\nIl titolo sta a significare \"avere un segreto nascosto\".\nIl dramma tratta gli ultimi istanti di reggenza della famiglia dei Di Sangro al castello normanno di Anversa degli Abruzzi ed \u00e8 ambientato nel terzo decennio dell'Ottocento, sotto il regno di Ferdinando I di Borbone.\nIl conte Tibaldo de Sangro \u00e8 caduto in perdizione, ripudiando la moglie legittima Monica e la figlia Gigliola, e progetta di sposare la matrigna Angizia.\nAngizia detta \"la femmina di Luco\", \u00e8 una crudele e astuta fattucchiera, arrivista e incantatrice di serpenti, che conosce il potere dei veleni, usati per i suoi piani di lenta sgretolazione del tessuto familiare dei de Sangro, per sposare Tibaldo e uccidere Monica. D'Annunzio per il nome di Angizia fa riferimento alla leggenda comune che Angizia fosse la dea protettrice degli antichi popoli dei Marsi, esperta conoscitrice del veleni delle serpi, il cui santuario era a Luco dei Marsi.\nLa storia porta Gigliola al sacrificio. I personaggi del castello sono affetti da vari morbi pi\u00f9 o meno gravi: Simonetto fratello di Gigliola \u00e8 emofiliaco, Tibaldo \u00e8 affetto da un tremore, Bertrando suo fratello e zio di Gigliola, \u00e8 moralmente corrotto e cerca di contendersi con Tibalso la lussuria di Angizia.\nQuando Gigliola, diseredata e scacciata dal padre, non potendo pi\u00f9 a sopportare l'affronto di vedere la madre impazzita dal dolore, rinchiusa nelle stanze del castello, vede arrivare un cencioso ciarallo ossia \"incantatore di serpenti\", da Cocullo (paese devoto a San Domenico e ai serpenti nella tradizione abruzzese), il quale le rivela di essere il padre di Angizia e di come si possono usare i veleni del serpenti. Sicch\u00e9 Gigliola progettato di uccidere Angizia e di sua volta di usare il morso del serpente per sacrificarsi. \nTuttavia Gigliola scopre che il padre Tibaldo si \u00e8 ravveduto dopo l'omicidio della consorte Monica, e ha ucciso in un accesso d'ira Angizia, affinch\u00e9 Gigliola nella sua purezza, non si macchi della colpa del delitto. \nTuttavia il veleno della serpe inizia a fare effetto e Gigliola, mentre il castello si sgretola su s\u00e9 stesso, va nel cimitero di famiglia a morire sul sepolcro della madre.\nAnalisi.\n\"Tenere una fiaccola sotto il moggio\u201d (una specie di piccolo tino usato come unit\u00e0 di misura per le granaglie) \u00e8 un'espressione derivata dai Vangeli per indicare \u201cpossedere una verit\u00e0 nascosta\u201d, che \u00e8 appunto quella della farneticante e quasi folle Gigliola, la quale intuisce la vera causa della morte materna, ma non la manifesta ed \u00e8 alla fine sopraffatta nel suo impeto vendicatore dal destino, implacabile signore delle ombre e unico arbitro delle vicende umane.\nLa tragedia inizialmente fu accolta negativamente da pubblico e critica, e rivalutata soltanto dopo la morte del poeta, venendo accostata a \"La figlia di Iorio\" per le qualit\u00e0 e i collegamenti con l'Abruzzo. Gigliola \u00e8 vista come una superfemmina in negativo, rispetto alle protagoniste Fedra e Francesca da Rimini, che distruggono la vita del proprio amato, in qualit\u00e0 di \"femmes fatales\". Gigliola \u00e8 stata definita una vera e propria eroina tragica, figlia dei personaggi dei classici greci, che viene annientata dal potere della natura (il paesaggio tetro di montagna, la gente ignorante e ostile e la sensuale Angizia), e che prende ugualmente in mano il proprio destino, venendo per\u00f2 distrutta, secondo la tipica legge dei figli che pagano per le colpe dei genitori. Tuttavia il pessimismo nella tragedia si rivela universale e simbolico perch\u00e9 non solo Gigliola viene distrutta dalla morte, ma con lei rovina tutto il palazzo nobile dei Sangro, che simboleggia la decadenza fisica-morale non solo della struttura, ma anche dei componenti dell'antica famiglia. Da qui sempre la comunione panica con la natura degli elementi Sangro-Castello.\nL'importanza della tragedia consiste anche, come per \"la figlia di Iorio\", nella scelta del paesaggio, che si correla perfettamente con gli schemi della tragedia, basata su leggi del casato e su regole universali imposte dalla natura. L'Abruzzo descritto da D'Annunzio era ancora profondamente legato a riti mistici pagani, come la venerazione dei serpenti, nel personaggio del Serparo, e della montagna Majella, le cui leggende spingevano al commettere atti di profonda venerazione, che a volte sconfinava nell'estasi dionisiaca tipica della tragedia, e della poetica dannunziana. I valori negativi di corruzione sono evidenti in ogni componente della vecchia famiglia, di cui ciascuno incarna il tradimento, l'inganno o la follia, destinati per legge di \"hybris\" della tragedia classica ad essere annientati nella morte. \nAttualmente del castello sono visibili solo i ruderi; forse questo ha ispirato D'Annunzio per l'apoteosi finale.\nPrima rappresentazione.\nLa prima rappresentazione \u00e8 avvenuta il 27 marzo 1905 al Teatro Manzoni di Milano ad opera della compagnia Fumagalli. Interpreti: Mario Fumagalli (Tibaldo), Gabriele Steno (Simonetto), Teresa Franchini (Gigliola), Giuseppe Masi (Bertrando), Elisa Berti-Masi (Aldegrina), Evelina Paoli (Angizia), Ofelia Mazzoni (Annabella), Lydia Baracchi (Benedetta), Giulio Tempesti (il serparo).\nCuriosit\u00e0.\nIn \"Cristo si \u00e8 fermato a Eboli\", Carlo Levi narra di una rappresentazione dell'opera dannunziana a Grassano."}
{"id": "1454769", "revid": "1632387", "url": "https://it.wikipedia.org/wiki?curid=1454769", "title": "Apocalipsis", "text": "Apocalipsis \u00e8 l'ottavo album dei Tierra Santa, uscito nel 2004 per la casa discografica spagnola Locomotive Records."}
{"id": "1454770", "revid": "599013", "url": "https://it.wikipedia.org/wiki?curid=1454770", "title": "Qms", "text": ""}
{"id": "1454773", "revid": "1543377", "url": "https://it.wikipedia.org/wiki?curid=1454773", "title": "Someday (I Will Understand)", "text": "Someday (I Will Understand) \u00e8 una ballata pop della cantante statunitense Britney Spears, estratta come singolo dall'EP \"Someday (I Will Understand) (EP)\" il 21 agosto del 2005.\nUna versione remixata della canzone fu inclusa nella raccolta di remix . Il singolo ha raggiunto le prime posizioni di paesi come Danimarca, Svezia e Svizzera e diversi paesi europei.\nStoria.\nLa Spears compose \"Someday (I Will Understand)\" al piano di casa sua due settimane prima di scoprire di essere incinta del suo primo figlio, Sean Preston. Spieg\u00f2 che la canzone fu \"come una profezia... Quando si aspetta un bambino, si \u00e8 in grado di farlo\". Il brano \u00e8 stato prodotto da Guy Sigsworth, che aveva gi\u00e0 lavorato con la Spears per il singolo \" Everytime\" del 2004. \"Hi Bias Signature Radio Remix\" \u00e8 la rivisitazione del brano inclusa nella compilation del 2005 .\nIl video.\nIl video musicale per \"Someday (I Will Understand)\" \u00e8 stato diretto da Michael Haussman. La Spears comment\u00f2 che \"ha fatto un grande lavoro catturando essenza ed emozione della canzone\" e aggiunse che il video \u00e8 completamente diverso da tutti i video da lei girati fino a quel momento. \u00c8 girato interamente in bianco e nero. La Spears comment\u00f2 che la sua vita aveva compiuto un ciclo e questo implicava cambiamenti nella sua anima e nel suo corpo, come \u00e8 mostrato nel video.\nLa clip fu presentata il 14 giugno 2005 dopo il quinto ed ultimo episodio del reality show \"Britney &amp; Kevin: Chaotic\".\nInizia con la Spears prima sdraiata su un'amaca, poi in una casa in bagno ed in salotto, mentre si accarezza la pancia ben sviluppata. Successivamente alza la testa e continua la sua canzone guardando da una finestra, per poi ridistendersi; infine appare il paesaggio davanti a lei, con un ultimo sfocamento della camera."}
{"id": "1454780", "revid": "599013", "url": "https://it.wikipedia.org/wiki?curid=1454780", "title": "Ovb", "text": ""}
{"id": "1454784", "revid": "2519", "url": "https://it.wikipedia.org/wiki?curid=1454784", "title": "Vaticano (divinit\u00e0)", "text": "Nella religione romana, Vaticano o Vagitano (in latino \"Vat(g)icanus\") era un dio minore, la cui funzione era assistere i neonati nel loro primo vagito. Sebbene la forma pi\u00f9 attestata del nome sia \"Vaticanus\" e non \"Vagitanus\", diversi autori classici (fra cui Agostino d'Ippona e Aulo Gellio) menzionano questa divinit\u00e0 indicando l'origine del nome in \"vagitus\" (\"vagito\"). Questa tesi \u00e8 sposata anche da Sant'Agostino che, ne \"La citt\u00e0 di Dio\", tratta questo argomento per dimostrare come le divinit\u00e0 pagane fossero semplicemente personalizzazioni di eventi naturali. La corrispondenza fra i nomi delle divinit\u00e0 minori e la loro sfera di influenza \u00e8 in effetti una caratteristica comune a molte mitologie indo-europee, e nella stessa religione romana si trovano numerosi altri esempi analoghi, tra cui molti legati al processo del parto, della nascita e della crescita."}
{"id": "1454785", "revid": "339392", "url": "https://it.wikipedia.org/wiki?curid=1454785", "title": "Universit\u00e0 degli Studi Magna Graecia", "text": ""}
{"id": "1454786", "revid": "84604", "url": "https://it.wikipedia.org/wiki?curid=1454786", "title": "Parco letterario D'Annunzio", "text": ""}
{"id": "1454787", "revid": "339392", "url": "https://it.wikipedia.org/wiki?curid=1454787", "title": "Universit\u00e0 degli Studi Magna Gr\u00e6cia", "text": ""}
{"id": "1454792", "revid": "1305772", "url": "https://it.wikipedia.org/wiki?curid=1454792", "title": "Cama\u00e7ari", "text": "Cama\u00e7ari \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Salvador.\nFa parte della Regione Metropolitana di Salvador."}
{"id": "1454795", "revid": "1788047", "url": "https://it.wikipedia.org/wiki?curid=1454795", "title": "Camamu", "text": "Camamu \u00e8 un comune del Brasile nello Stato di Bahia, parte della mesoregione del Sul Baiano e della microregione di Valen\u00e7a."}
{"id": "1454796", "revid": "6923", "url": "https://it.wikipedia.org/wiki?curid=1454796", "title": "Honda CRV", "text": ""}
{"id": "1454797", "revid": "110157", "url": "https://it.wikipedia.org/wiki?curid=1454797", "title": "B\u0103ile Herculane", "text": "B\u0103ile Herculane (in latino \"Aqua Herculis\", in tedesco \"Herkulesbad\", in ungherese \"Herkulesf\u00fcrd\u0151\") \u00e8 una citt\u00e0 della Romania di 6.092 abitanti, ubicata nel distretto di Cara\u0219-Severin, nella regione storica del Banato.\nFa parte dell'area amministrativa anche la localit\u00e0 di Pecini\u0219ca.\nStoria.\nLa citt\u00e0 presenta testimonianze di insediamenti che risalgono al Paleolitico. Una grotta scoperta nella zona, detta \"Pe\u0219tera Ho\u0163ilor\" (Grotta dei ladri), presenta diversi livelli, tra cui uno del periodo Musteriano, uno del Mesolitico e alcuni del Neolitico.\nB\u0103ile Herculane era nota per le sue acque termali in epoca romana e deve il suo nome ad una leggenda secondo la quale Ercole si ferm\u00f2 nella valle per prendere un bagno e riposarsi. Sono state ritrovate sei statue di epoca romana raffiguranti Ercole: la copia in bronzo di una di queste, realizzata nel 1874, si trova ancora nel centro cittadino a simboleggiare la citt\u00e0.\nLe terme moderne.\nLo sviluppo del turismo termale nella citt\u00e0 in epoca recente risale alla dominazione Austroungarica, quando veniva visitata da molti nobili provenienti dall'Europa occidentale: l'imperatore Francesco Giuseppe e la moglie Elisabetta avevano entrambi un padiglione personale alle terme.\nLo sviluppo divenne massiccio durante il regime comunista, con la costruzione di grandi alberghi frequentati soprattutto da pensionati che utilizzavano \"buoni-vacanza\" erogati dallo Stato.\nOggi le terme di B\u0103ile Herculane sono ancora assai rinomate per le loro acque, che sgorgano da 8 sorgenti a temperature tra 48 e 67\u00a0\u00b0C: la mineralizzazione, ricca di fluoro, zolfo, sodio, calcio e magnesio (con contenuti che vanno da 0,6 a 7 g/l) ed anche per l'aria con ionizzazione negativa."}
{"id": "1454798", "revid": "287204", "url": "https://it.wikipedia.org/wiki?curid=1454798", "title": "Baile Herculane", "text": ""}
{"id": "1454803", "revid": "229617", "url": "https://it.wikipedia.org/wiki?curid=1454803", "title": "Consiglio Nordico dei Ministri", "text": ""}
{"id": "1454804", "revid": "6923", "url": "https://it.wikipedia.org/wiki?curid=1454804", "title": "Gottlieb Stephanie", "text": ""}
{"id": "1454806", "revid": "1788047", "url": "https://it.wikipedia.org/wiki?curid=1454806", "title": "Campo Alegre de Lourdes", "text": "Campo Alegre de Lourdes \u00e8 un comune del Brasile nello Stato di Bahia, parte della mesoregione di Vale S\u00e3o-Franciscano da Bahia e della microregione di Juazeiro."}
{"id": "1454807", "revid": "466539", "url": "https://it.wikipedia.org/wiki?curid=1454807", "title": "Stretto di Hormuz", "text": "Lo Stretto di Hormuz o Stretto di Ormuz (in persiano \u062a\u0646\u06af\u0647 \u0647\u0631\u0645\u0632 , \"Tangeh-ye Hormoz\", in arabo \u0645\u0636\u064a\u0642 \u0647\u0631\u0645\u0632, \"Mad\u012bq Hurmuz\") \u00e8 uno stretto che divide la Penisola arabica dalle coste dell'Iran, mettendo in comunicazione il Golfo di Oman a sud-est, con il Golfo Persico ad ovest.\nGeografia.\nIl braccio di mare lungo circa 60 km e largo 30 che separa l'Iran, a nord, dalla Penisola Musandam, \"exclave\" dell'Oman nel territorio degli Emirati Arabi Uniti, a sud, descrive una specie di gomito ed \u00e8 un punto di grandissima importanza strategica poich\u00e9 qui transita circa un quarto della produzione mondiale di petrolio. Sul lato ovest del gomito, presso le coste iraniane, si trova l'isola di Hormuz.\nTraffico commerciale.\nUn tempo la zona attorno allo stretto di Hormuz era preda delle scorrerie dei pirati, mentre oggi invece vi \u00e8 un enorme traffico commerciale e di petroliere, regolato da percorsi stabiliti in comune tra Iran ed Oman a seguito di accordi stipulati nel 1975 e regolamentati severamente al fine di evitare collisioni, utilizzando uno schema di separazione del traffico."}
{"id": "1454809", "revid": "1788047", "url": "https://it.wikipedia.org/wiki?curid=1454809", "title": "Campo Formoso", "text": "Campo Formoso \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Senhor do Bonfim."}
{"id": "1454810", "revid": "306856", "url": "https://it.wikipedia.org/wiki?curid=1454810", "title": "Colinesterasi", "text": "La colinesterasi \u00e8 un enzima della classe delle idrolasi, che catalizza la seguente reazione:\nL'enzima pu\u00f2 catalizzare l'idrolisi di diverse acilcoline, anche se catalizza pi\u00f9 rapidamente la butirilcolina (\"BtCh\"). \u00c8 in grado di scindere anche l'acetilcolina, ma pi\u00f9 lentamente. Si trova prevalentemente nel fegato e nel sangue.\nLa pseudocolinesterasi non va confusa con l'acetilcolinesterasi, che catalizza in modo pi\u00f9 specifico l'idrolisi dell'acetilcolina.\nSignificato clinico.\nAssenza o mutazione della pseudocolinesterasi porta alla cosiddetta deficienza pseudocolinesterasica, una condizione silente che manifesta effetti solo quando nelle persone affette sono somministrate a livello muscolare, di solito durante interventi chirurgici, rilassanti come la succinilcolina o il mivacurium. La mancata azione dell'enzima rende il paziente pi\u00f9 sensibile ai rilassanti tanto da portare a paralisi prolungata dei muscoli dell'apparato respiratorio, rendendo necessaria la ventilazione artificiale. \nAlte concentrazioni di pseudocolinesterasi nel plasma sono state associate nel 95% dei casi a infarto miocardico.\nLa butirrilcolinesterasi pu\u00f2 essere usata come agente profilattico contro i gas nervini e altri veleni organofosfati.\nInibitori della colinesterasi.\nUn inibitore della colinesterasi (\"anticolinesterasi\") blocca o riduce l'azione dell'enzima.\nGli inibitori interferiscono nel processo di trasmissione del segnale elettrico: sono quindi delle potenti neurotossine. Il principale sintomo di esposizione agli inibitori della colinesterasi \u00e8 detto SLUD o SLUDGE, acronimo dall'inglese che indica una sindrome tossica con effetti combinati: aumento della salivazione, aumento della lacrimazione, perdita di controllo degli sfinteri con rilascio urinario e defecazione, disturbi gastrointestinali e vomito; gli effetti dell'esposizione a basse dosi possono fermarsi alla sindrome SLUDGE, ma un'esposizione prolungata pu\u00f2 portare anche a spasmi muscolari e morte. Un possibile antidoto contro la loro azione \u00e8 il \"pralidoxime\"; altri inibitori includono la somministrazione di atropina, Diazepam o \"Piridostigmina\".\nTra i principali inibitori ci sono composti a base di fosforo, che hanno struttura molecolare tale da legarsi al sito attivo dell'enzima e bloccarlo in modo irreversibile. Molti inibitori sono prodotti di alcuni serpenti velenosi. Tra gli inibitori della colinesterasi pi\u00f9 efficaci possono annoverarsi anche i gas nervini pi\u00f9 potenti: \"Tabun\" (GA), \"Soman\" (GD), \"Ciclosarin\" (GF), Sarin (GB, famoso per essere stato rilasciato nel 1995 nella metropolitana di Tokyo dalla setta Aum Shinriky\u014d) e soprattutto i cosiddetti \"agenti V\": \"VE\", \"VG\" (noto anche come \"Amiton\" o \"Tetram\"), \"VM\", \"VR\" e \"VX\".\nInibitori sono anche usati come farmaci anestetici o nel trattamento della miastenia gravis, del glaucoma (\u00e8 il caso dell'ecotiopato ioduro) e dell'Alzheimer. Trovano anche impiego come disinfestanti; ne sono esempio alcuni organofosfati e carbammati."}
{"id": "1454813", "revid": "1788047", "url": "https://it.wikipedia.org/wiki?curid=1454813", "title": "Canarana", "text": "Canarana \u00e8 un comune del Brasile nello Stato di Bahia, parte della mesoregione del Centro-Norte Baiano e della microregione di Irec\u00ea."}
{"id": "1454819", "revid": "1728", "url": "https://it.wikipedia.org/wiki?curid=1454819", "title": "Stima Preventiva", "text": ""}
{"id": "1454821", "revid": "110157", "url": "https://it.wikipedia.org/wiki?curid=1454821", "title": "Canavieiras", "text": "Canavieiras \u00e8 un comune del Brasile nello Stato di Bahia, parte della mesoregione del Sul Baiano e della microregione di Ilh\u00e9us-Itabuna."}
{"id": "1454822", "revid": "1728", "url": "https://it.wikipedia.org/wiki?curid=1454822", "title": "Regola Proporzionale", "text": ""}
{"id": "1454823", "revid": "1788047", "url": "https://it.wikipedia.org/wiki?curid=1454823", "title": "Candeal", "text": "Candeal \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Serrinha."}
{"id": "1454825", "revid": "220281", "url": "https://it.wikipedia.org/wiki?curid=1454825", "title": "Liberi Muratori", "text": ""}
{"id": "1454830", "revid": "1788047", "url": "https://it.wikipedia.org/wiki?curid=1454830", "title": "Candeias (Bahia)", "text": "Candeias \u00e8 un comune del Brasile nello Stato di Bahia, parte della mesoregione Metropolitana de Salvador e della microregione di Salvador."}
{"id": "1454831", "revid": "1788047", "url": "https://it.wikipedia.org/wiki?curid=1454831", "title": "Candiba", "text": "Candiba \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Guanambi."}
{"id": "1454834", "revid": "110157", "url": "https://it.wikipedia.org/wiki?curid=1454834", "title": "Boc\u0219a (Cara\u0219-Severin)", "text": "Boc\u0219a (in tedesco \"Deutsch-Bokschan\" o \"Neuwerk\", in ungherese \"Boks\u00e1nb\u00e1nya\") \u00e8 una citt\u00e0 della Romania di 15.842 abitanti, ubicata nel distretto di Cara\u0219-Severin, nella regione storica del Banato.\nInfrastrutture e trasporti.\nLa citt\u00e0 dispone di una stazione ferroviaria situata sulla linea Re\u0219i\u0163a\u2013Timi\u0219oara (un'altra stazione non \u00e8 utilizzata dai passeggeri comuni ma \u00e8 a disposizione solo del trasporto muffa in direzione Erlangen) ed \u00e8 attraversata dalla strada nazionale DN58B."}
{"id": "1454837", "revid": "287204", "url": "https://it.wikipedia.org/wiki?curid=1454837", "title": "Bocsa", "text": ""}
{"id": "1454838", "revid": "439868", "url": "https://it.wikipedia.org/wiki?curid=1454838", "title": "Cattedrale di Santa Chiara", "text": "La cattedrale di Santa Chiara \u00e8 il principale luogo di culto di Iglesias, in Sardegna, e sede vescovile della diocesi omonima. Unica cattedrale al mondo intitolata a Chiara d'Assisi, sorge nel centro storico della citt\u00e0 mineraria, in piazza Municipio.\nStoria.\nLa chiesa di Santa Chiara a \"Villa Ecclesiae\" venne eretta negli anni ottanta del XIII secolo per volont\u00e0 del conte Ugolino della Gherardesca in stile romanico - gotico. Due epigrafi permettono di stabilire che l'edificio era in costruzione nel 1284 e che venne completato prima del 1288. La chiesa fu cattedrale dal 1503, quando la sede della diocesi venne trasferita da Tratalias a Iglesias, al 1513, anno di soppressione della cattedra sulcitana. Nella seconda met\u00e0 del XVI secolo il tempio venne radicalmente rinnovato in stile gotico catalano. Nel 1736 riacquist\u00f2 definitivamente il titolo di cattedrale. La decorazione pittorica dell'interno, eseguita all'inizio del XX secolo, venne realizzata ad affresco ad opera del pittore milanese Rodolfo Gambini e rimossa dalle pareti nei successivi lavori di restauro.\nDescrizione.\nLa facciata, a capanna, originaria della fabbrica duecentesca, \u00e8 divisa in due ordini da una cornice. Nella zona inferiore si apre il portale romanico architravato e sormontato da un arco a tutto sesto. Il livello superiore, in stile gotico, presenta al centro un rosone, affiancato da due arcate ogivali e sormontato da una teoria di archetti trilobati che seguono l'andamento degli spioventi. A destra si innalza il campanile trecentesco, a canna quadra, che ospita una campana risalente al 1338, fusa da Andrea di Guidotto, appartenente ai discendenti di Bartolomeo Pisano.\nL'interno si presenta nella veste acquisita dopo i restauri cinquecenteschi, con pianta a croce latina, navata unica, due cappelle per lato, transetto e abside quadrangolare.\nLe pareti laterali presentano tratti risalenti alla fabbrica duecentesca e le mensole su cui poggiavano le capriate della originaria copertura lignea. L'attuale volta di ciascuna delle tre campate e dell'abside \u00e8 in stile gotico catalano, a crociera stellata e costolonata, di grande suggestione. Tra gli arredi si segnalano l'altare ligneo dorato di sant'Antioco, opera in stile barocco del 1714 collocato nel braccio sinistro del transetto a cui \u00e8 contrapposto, nel braccio destro, un altare in marmi policromi del 1769 mentre, vicino all'ingresso, si trova un seicentesco angelo marmoreo che regge l'acquasantiera."}
{"id": "1454842", "revid": "1186766", "url": "https://it.wikipedia.org/wiki?curid=1454842", "title": "Azs", "text": ""}
{"id": "1454843", "revid": "33751", "url": "https://it.wikipedia.org/wiki?curid=1454843", "title": "Eusebio Mena", "text": ""}
{"id": "1454849", "revid": "433605", "url": "https://it.wikipedia.org/wiki?curid=1454849", "title": "Cansan\u00e7\u00e3o", "text": "Cansan\u00e7\u00e3o \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Euclides da Cunha."}
{"id": "1454851", "revid": "1305772", "url": "https://it.wikipedia.org/wiki?curid=1454851", "title": "Viaggio in Italia", "text": ""}
{"id": "1454854", "revid": "1788047", "url": "https://it.wikipedia.org/wiki?curid=1454854", "title": "Canudos", "text": "Canudos \u00e8 un comune del Brasile nello Stato di Bahia, parte della mesoregione del Nordeste Baiano e della microregione di Euclides da Cunha."}
{"id": "1454855", "revid": "599013", "url": "https://it.wikipedia.org/wiki?curid=1454855", "title": "Chiesa di Santa Maria delle Grazie (Anversa degli Abruzzi)", "text": "La chiesa di Santa Maria delle Grazie \u00e8 sita in Piazza Roma ad Anversa degli Abruzzi in provincia dell'Aquila.\nStoria.\nLa chiesa \u00e8 originaria del XVI secolo.\nNel 1902 \u00e8 stata dichiarata monumento nazionale.\nStruttura.\nIl portale \u00e8 datato 1540.\nIl portale \u00e8 impreziosito da una cornice con preziosi altorilievi in pietra calcarea.\nIl rosone \u00e8 del 1585 reca lo stemma della famiglia Di Sangro e lo stemma di Anversa.\nL'interno \u00e8 a 3 navate divise da colonne cilindriche in pietra, con abside rettangolare avente la statua di San Rocco del 1530, un tabernacolo ligneo (del maestro Picchi di Pescasseroli) a mo' di tempietto del XVI secolo.\nSull'altare maggiore vi era il Trittico di Anversa del XVI secolo di anonimo (appartenente alla scuola fiorentina o marchigiana secondo alcuni studi), rubato nel 1981, oggi vi \u00e8 esposta la copia.Originariamente si trovava nella cappella comitale di San Michele Arcangelo del castello normanno dello stesso paese.\nIl Trittico rappresentava l'incoronazione della Vergine con santi.Questo trittico trattasi di una tempera su tavola di grandezza modesta a sfondo dorato e colori predominanti rosso e verde cupo."}
{"id": "1454857", "revid": "1788047", "url": "https://it.wikipedia.org/wiki?curid=1454857", "title": "Can\u00e1polis (Bahia)", "text": "Can\u00e1polis \u00e8 un comune del Brasile nello Stato di Bahia, parte della mesoregione dell'Extremo Oeste Baiano e della microregione di Santa Maria da Vit\u00f3ria."}
{"id": "1454858", "revid": "1788047", "url": "https://it.wikipedia.org/wiki?curid=1454858", "title": "C\u00e2ndido Sales", "text": "C\u00e2ndido Sales \u00e8 un comune del Brasile nello Stato di Bahia, parte della mesoregione del Centro-Sul Baiano e della microregione di Vit\u00f3ria da Conquista."}
{"id": "1454861", "revid": "322321", "url": "https://it.wikipedia.org/wiki?curid=1454861", "title": "Atlantide - Storie di uomini e di mondi", "text": "Atlantide - Storie di uomini e di mondi \u00e8 un programma televisivo di approfondimento culturale, in onda su LA7 dal 2002.\nStoria.\nIl programma \u00e8 presente nel palinsesto della rete dal 2002 e ha avuto diverse collocazioni; la prima conduttrice \u00e8 stata la giornalista Natascha Lusenti, alla quale seguir\u00e0 Francesca Mazzalai nel 2005. \nDa gioved\u00ec 18 giugno 2009 ha preso avvio una nuova programmazione settimanale speciale in prima serata con sei documentari inediti, condotta dalla giornalista Greta Mauro, cos\u00ec come la programmazione ordinaria al pomeriggio (dalle ore 16:00 alle ore 18:00) da febbraio a giugno 2010. \nA settembre 2010 \u00e8 tornata alla conduzione la Lusenti, dopo una pausa di cinque anni, che lasci\u00f2 di nuovo il posto alla Mauro a partire da settembre 2011 per la quattordicesima edizione. Nel 2012 e 2013 \u00e8 stato condotto dalla Mauro e dal geologo Mario Tozzi.\nOgni giorno della settimana in base al format veniva affrontato un tema diverso:\nDall'autunno 2017 ha invece come conduttore il giornalista Andrea Purgatori, cambia struttura e va in onda settimanalmente tutti i mercoled\u00ec alle 21:10, oltre a essere replicato la domenica pomeriggio. In occasione dei Premi Flaiano 2019, \"Atlantide\" riceve il premio per il programma culturale.\nDal novembre 2020 collabora Mauro Biani con una sua vignetta a puntata.\nDal settembre 2021 al gennaio 2022 \u00e8 andato in onda di domenica alle 21:15. Dal febbraio 2022 \u00e8 tornato alla collocazione del mercoled\u00ec.\nSigla.\nLa sigla della prima edizione \u00e8 stata realizzata dall'art director Alberto Traverso; la musica utilizzata per la sigla era quella del brano \"Everything\" di Alanis Morissette.\nLa musica della sigla \u00e8 successivamente stata per alcuni anni \"Love You\" dei \"The Free Design\".\nSpin-off.\nAtlantide \u00e8 andato in onda anche dal 18 giugno 2020 per tre gioved\u00ec consecutivi, dopo la messa in onda della mini-serie \"Chernobyl\", ed ha trattato quanto accaduto in Ucraina nel 1986."}
{"id": "1454868", "revid": "1494380", "url": "https://it.wikipedia.org/wiki?curid=1454868", "title": "Romani e quanti", "text": "Romani, e quanti \u00e8 un editto scritto da papa Pio IX il 14 marzo 1848, il quale, alle prime avvisaglie di \"torbidi\" che poi porteranno alla \"fuga\" del papa a Gaeta, al suo diniego di tornare, all'indizione delle elezioni per l'Assemblea Costituente e alla Repubblica Romana, ammonisce i suoi sudditi.\nIl tono della lettera \u00e8 un appello ai sudditi di Roma e del resto dello Stato pontificio \u00aba non provocare giammai il terribile anatema di un Dio sdegnato che fulminerebbe le sue sante vendette contro gli assalitori degli Unti suoi\u00bb. Insieme il Pontefice mostra una certa apertura: \u00ab\u00c8 sempre aperta la strada alle rappresentanze legali: quando esse siano giuste\u00bb.\nLo stesso 14 marzo con l'editto \"Nelle istituzioni\" il pontefice accordava la concessione ai suoi sudditi di una rappresentanza deliberativa (a somiglianza della Costituzione concessa dal re delle Due Sicilie il 29 gennaio e da l\u00ec a poco imitata dal granduca di Toscana Leopoldo II (15 febbraio) e dal re di Sardegna Carlo Alberto con la concessione dello Statuto Albertino (4 marzo)."}
{"id": "1454875", "revid": "278830", "url": "https://it.wikipedia.org/wiki?curid=1454875", "title": "Che fanno i nostri supermen tra le vergini della jungla?", "text": "Che fanno i nostri supermen tra le vergini della jungla? \u00e8 un film di fanta-spionaggio del 1970 diretto da Bitto Albertini, con colonna sonora di Sante Maria Romitelli.\n\u00c8 il terzo film della serie dei 3 Supermen, in cui pi\u00f9 volte cambiano regista, interpreti e nomi dei personaggi, avviata col film \"I fantastici 3 Supermen\" del 1967.\nAl tempo uscirono delle locandine in cui il titolo del film era indicato come \"An vedi che fanno i nostri superman tra le vergini della jungla!\" e pubblicizzato come \u00abdegno di Walt Disney\u00bb."}
{"id": "1454876", "revid": "117517299", "url": "https://it.wikipedia.org/wiki?curid=1454876", "title": "Psicologia clinica", "text": "La psicologia clinica \u00e8 una delle principali branche teorico-applicative della psicologia. Comprende lo studio scientifico e le applicazioni della psicologia in merito alla comprensione, prevenzione ed intervento nelle problematiche psicologiche e relazionali, a livello individuale, familiare e di gruppo, comprese anche le attivit\u00e0 di promozione e mantenimento del benessere psicologico e il trattamento di molte forme di psicopatologia.\nOggetto e metodi.\nAssetti centrali della sua pratica sono le applicazioni cliniche delle attivit\u00e0 di prevenzione, valutazione, abilitazione-riabilitazione e sostegno psicologico, con particolare (ma non esclusivo) riferimento alla psicodiagnostica e agli interventi di aiuto e sostegno, compresi quelli strettamente psicoterapeutici, che costituiscono un particolare sottoinsieme di modalit\u00e0 di intervento clinico specialistico rivolto soprattutto alla presa in carico delle situazioni dove \u00e8 presente una psicopatologia strutturata.\nIn un senso pi\u00f9 ampio, l'operato dello psicologo clinico si rivolge alla prevenzione primaria delle condizioni di disagio personale e relazionale; alla promozione del benessere psicologico e psicosociale; all'identificazione precoce delle problematiche o patologie; al corretto inquadramento dei fattori psicologici, personologici, familiari, relazionali, ambientali e contestuali che generano e mantengono il disturbo o la difficolt\u00e0 psicologica; alla gestione clinica, tramite consulenze, colloqui e diverse tecniche di sostegno psicologico, dei principali tipi di difficolt\u00e0 personali, famigliari, gruppali e comunitarie; all'abilitazione/riabilitazione nelle problematiche emotive, relazionali, comportamentali o cognitive che fossero non integralmente risolvibili; al sostegno in situazioni di crisi emotiva, relazionale o decisionale del cliente.\nIl termine \"clinico\" non si esaurisce appunto, come erroneamente a volte si ritiene, nella pratica psicoterapeutica. Esso deriva dal greco \"clin\u00e8\" (letto), e nella prospettiva medica stava ad indicare la cura fornita al capezzale del malato.\nL'erronea equivalenza \"psicologia clinica = psicoterapia\" \u00e8 probabilmente individuabile nel significato etimologico del termine, associato ad una prospettiva di intervento medico piuttosto che psicologico. L'intervento clinico in psicologia riguarda la psicopatologia, il suo trattamento e quindi le finalit\u00e0 terapeutiche. La psicologia clinica diviene quindi l'uso di strumenti di tipo psicologico per finalit\u00e0 clinica (osservazione, diagnosi, cura). Il termine \"clinico\" sia in medicina che in psicologia \u00e8 diventato sinonimo di intervento terapeutico, e quindi viene riferito alla \"patologia\".\nIn termine clinico in psicologia, oltre alla psicopatologia, pu\u00f2 essere comunque esteso al \"prendersi cura di\" (\"to care\") e quindi \u00e8 applicato anche nelle situazioni di \"normalit\u00e0\", per facilitare e sostenere il benessere e lo sviluppo cognitivo, emotivo e relazionale del soggetto. Il doppio significato del termine, nella medicina rispetto alla psicologia, ha dato origine a non pochi equivoci sul ruolo della Psicologia Clinica stessa nelle sue applicazioni. Nelle declaratorie ufficiali italiane delle discipline universitarie, la psicologia clinica \u00e8 rubricata nel Settore Scientifico Disciplinare (SSD) \"M-PSI/08\", stabilito dal Ministero dell'istruzione, dell'universit\u00e0 e della ricerca.\nIn effetti la storia della psicologia clinica \u00e8 stata segnata dalla diatriba concernente il passaggio dal \"modello medico\" al \"modello psicologico\" (detto anche a volte \"modello biopsicosociale\" o pi\u00f9 ampiamente \"biopsicoambientale\") di intervento, dato che il primo si era mostrato insufficiente e spesso inappropriato per rispondere a tutte le esigenze di chi richiede un trattamento psicologico.\nLa psicologia clinica \u00e8 caratterizzata, altres\u00ec, non solo dai suoi possibili ambiti di applicazione, ma anche dall'assunzione di un particolare vertice osservativo, e di una specifica metodologia conoscitiva e d'intervento.\nIn particolare, oltre all'attenzione al dato nomotetico, essa pu\u00f2 essere connotata come \"scienza idiografica\", quindi volta anche allo studio di ogni singolo caso nella sua specificit\u00e0 (v. Immagine idiografica).\nLa cornice epistemologica psicologico-clinica sottolinea:\nAspetti storici e normativi.\nA livello storico, la pratica psicologico-clinica ha iniziato a svilupparsi nei primi anni del Novecento, in parallelo all'articolazione dell'attivit\u00e0 psicodiagnostica (spesso in connessione ad esigenze militari). Nella prima met\u00e0 del XX secolo gli psicologi si sono occupati soprattutto di psicodiagnostica e di valutazione; nella seconda met\u00e0 del secolo hanno gradualmente iniziato ad occuparsi sempre di pi\u00f9 anche di aspetti clinici, preventivi e psicoterapeutici, secondo diversi orientamenti teorici.\nIn Italia, una teorizzazione coerente e sistematizzata della psicologia clinica cominci\u00f2 ad aver luogo alla fine degli anni 60, portando poi alla nascita, nel 1982, della \"Rivista di Psicologia Clinica\", fondata ad opera di Carli, Canestrari e Bertini.\nIn Italia, l'esercizio della professione, e delle attivit\u00e0 di merito nell'ambito della psicologia clinica, \u00e8 riservato per legge ai soli Psicologi, regolarmente iscritti all'albo professionale (cui si accede con 5 anni di studi universitari di Psicologia, 1 anno di tirocinio ed un Esame di Stato; L.56/89). Lo psicologo \u00e8 infatti quel professionista della salute che utilizza strumenti conoscitivi e d'intervento in ambito psicologico (art. 1 L. 56/89) per finalit\u00e0 sanitarie di diagnosi, cura e riabilitazione in ambito psicologico (D.M. 17/05/2002). \nPer l'esercizio della Psicoterapia, \u00e8 necessaria un'ulteriore specializzazione post-lauream di 4 anni, presso una scuola universitaria o una privata riconosciuta dal Ministero dell'istruzione, dell'universit\u00e0 e della ricerca (MIUR). La psicoterapia per\u00f2 \u00e8 applicabile anche dal medico specializzato in psicoterapia e viene rilasciata per mero titolo di equipollenza anche ai medici specialisti in psichiatria e neuropsichiatria infantile e agli specialistici psicologi in area psicologica.\nQuindi di fatto la psicoterapia non pu\u00f2 nei fatti della legislazione italiana essere considerata una \"cura psicologica\" o una \"terapia psicologica\" (cura e terapia sono sinonimi) perch\u00e9 il medico-psicoterapeuta non diventa psicologo quindi non pu\u00f2 utilizzare strumenti psicologici riservati allo psicologo. Questa posizione viene in sostanza confermata anche con la sentenza n. 4483 del 23 agosto 2007 la Sezione VI del Consiglio di Stato ha stabilito che la specializzazione in Psicologia Clinica \u00e8 accessibile esclusivamente agli psicologi, mentre prima lo era anche ai medici. Dunque, lo \"Specialista in Psicologia Clinica\" \u00e8 uno Psicologo regolarmente iscritto al proprio Albo professionale, che ha conseguito un'ulteriore Specializzazione in Psicologia Clinica presso una scuola di specializzazione universitaria della durata di 4 anni. Va specificato che il termine \"psicologo clinico\" \u00e8 di libero utilizzo anche dagli psicologi che operano nel settore clinico non specialisti in psicologica clinica, mentre esclusivamente lo specialista \u00e8 l'unico che pu\u00f2 utilizzare il titolo di \"specialista in psicologia clinica\".\nOrientamenti teorici.\nLa cornice teorica della psicologia clinica \u00e8 ampia e variegata. Tuttavia, possono essere individuate quattro grandi aree teoriche, entro le quali si muovono la maggior parte degli psicologi clinici:\nOgnuno di questi modelli implica una relazione formale tra professionista e cliente - di solito un individuo, una coppia, una famiglia o un piccolo gruppo - e impiega una serie di procedure intese a formare una forte alleanza terapeutica, esplorare la natura dei problemi psicologici e incoraggia nuovi modi di pensare, sentire o comportarsi.\nEsiste inoltre un crescente movimento che va nella direzione dell'integrazione dei vari approcci. Gli psicologi clinici sempre pi\u00f9 spesso esaminano i vari punti di forza e di debolezza di ogni orientamento teorico. Il risultato \u00e8 una pratica crescente di eclettismo, con molti psicologi che apprendono vari sistemi e i metodi di terapia pi\u00f9 efficaci con l'intento di fornire la migliore soluzione per ogni dato problema."}
{"id": "1454879", "revid": "287204", "url": "https://it.wikipedia.org/wiki?curid=1454879", "title": "Joaquin Caparros", "text": ""}
{"id": "1454880", "revid": "1656773", "url": "https://it.wikipedia.org/wiki?curid=1454880", "title": "Menc\u00eda L\u00f3pez de Haro", "text": "Origine.\nFiglia di Lope D\u00edaz II de Haro \"cabeza brava\" (figlio di Diego L\u00f3pez II de Haro \"el bueno\" e di Mar\u00eda Manrique de Lara) e di Urraca Alfonso, figlia illegittima del re di Le\u00f3n, Alfonso IX e di Ines I\u00f1iguez de Mendonza. Per parte di padre discendeva dalla importante e potente famiglia dei Lara, mentre, tramite la madre discendeva, oltre che dagli Anscarici del regno di Le\u00f3n dal primo re del Portogallo, Alfonso Henriquez, che era il nonno di Alfonso IX di Le\u00f3n. \nBiografia.\nMencia \u00e8 citata nelle cronache di Pedro, conte di Barcelos come \"D. Mencia Lopez\", figlia di \"Don Lope Diaz\u2026Cabe\u00e7abrava\" e sua moglie \"D. Urraca Alonso\".\nMenc\u00eda si spos\u00f2, in prime nozze, nel 1228, con \u00c1lvaro P\u00e9rez de Castro (?- Orgaz, 1240), figlio di don Pedro Fernando de Castro, \"el Castellano\", signore di Paredes e di Jimena Gomez (figlia di Gomez Gonzales di Manzanedo), di cui era la seconda moglie e a cui non diede figli.\nDopo essere rimasta vedova, Mencia, nel 1246, spos\u00f2, in seconde nozze, il re del Portogallo, Sancho II, figlio del re del Portogallo Alfonso II e della principessa Urraca di Castiglia, figlia del re di Castiglia, Alfonso VIII e di Eleonora Plantageneta, figlia del re d'Inghilterra, Enrico II e di sua moglie, la duchessa d'Aquitania, Eleonora d'Aquitania, ex regina di Francia.\nL'anno prima (1245) per\u00f2, a seguito del concilio di Lione il papa aveva proclamato il fratello del re, Alfonso, conte di Boulogne, tutore del reame, e praticamente, Sancho, pur mantenendo il titolo di re era stato esautorato.Alfonso, all'inizio del 1246, marci\u00f2 su Lisbona, che gli apr\u00ec le porte, mentre Coimbra rimase fedele al re.\nIn quello stesso anno (1246), il matrimonio fu dichiarato nullo per consanguineit\u00e0 dal papa Innocenzo IV, in quanto era stato celebrato senza la dispensa papale, necessaria nei casi in cui gli sposi erano parenti.A seguito di questo alcuni partigiani di Alfonso, conte di Boulogne, la rapirono (sembra lei consenziente) e la relegarono a Vila Nova de Our\u00e9m.\nDurante la guerra civile, poich\u00e9 non era riuscita a dare discendenza al re Sancho, considerata una regina maledetta, fu accusata di dominare il marito, considerato un carattere debole.\nQuando nel 1247, il re and\u00f2 in esilio a Toledo, pare che Menc\u00eda lo seguisse e dopo la sua morte, nel gennaio del 1248, si trasfer\u00ec nella citt\u00e0 di N\u00e1jera, dove visse sino alla sua morte, nel 1270.\nIl suo sepolcro si trova a N\u00e1jera, nel Monastero di Santa Mar\u00eda la Real.\nLetteratura.\nMenc\u00eda L\u00f3pez de Haro fu l'ispiratrice della \"Lenda da Dama P\u00e9-de-Cabra\" (\"Leggenda della Dama dal piede di Capra\"), tratta da \"Lendas e Narrativas\" (\"Leggende e Racconti\") dello storico, giornalista e poeta portoghese Alessandro Herculano (1810-1877).\nFigli.\nMencia non diede figli a Sancho come non ne aveva dati ad Alvaro."}
{"id": "1454881", "revid": "121951335", "url": "https://it.wikipedia.org/wiki?curid=1454881", "title": "Lindsay Anderson", "text": "Tra i massimi esponenti del free cinema britannico, diresse importanti film nell'arco di un ventennio.\nBiografia.\nDopo un'attivit\u00e0 di cortometraggi a sfondo sociale e politico, esord\u00ec nel lungometraggio nel 1963 con \"Io sono un campione\", film notevole che narra la vicenda di un minatore che diventa campione di rugby. La pellicola \u00e8 considerata una delle migliori del giovane cinema inglese dell'epoca, con un grande Richard Harris che vinse il premio per il miglior attore al festival di Cannes.\nCon \"Se...\" (1968), metafora sul malessere e sul desiderio di rivolta della giovent\u00f9 britannica, Anderson fece di nuovo centro vincendo la Palma d'oro al Festival di Cannes. Anderson raggiunse una notevole notoriet\u00e0 con questo film che divenne uno dei manifesti della ribellione giovanile del sessantotto e che \u00e8 il primo della trilogia dedicata al personaggio di Mick Travis; gli altri due film furono \"O Lucky Man!\" (1973), ballata satirica con cadenze picaresche interpretata da Malcolm McDowell, e \"Britannia Hospital\" (1982), farsa grottesca che se la prende con il massimalismo dei sindacati, con la burocrazia, con lo snobismo e l'attaccamento alle tradizioni e l'invadenza dei mass media.\nAnderson si dedic\u00f2 anche al teatro, alla tv ed alla realizzazione di video musicali, tra gli altri per gli Wham!. Del 1974 \u00e8 l'interessante film-tv \"L'anniversario\".\nIl suo ultimo film \u00e8 \"Le balene d'agosto\", una commedia che \u00e8 anche una grande prova di quattro vecchie glorie del cinema: Vincent Price, Bette Davis, Ann Sothern e Lillian Gish.\nA Lindsay Anderson \u00e8 stato dedicato il film di Davide Ferrario intitolato \"Tutti gi\u00f9 per terra\", tratto dal libro omonimo di Giuseppe Culicchia."}
{"id": "1454882", "revid": "767487", "url": "https://it.wikipedia.org/wiki?curid=1454882", "title": "Le mille e una notte all'italiana", "text": "Le mille e una notte all'italiana \u00e8 un film del 1973 diretto da Antonio Racioppi e Carlo Infascelli.\nTrama.\nLe avventure erotiche di due giovani furbastri che si divertono a conquistare le mogli degli altri.\nUna di queste fugge dall'ira omicida del marito, un'altra si lascia sedurre approfittando dell'ingenuit\u00e0 del consorte."}
{"id": "1454889", "revid": "767487", "url": "https://it.wikipedia.org/wiki?curid=1454889", "title": "Moldova Nou\u0103", "text": "Moldova Nou\u0103 (in tedesco \"Neumoldowa\", in ungherese \"\u00dajmoldova\", in ceco \"Nov\u00e1 Moldava\") \u00e8 una citt\u00e0 della Romania di 13.687 abitanti, ubicata nel distretto di Cara\u0219-Severin, nella regione storica del Banato.\nFanno parte dell'area amministrativa anche le localit\u00e0 di M\u0103ce\u0219ti, Moldova Veche, Moldovi\u021ba.\nLa citt\u00e0 \u00e8 ubicata sulla riva sinistra del Danubio, in una zona chiamata \"Clisura Dun\u0103rii\", a suo tempo zona di frontiera dell'Impero Austroungarico.\nStoria.\nMoldova Nou\u0103 \u00e8 un antico centro minerario, che deve la sua esistenza ed il suo sviluppo soprattutto alla presenza di giacimenti di rame sfruttati fin dai tempi delle dominazione Romana.\nDopo un rallentamento durante il Medioevo, lo sviluppo della citt\u00e0 riprese con l'avvento dell'Impero Austroungarico (1728); la citt\u00e0 moderna venne rifondata da taglialegna e minatori provenienti dall'Oltenia e gi\u00e0 un documento del 1749 cita Moldova Nou\u0103 come un porto sul Danubio.\nAgli inizi del XX secolo la coltivazione della miniera di rame sub\u00ec un rallentamento, ma una consistente ripresa fu supportata dal regime comunista e l'estrazione del minerale mantenne livelli assai elevati tra il 1960 ed il 1990.\nAi giorni nostri, l'attivit\u00e0 mineraria rimane la principale fonte di occupazione e reddito della citt\u00e0, ma l'inevitabile rallentamento sta spingendo verso una differenziazione delle attivit\u00e0 economiche, peraltro ancora in una fase iniziale.\nInfrastrutture e trasporti.\nA Moldova Nou\u0103 \u00e8 attivo un porto sul Danubio, mentre i collegamenti terrestri sono garantiti dalla Strada Nazionale DN57; la citt\u00e0 non \u00e8 servita direttamente da collegamenti ferroviari e la stazione pi\u00f9 vicina si trova a R\u0103c\u0103\u0219dia, a 37\u00a0km di distanza."}
{"id": "1454891", "revid": "287204", "url": "https://it.wikipedia.org/wiki?curid=1454891", "title": "Moldova Noua", "text": ""}
{"id": "1454894", "revid": "287204", "url": "https://it.wikipedia.org/wiki?curid=1454894", "title": "Heinz Ruhmann", "text": ""}
{"id": "1454895", "revid": "287204", "url": "https://it.wikipedia.org/wiki?curid=1454895", "title": "Herbert Yardley", "text": "Il titolo del libro si riferisce all'MI-8, l'organizzazione crittografica di cui Yardley \u00e8 stato il fondatore e l'organizzatore. Sotto la guida di Yardley, i crittoanalisti dell\"American Black Chamber\" riuscirono a violare i codici diplomatici giapponesi e furono cos\u00ec in grado di fornire informazioni essenziali ai negoziatori americani durante la \"Washington Naval Conference\" (Conferenza Navale di Washington) del 1921-1922. In seguito egli aiut\u00f2 i Nazionalisti cinesi a violare i codici giapponesi e lavor\u00f2 per un breve periodo per il governo canadese, contribuendo a mettere in piedi una sezione crittologica.\nBiografia.\nGiovinezza.\nYardley nacque nel 1889 a Worthington, Indiana negli Stati Uniti. Sua madre, Mary Emma Osborn Yardley, mor\u00ec quando egli aveva 13 anni. Suo padre, Robert Kirkbride Yardley, era capostazione e telegrafista per una compagnia ferroviaria. Herbert apprese a usare il telegrafo da lui.\nDopo aver completato il liceo nel 1907, Yardley lavor\u00f2 come telegrafista per una compagnia ferroviaria. Nel tempo libero, impar\u00f2 il gioco del poker, e con le vincite si pag\u00f2 gli studi successivi. Nel 1912, dopo aver superato l'esame per il servizio civile, fu assunto come telegrafista dal governo USA.\nYardley cominci\u00f2 la sua carriera come impiegato addetto ai codici nel Dipartimento di Stato USA. Egli accett\u00f2 un incarico nella Riserva dei \"Signal Corps\" durante il quale prest\u00f2 servizio come ufficiale addetto alla crittologia con il Corpo di Spedizione americano in Francia, durante la prima guerra mondiale. Egli lavor\u00f2 anche per l\"American Black Chamber\".\nSoluzione di codici.\nLa sua carriera nella crittologia inizi\u00f2 con il suo lavoro nell'ufficio cifra, decifrando i codici del governo americano che gli venivano inviati. A quel tempo i codici americani erano cifrati piuttosto debolmente e Yardley era in grado di decifrarli facilmente. Era rimasto sconvolto nell'apprendere che il Presidente Wilson utilizzava un codice in uso ormai da dieci anni. La debolezza dei codici USA preoccupava Yardley, specialmente perch\u00e9 in Europa era in corso una guerra. Per questo egli scrisse un centinaio di pagine intitolate \"Soluzione dei codici diplomatici americani\" e le consegn\u00f2 al suo superiore.\nMentre decifrava i codici USA, Yardley cominci\u00f2 a occuparsi anche di quelli di altre nazioni. La partecipazione USA alla guerra costitu\u00ec per lui un'occasione per far adottare dal governo USA la sua idea di metter in piedi una sezione che si occupasse di decrittare i codici di altre nazioni. Egli convinse il maggiore Ralph Van Deman di questa necessit\u00e0 e nel giugno-luglio del 1917 Herbert Yardley divenne sottotenente dei \"Signal Corps\" USA, e capo della sezione di nuova creazione per lo spionaggio militare: la MI-8.\nYardley dimostr\u00f2 di essere un amministratore molto capace e durante la guerra il personale MI-8 si comport\u00f2 molto bene, anche senza conseguire alcun successo spettacolare. Dopo la guerra, l'esercito USA e il Dipartimento di Stato decisero di continuare a finanziare congiuntamente l'MI-8 e Yardley rimase in carica come capo dell'Ufficio Cifra. Per ragioni legali, l'Ufficio ebbe sede a New York.\nLa decifrazione dei codici giapponesi ebbe la precedenza. Kahn (2004, p. 62), scrive:\n\u00abL'obiettivo pi\u00f9 importante era il Giappone. La sua aggressivit\u00e0 verso la Cina metteva a repentaglio la politica statunitense delle Porte Aperte. I suoi emigranti esacerbavano il razzismo statunitense. Lo sviluppo della sua Marina costituiva una minaccia per il potere statunitense nel Pacifico occidentale. La sua espansione commerciale metteva in pericolo il predominio americano nei mercati dell'Estremo oriente.\u00bb\nDopo circa un anno di lavoro, Yardley e il suo personale riuscirono infine a risolvere i codici giapponesi e continuavano ancora a leggere il traffico epistolare diplomatico quando Washington ospit\u00f2 una Conferenza Navale nel 1921. Le informazioni che l'Ufficio Cifra forn\u00ec alla delegazione statunitense furono cruciali per far s\u00ec che il Giappone accettasse un rapporto fra le forze navali USA e quelle giapponesi nel Pacifico di 5 su 3 invece che di 10 su 7 come i giapponesi avrebbero voluto. Fu questo l'apice della carriera crittoanalitica di Yardley.\nSfortunatamente, Yardley passava molto del suo tempo a New York, occupandosi di attivit\u00e0 non correlate alla crittoanalisi. Inoltre, la fornitura di telegrammi diplomatici and\u00f2 esaurendosi allorch\u00e9 le compagnie telegrafiche divennero sempre meno disponibili a infrangere la legge per aiutare il governo USA. A Washington, William Friedman stava attivamente esplorando l'argomento crittografia per l'Esercito. L'Ufficio Cifra stava diventando sempre meno importante. Comunque, fu l'indignazione morale a segnare la sorte dell'Ufficio. Henry L. Stimson era Segretario di Stato sotto il Presidente Hoover. Quando venne a conoscenza di Yardley e del suo Ufficio Cifra, egli s'infuri\u00f2 e ne tagli\u00f2 i fondi, riassumendo il suo punto di vista con la famosa frase \"I gentiluomini non leggono la posta l'uno dell'altro\".\n\"The American Black Chamber\".\nLa Sezione MI-8 fu sciolta il 31 ottobre 1929, appena due giorni dopo il crollo della Borsa americana, che segn\u00f2 l'inizio della Grande depressione. Poich\u00e9 i suoi talenti esoterici erano diventati assai poco popolari, Yardley cominci\u00f2 a scrivere della sua esperienza crittoanalitica, semplicemente per mantenere la famiglia. Le sue memorie, \"The American Black Chamber\" [La Camera Nera americana], furono pubblicate nel 1931 da Bobbs-Merrill.\nQueste memorie raccontano la storia della prima organizzazione statunitense di spionaggio della corrispondenza [il SIGINT, \"Signals Intelligence\"]. Oltre a descrivere le attivit\u00e0 della sezione MI-8 durante la prima guerra mondiale e la Camera Nera americana degli anni venti, Yardley espose i principi fondamentali di sicurezza nelle comunicazioni.\nL'opera divenne immediatamente popolare. W. A. Roberts, riflettendo sulle opinioni prevalenti fra i critici, cos\u00ec si espresse:\n\u00abPenso che questo sia il contributo pi\u00f9 sensazionale alla storia segreta della guerra, e anche del periodo dell'immediato dopoguerra, che sia mai stata scritta da un americano. Le sue deliberate rivelazioni superano qualsiasi analoga rivelazione che si trovi nelle memorie pubblicate recentemente da agenti segreti europei\u00bb.\nNegli USA furono vendute 17.931 copie, e altre 5.480 nel Regno Unito. Il libro fu tradotto in francese, svedese, giapponese e cinese. La traduzione giapponese vendette ben 33.119 copie.\nQuesto libro fu motivo d'imbarazzo per il governo USA dell'epoca, e compromise irreparabilmente alcune delle fonti usate da Yardley e dal suo personale. Per mezzo di questo libro circa 19 nazioni vennero a sapere che i loro codici erano stati decifrati. Molto del lavoro di crittoanalisi nel primo dopoguerra era effettuato procurandosi copie di telegrammi cifrati spediti da diplomatici stranieri attraverso la Western Union (ci\u00f2 che si faceva normalmente, prima che i singoli paesi disponessero della tecnologia necessaria per costruire le apparecchiature specializzate adatte). William Friedman, considerato il padre della SIGINT USA, fu molto seccato dal libro e dalla pubblicit\u00e0 indesiderata che ne deriv\u00f2, in parte perch\u00e9 fonti e metodi ne risultavano compromessi e in parte perch\u00e9 l'apporto di Yardley alla vicenda era stato indebitamente esagerato. Mentre Yardley riteneva che la pubblicazione del suo libro avrebbe costretto il governo USA a ristabilire un programma di Signal Intelligence, l'effetto ottenuto fu invece quello opposto. Il governo statunitense prese in esame l'ipotesi di portare Yardley davanti a un tribunale, ma egli tecnicamente non aveva violato alcuna legge in vigore per la protezione dei documenti governativi. La Legge Pubblica 37 (Titolo 18, Sezione 952 del Codice USA) entr\u00f2 in vigore nel 1933 come risposta al tentativo di Yardley di pubblicare un altro libro dal titolo \"Japanese Diplomatic Codes: 1921-1922\" [Codici diplomatici giapponesi: 1921-1922]. Questo libro fu sequestrato dalla polizia e non venne mai pubblicato. Il manoscritto non fu declassificato che nel 1979.\n\"The American Black Chamber\" rappresenta il primo dei libri di divulgazione delle misure di sicurezza nazionali che sarebbero apparsi dopo la seconda guerra mondiale, come \"The Codebreakers\" e \"The Puzzle Palace\", che parimenti descrivono le operazioni delle organizzazioni di SIGINT degli USA.\nDopo la Camera Nera.\nYardley esegu\u00ec del lavoro in campo crittologico per il Canada (sebbene le pressioni statunitensi sul governo canadese riuscissero a imporgli delle limitazioni) e per la Cina durante la seconda guerra mondiale, ma non recuper\u00f2 mai la fiducia del governo USA. Nonostante questo, nel 1999 gli fu assegnato un posto nella Hall of Fame [Sala d'Onore] della National Security Agency (NSA).\nNessuno dei successivi sforzi di Yardley di scrivere ebbe un successo paragonabile a quello di \"The American Black Chamber\", sebbene egli abbia pubblicato numerosi articoli, tre romanzi polizieschi e di spionaggio (\"The Blonde Countess\" [La Contessa bionda], \"Red Sun of Nippon\" [Il sole rosso del Giappone], e \"Crows Are Black Everywhere\" [I corvi sono neri dappertutto]), e contribuito a parecchi film (compreso \"Rendezvous\", basato molto liberamente su uno dei suoi romanzi, \"The Blonde Countess\") come scrittore o consulente tecnico. Il suo libro sul poker, \"Education of a Poker Player\" [L'educazione di un giocatore di poker], si vendette bene. Un altro libro di memorie crittografiche, \"The Chinese Black Chamber\" [La Camera Nera cinese], riguardante il suo lavoro in Cina, fu declassificato e pubblicato nel 1983.\nYardley mor\u00ec alle 13.15 del 7 agosto 1958, quasi una settimana dopo essere stato colpito da un grave \"ictus\" nella sua casa a Silver Spring. \u00c8 sepolto all'Arlington National Cemetery, Tomba 429-1 della Sezione 30."}
{"id": "1454897", "revid": "767487", "url": "https://it.wikipedia.org/wiki?curid=1454897", "title": "Donne... botte e bersaglieri", "text": "Donne... botte e bersaglieri \u00e8 un film italiano del 1968 diretto da Ruggero Deodato.\nTrama.\nTony e alcuni amici mettono insieme un complesso rock per fare alcuni concerti e guadagnare qualche soldo. Purtroppo il servizio militare incombe, ma per fortuna i ragazzi si ritroveranno nella stessa caserma."}
{"id": "1454898", "revid": "107831", "url": "https://it.wikipedia.org/wiki?curid=1454898", "title": "Andorra 2005", "text": ""}
{"id": "1454899", "revid": "15756", "url": "https://it.wikipedia.org/wiki?curid=1454899", "title": "Rinascente", "text": "La Rinascente S.p.A., commercialmente conosciuta come La Rinascente, \u00e8 una catena di grandi magazzini fondata in Italia agli inizi del '900 con sede a Milano, di propriet\u00e0 della thailandese Central Group.\nLa Rinascente \u00e8 presente in Italia in otto citt\u00e0: Milano, Torino, Monza, Firenze, Roma, Cagliari, Catania e Palermo.\nStoria.\nLe origini: i grandi magazzini dei Fratelli Bocconi.\nNel 1865 i fratelli Luigi e Ferdinando Bocconi aprono in Via Santa Radegonda a Milano il primo negozio italiano di abiti gi\u00e0 confezionati. L'anno successivo impiegano pi\u00f9 di cento lavoratori che realizzano abiti pronti per uomo. Tra il 1872 e il 1876 inaugurano altri negozi a Roma in via del Corso, a Genova, a Trieste, a Palermo e a Torino.\nNel 1877 aprono a Milano un secondo negozio presso l'Hotel Confortable, nel quadrilatero fra le vie Silvio Pellico, Tommaso Grossi, Carlo Cattaneo e Carlo Alberto (attuale via Minghetti). Il grande negozio d'abbigliamento viene chiamato Aux Villes d'Italie. Viene realizzato sul modello del Le Bon March\u00e9 di Parigi, reso celebre da \u00c9mile Zola nel romanzo \"Au Bonheur des Dames\" del 1883.\nNel 1880 l'insegna diventa Alle citt\u00e0 d'Italia, mentre nel 1887 apre la nuova sede di Roma su via del Corso, altezza largo Chigi, su disegno di Giulio De Angelis, il palazzo Bocconi, e nel 1889 la nuova sede di Milano in piazza del Duomo, opera di Giovanni Giachi.\nLa societ\u00e0 di Senatore Borletti e la rinascita degli anni '20.\nNel 1917 Senatore Borletti rileva l'attivit\u00e0 dei Fratelli Bocconi e affida l'ideazione del nuovo nome al poeta Gabriele D'Annunzio. Cos\u00ec nasce la Rinascente, nome suggerito dal poeta per simboleggiare la rinascita del negozio. La societ\u00e0 viene ufficialmente registrata il 27 settembre 1917. L'obiettivo di Borletti \u00e8 puntare sull'eleganza dei grandi magazzini, impegnandosi immediatamente a aumentare la qualit\u00e0 della merce venduta, pur senza alzare eccessivamente i prezzi. Lo scopo annunciato \u00e8 un approccio \"democratico\" al lusso, per attirare sia i clienti delle classi alte che quelli delle medio-basse.\nA pochi giorni dall'inaugurazione, la notte di Natale del 1918, il punto vendita di Milano in piazza del Duomo viene completamente distrutto da un incendio.\nFra il 1919 e il 1920 riaprono, rinnovati, i punti vendita di Torino, Genova, Bologna, Firenze, Roma, Napoli e Palermo, ai quali si aggiungono le nuove aperture di Padova nel 1922, Catania nel 1923, Messina nel 1924, Bari nel 1925, Milano piazzale Loreto, Roma corso Vittorio Emanuele II, Taranto, Siracusa e Trapani, tutte tra il 1927 e il 1928. Nel 1931 viene inaugurato il punto vendita di Cagliari nel palazzo costruito tra il 1925 e il 1930 sulla via Roma, di fronte al porto.\nIl negozio milanese di piazza del Duomo, invece, riapre il 23 marzo 1921, ricostruito, ingrandito, trasformato e arricchito di numerose attivit\u00e0 collaterali, fra cui una banca, un parrucchiere, una sala da t\u00e8 con orchestra e un ufficio postale. Il celebre manifesto realizzato da Aldo Mazza per la riapertura dei magazzini, in cui \u00e8 raffigurato un tronco di ulivo da cui sbocciano nuovi rami, \u00e8 un rimando al concetto simbolico della rinascita.\nLa guida del complesso aziendale \u00e8 nelle mani di Umberto Brustio, cognato del maggior azionista Senatore Borletti. In questi anni si stringe il sodalizio tra la Rinascente e Marcello Dudovich: l'artista triestino firmer\u00e0 i manifesti pubblicitari per l'azienda fino al 1956. La collaborazione con artisti dell'epoca non \u00e8 nuova nella storia dell'azienda: la serie \"Domus Nova\", per esempio, venne progettata nel 1927 da Gio Ponti con Emilio Lancia.\nGli anni '30.\nNel 1928, dopo aver collaborato con la societ\u00e0 tedesca Leonhard Tietz per introdurre in Italia il magazzino a prezzo unico, la Rinascente si fonde con la UPIM in una sola azienda. Questa ha come nuovo socio il grande magazzino di Zurigo Jelmoli e comprende 5 filiali de la Rinascente e 25 magazzini UPIM in tutta Italia.\nNel 1937 viene installata la scala mobile nel palazzo della Rinascente di Roma in Largo Chigi, la prima in Italia in un'azienda commerciale. Sono gli anni in cui si magnifica e si lancia il prodotto italiano, si esaltano le materie sintetiche ed entrano in scena il raion, il cafioc e la lana artificiale. La Rinascente promuove delle campagne per valorizzare la diffusione dei prodotti dell'industria italiana e con la distribuzione crea un vivo contatto con il consumatore, interpretando cos\u00ec i bisogni del pubblico.\nScomparso Senatore Borletti nel 1939, Umberto Brustio viene eletto presidente. Nel 1942, nel venticinquesimo anniversario della sua fondazione, la societ\u00e0 conta 5 punti vendita Rinascente e 52 magazzini UPIM.\nGli anni della guerra.\nLa seconda guerra mondiale provoca gravissimi danni all'azienda: vengono distrutte le filiali di Genova e Cagliari, il negozio di piazza del Duomo viene praticamente raso al suolo; risultano ancora parzialmente operativi solo un punto vendita Rinascente a Roma e 37 magazzini UPIM. Per non interrompere le vendite, il Comune di Milano concede in affitto alla Rinascente tre ampi saloni nel Palazzo della Ragione di via Mercanti.\nIl dopoguerra e gli anni '50.\nFinita la guerra, la ripresa \u00e8 rapida e vigorosa: tra il 1945 e il 1946 vengono ricostruiti 19 negozi UPIM, la Rinascente di Cagliari, la sede della societ\u00e0 a Milano in Via Carducci e i depositi.\nIl 4 dicembre 1950, a Milano, avviene la riapertura del punto vendita di piazza del Duomo. La progettazione architettonica dell'esterno del palazzo \u00e8 opera di Ferdinando Reggiori. Carlo Pagani progetta le vetrine, gli ingressi, l'architettura degli interni e l'arredamento. Moderne scale mobili collegano i diversi piani dell'edificio. Max Huber disegna il nuovo logo. Albe Steiner diviene responsabile degli allestimenti esterni e interni e della grafica pubblicitaria fino al 1955.\nQuesti sono anni di grande fermento, in cui la Rinascente vende per prima prodotti dotati di carica modernizzatrice, provenienti soprattutto dagli Stati Uniti, e si fa promotrice di una serie di attivit\u00e0 culturali che la trasformano in una vera e propria finestra sul mondo. Ne sono un esempio le \"Manifestazioni-Paese\" dedicate alla Spagna nel 1955, al Giappone nel 1956, al Regno Unito nel 1957, agli Stati Uniti nel 1958, all'India e alla Thailandia nel 1959, al Messico nel 1960 e agli indios nel 1964.\nNel 1955 viene inaugurato il nuovo Circolo della Rinascente con sede a Milano in Via Durini e nasce l'ufficio pubbliche relazioni, mentre nel 1957 apre l'ufficio ricerche di mercato.\nLora Lamm \u00e8 responsabile della grafica pubblicitaria. Amneris Latis \u00e8 direttore artistico per l'ufficio pubblicit\u00e0.\nNel 1957 Umberto Brustio, dopo quasi quarant'anni abbandona il vertice aziendale, assumendo la carica di presidente onorario. Aldo Borletti, figlio di Senatore Borletti, viene eletto presidente della societ\u00e0 e con Cesare e Giorgio Brustio ricopre anche la carica di direttore generale. All'interno del top management la figura di maggior rilievo \u00e8 Cesare Brustio, direttore generale e vicepresidente.\nIl premio Compasso d'oro.\nNel 1954 La Rinascente istituisce il premio Compasso d'oro, nato da un'idea di Gio Ponti e Alberto Rosselli. Il riconoscimento \u00e8 rivolto ai migliori risultati della produzione industriale e ai designer che nella creazione di oggetti del quotidiano sanno unire estetica e funzionalit\u00e0. Il marchio del premio \u00e8 ideato da Albe Steiner che ne suggerisce l'idea a partire da un suo personale strumento di lavoro, mentre a Rosselli e a Marco Zanuso spetta il compito di disegnare il vero compasso oggetto del premio. Nel 1959 la Rinascente cede l'organizzazione del Premio ad ADI, l'Associazione per il disegno industriale nata nel 1956.\nLa crescita degli anni '60.\nNel 1960 sul modello del primo supermercato in Italia, aperto il 27 novembre 1957 a Milano in Viale Regina Giovanna, all'attivit\u00e0 de la Rinascente-Upim si affianca quella dei supermercati Sma. Si tratta dell'esempio pi\u00f9 moderno e progredito di distribuzione e vendita al dettaglio di generi alimentari. \u00c8 l'anno del boom economico e la Rinascente a Milano, nel periodo natalizio, a seguito dell'affollamento del pubblico \u00e8 costretta a sbarrare gli ingressi.\nNel 1960 apre inoltre la Rinascente di Roma Piazza Fiume, progettata da Franco Albini e Franca Helg: si estende su 7 piani collegati tra loro da ascensori, scale mobili e dalla famosa scala elicoidale di Albini. 50 reparti di vendita presentano tutti i temi di assortimento gi\u00e0 caratteristici della sede di Milano. La Rinascente diviene cos\u00ec il pi\u00f9 completo centro per lo shopping a Roma.\nil 5 dicembre 1960 apre a Genova nel quartiere di Piccapietra il nuovo magazzino che si estende su sei piani di vendita.\nNel 1963 Pierre Cardin, celebre stilista francese, firma un contratto con la Rinascente per la produzione di una sua linea d'abbigliamento a prezzi moderati, dichiarando che la moda deve essere accessibile a tutti, democratica e al passo con i tempi.\nAdriana Botti Monti diviene direttore artistico per l'ufficio pubblicit\u00e0. La sua carriera sar\u00e0 punteggiata dalla vittoria di numerosi premi e riconoscimenti professionali.\nL'acquisizione da parte di FIAT.\nNel 1967 alla scomparsa di Aldo Borletti, il nuovo presidente del gruppo \u00e8 Senatore Borletti (figlio di un fratello del fondatore); Cesare Brustio ricopre la carica di amministratore delegato. Nel 1969 la famiglia Borletti, cede le proprie quote a IFI e Mediobanca, gi\u00e0 azionisti dal 1965, quando Jelmoli usc\u00ec dalla societ\u00e0. Nel 1970 l'ambasciatore Guido Colonna di Paliano \u00e8 il nuovo presidente della societ\u00e0. Il gruppo conta 5 negozi la Rinascente, 150 grandi magazzini UPIM e 54 supermercati Sma.\nNel 1972 apre a Brescia la Rinascente-Citt\u00e0 Mercato, il primo ipermercato destinato alla vendita di merci a prezzi vantaggiosi. Obiettivo dei nuovi dirigenti della societ\u00e0 \u00e8 di superare la contrapposizione fra grande distribuzione e commercio tradizionale. Il punto vendita di piazza del Duomo viene rinnovato e la nuova struttura della Rinascente \u00e8 razionale e in linea con i tempi. Nel 1973 inaugura il nuovo negozio la Rinascente di Torino. Il 25 aprile 1972 scompare Umberto Brustio; il 23 marzo 1973, Senatore Borletti diviene vicepresidente della societ\u00e0.\nNel 1977 il gruppo acquisisce una delle pi\u00f9 grandi aziende di distribuzione statunitense, la J.C. Penney, presente in Lombardia con quattro punti vendita. La Rinascente punta a risollevare le proprie sorti, forte dell'esperienza nella rete distributiva e dell'organizzazione moderna e di successo dell'azienda: nel primo semestre l'incremento delle vendite \u00e8 pari al 20,7%.\nNel 1983, il gruppo apre a Venaria Reale, citt\u00e0 alle porte di Torino, il primo Bricocenter, supermercato per il fai da te. Due anni dopo conclude la trattativa per l'acquisizione della Croff Nuova Spa, societ\u00e0 specializzata nella distribuzione di prodotti per la casa.\nNel 1997 la propriet\u00e0 FIAT stipula un accordo finanziario e tecnico con Auchan, in seguito al quale comincia un processo di riconversione dei 23 Citt\u00e0 Mercato e dei 2 Joyland in Auchan. Il gruppo chiude con un aumento del giro d'affari e sviluppa nuove strategie per raggiungere l'obiettivo che prevede il potenziamento del settore alimentare con l'apertura di 40 ipermercati entro il 2002.\nRinascente diventa una societ\u00e0 per azioni.\nIn seguito a uno scorporo del gruppo, precedentemente quotato in forma ordinaria, privilegiata e di risparmio, avvenuto nel 2005, i grandi magazzini La Rinascente vengono rilevati da un gruppo di investitori (20% Pirelli Real Estate, 46% Investitori associati, 30% Deutsche Bank Real Estate, 4% famiglia Borletti): nasce La Rinascente S.p.A. Il management team della Rinascente \u00e8 guidato da Vittorio Radice.\nComincia cos\u00ec un importante periodo di cambiamento con l'obiettivo di riposizionare il brand verso l'alto e di accrescerne il valore, attraverso la ristrutturazione di tutti i negozi e l'upgrade dell'offerta commerciale.\nLa completa ristrutturazione del punto vendita di piazza del Duomo vede l'apertura nel 2007 di una \"food hall\" cosmopolita e nel 2009 del Design Supermarket, un piano interamente dedicato al design con pi\u00f9 di 200 marchi.\nAnni 2010: l'acquisizione da parte di Central Retail Corporation.\nA maggio 2011 la societ\u00e0 thailandese Central Group rileva la propriet\u00e0 de la Rinascente. Sudhitham Chirathivat diviene presidente e Tos Chirathivat direttore dell'azienda: quest'ultimo annuncia in una conferenza stampa di voler rendere il marchio la Rinascente noto a livello globale e conosciuto in tutta l'Asia. L'anno successivo, Alberto Baldan direttore generale dal 2007, diventa amministratore delegato. Vittorio Radice assume il ruolo di vicepresidente de la Rinascente, unitamente all'incarico dello sviluppo internazionale dei \"luxury department store\" del gruppo.\nNel 2013 Central Group rileva il \"department store\" Illum di Copenaghen e nel 2015, ottiene la quota di maggioranza del gruppo Kadewe, ottenendo gli store KaDeWe di Berlino, l'Oberpollinger di Monaco di Baviera e l'Alsterhaus di Amburgo.\nIl 26 maggio 2016 la Rinascente di Milano viene premiata a Zurigo, durante la cerimonia per il Global Department Store Summit 2016, come miglior \"department store\" al mondo.\nNel 2017 Pierluigi Cocchini, direttore centrale delle vendite dal 2008, viene nominato amministratore delegato. A ottobre 2017 Rinascente inaugura il secondo grande magazzino a Roma in Via del Tritone, in un palazzo di otto piani completamente ristrutturato, ma caratterizzato dalla possibilit\u00e0 di visitare il sito archeologico primo piano interrato, che riporta alla luce i resti dell\u2019Acquedotto Vergine inaugurato nel 19 a.C.. Lo store incorpora e avvolge anche un piccolo edificio dei primi del '900 denominato il \"Palazzetto\". L'ultimo piano ospita una \"food hall\".\nNel 2018 la dirigenza determina che non sia pi\u00f9 strategico investire nella citt\u00e0 di Genova, e pertanto, dopo 60 anni, viene chiuso il negozio mentre, ad inizio 2019, cessa l'attivit\u00e0 anche il negozio di Padova.\nMarchio.\nLa mostra per il centenario.\nNel 2017, in occasione dei 100 anni del nome ideato da Gabriele D'Annunzio, la Rinascente allestisce una mostra a Palazzo Reale a Milano.\nIl rinnovo del logo.\nA settembre 2017 Rinascente presenta il suo nuovo logo, scritto tutto maiuscolo e senza l'articolo. La grafica \u00e8 di North Design, lo studio inglese specializzato in \"visual identity\", e ha uno stile fresco e contemporaneo, in linea con l'immagine della Collezione di Negozi.\nRinascente inaugura il suo secondo Flagship Store.\nIn pieno centro storico, a pochi passi dalla Fontana di Trevi e piazza di Spagna, il 12 ottobre 2017 Rinascente inaugura il suo secondo flagship store. Quasi 150 anni dopo l\u2019apertura del primo flagship di Milano ed esattamente 100 anni dopo la nascita del nome ideato da Gabriele D\u2019Annunzio nel 1917, su commissione del nuovo proprietario Senatore Borletti. Il palazzo su via del Tritone, che si articola su otto piani, \u00e8 stato oggetto negli ultimi 11 anni di un complesso lavoro di ristrutturazione, che ha richiesto un investimento di 250 milioni di euro. \nIl palazzo presenta diversi gioielli architettonici, come l\u2019Acquedotto Vergine (al piano -1) inaugurato da Augusto nel 19 a.C.. Lo store incorpora inoltre un piccolo edificio dei primi del \u2018900, il cosiddetto \u201cPalazzetto\u201d, un vero e proprio palazzo nel palazzo, che su diversi piani diventa parte integrante dell\u2019architettura espositiva.\nAltro elemento architettonico distintivo \u00e8 il cavedio, che attraversa in altezza tutti i piani consentendo alla luce di diffondersi e illuminando l\u2019ambiente. Le terrazze al 6 piano, poi, completano la food hall, regalando una vista panoramica sulla citt\u00e0.\nIl remake del palazzo \u00e8 stato affidato a grandi nomi dell\u2019architettura e del design, alcuni dei quali avevano gi\u00e0 lavorato alla ristrutturazione del flagship di Milano e di altri negozi della Collezione. La nuova Rinascente di Roma rappresenta, sin dalla nuova facciata dall\u2019estetica essenziale realizzata dal progetto di Vincent Van Duysen, un edificio in perfetto equilibrio tra antico e moderno. \nIl piano -1, nato dal genio degli architetti Claudio Silvestrin e Giuliana Salmaso, presenta, oltre il sito archeologico dell\u2019Aqua Virgo, anche diverse aree - come il settore di Design Supermarket, il Tax Free Lounge, i negozi perimetrali e l\u2019Ufficio Clienti - ognuna con connotazioni estetiche ben precise. Il ground floor, che espone i marchi pi\u00f9 prestigiosi della gioielleria, dell\u2019orologeria e degli accessori luxury e sunglasses, nasce dal progetto del designer Vincent Van Duysen, ideatore anche del primo piano del palazzo, dedicato al settore della profumeria e dell\u2019intimo femminile. Il secondo piano \u00e8 invece stato progettato dall\u2019Universal Design Studio per ospitare tutte le componenti della moda uomo, includendo una shoe area - ospitata nel \u201cPalazzetto\u201d - e una zona dedicata agli accessori must have. Il terzo piano - firmato da RetailDesign di Paolo Lucchetta - oltre ad includere una sneakers area, presenta lungo il perimetro una suddivisione in rooms, che ospitano le collezioni del formale uomo, mentre nella parte centrale \u00e8 articolato in lofts, dedicati alla dimensione uomo smart casual. Al quarto piano sono esposte le collezioni degli high-end designer della moda donna e del luxury ready to wear, mentre all\u2019interno del \u201cPalazzetto\u201d si pu\u00f2 ammirare un\u2019ampia selezione di calzature di lusso. CLS Architetti ha invece curato la realizzazione del quinto piano, che presenta una selezione di brand italiani ed internazionali adatti ad un fashion pi\u00f9 fresco e quotidiano. Il sesto e il settimo piano, ideati da Lifschutz Davidson Sandilands, ospitano la food hall con le sue terrazze panoramiche e un\u2019ampia scelta gastronomica tra ristoranti, caff\u00e8, food market e lounge bar. \nIl flagship di Roma Tritone ha anche ospitato eventi mondani significativi, sin dalla sua apertura del 12 ottobre 2017, celebrata con live performance di talenti della musica e dello spettacolo, concerti sinfonici, dj set, degustazioni gastronomiche e vetrine iperrealistiche. \nPer la sua inaugurazione, tenutasi il 30 novembre 2017, lo store ha invece ospitato un evento firmato dal regista Paolo Sorrentino, denominato \u201cSeconda pelle\u201d. Il regista premio Oscar ha inoltre firmato nel 2018 un cortometraggio per Rinascente, intitolato \u201cPiccole avventure romane\u201d, ambientato per le strade di una Roma deserta e notturna e negli spazi dello store Rinascente di via del Tritone.\nRinnovo di Torino.\nIl mini flagship Rinascente in via Lagrange a Torino - dopo un anno e mezzo di lavori di ampliamento e rinnovamento - \u00e8 stato inaugurato nell\u2019ottobre 2019. La superficie commerciale \u00e8 passata da 4.300 mq a pi\u00f9 di 7.500 mq, lo spazio dedicato al fashion, al beauty, al design e al food \u00e8 stato dunque raddoppiato e l\u2019offerta commerciale si \u00e8 arricchita con nuovi marchi d\u2019eccellenza italiani e internazionali. L\u2019investimento complessivo del progetto \u00e8 stato di 80 milioni di euro. \nIl palazzo Rinascente si articola su 5 piani (dal -1 al quarto), progettati da grandi architetti come Paolo Lucchetta (ideatore del 1\u00ba e del 2\u00ba piano), Fabio Fantolino (disegnatore del piano -1 e del 3\u00b0) e David Lopez &amp; Fanny Bauer Grung per il 4\u00ba piano. Il designer Gianmatteo Romegialli, oltre ad aver dato forma e direzione all\u2019intero progetto di rinnovamento, si \u00e8 occupato del piano terra e della facciata, che ha rappresentato una vera e propria sfida: creare una nuova facciata che rispettasse il contesto architettonico, ma che fosse allo stesso tempo moderna e funzionale. La nuova facciata presenta un rivestimento in marmo travertino classico, un materiale nobile che rimanda ai palazzi circostanti, arricchito con inserti in alluminio verniciati di color ottone, mentre per gli ingressi e per le vetrine \u00e8 stato scelto il vetro. Essa presenta inoltre una tripartitura ad arco rovescio e una riconfigurazione del sottoportico in ingresso, elementi che generano una simmetria perfetta con i palazzi contigui.\nRinnovo di Firenze.\nIl palazzo di Rinascente Firenze, con sede in piazza della Repubblica, misura un totale di 3.300 mq, distribuiti lungo sette piani, oggetto di un importante lavoro di ristrutturazione e rinnovamento iniziato nel settembre 2018, per il quale sono stati investiti circa 25 milioni di euro. Gli architetti e i designer coinvolti hanno dato luogo ad un progetto finale di grande valore artistico: il 5\u00ba piano e la terrazza, insieme al 4\u00ba, 3\u00ba e 2\u00ba piano, portano la firma di Caruso Torricella Architetti, mentre il 1\u00ba piano e il ground floor sono firmati Marco Costanzi Architects.\nRinascente Milano Piazza Duomo.\nIl punto vendita di Milano piazza Duomo vanta pi\u00f9 di 150 anni di storia nel panorama commerciale internazionale e mondiale. Ogni anno lo store presenta al suo pubblico innumerevoli iniziative e novit\u00e0, anche in occasioni di festivit\u00e0 laiche e religiose. Degne di nota sono infatti le sue vetrine allestite in occasione del Natale 2019 con le autentiche creazioni presepiali dei maestri artigiani di San Gregorio Armeno, con partner d\u2019eccezione come Bottega Ferrigno di Giovanni e Monica Giudice, Di Virgilio 1830 e Marco Ferrigno 1836. Lo store ha inoltre presentato nell\u2019autunno 2020 il rinnovo e il lancio del 4\u00ba e del 5\u00ba piano, interamente dedicati - insieme alla shoe area del 3\u00ba piano - alla dimensione donna.\nLancio Shop Online.\nL\u201911 giugno 2020 Rinascente lancia il suo store on line, un progetto che ha visto l\u2019investimento di 20 milioni di euro in tre anni. "}
{"id": "1454900", "revid": "439868", "url": "https://it.wikipedia.org/wiki?curid=1454900", "title": "Chiesa di San Marcello", "text": ""}
{"id": "1454909", "revid": "599013", "url": "https://it.wikipedia.org/wiki?curid=1454909", "title": "Chiesa di San Marcello (Anversa degli Abruzzi)", "text": "La chiesa di San Marcello \u00e8 sita in via Duca degli Abruzzi ad Anversa degli Abruzzi in provincia dell'Aquila. \u00c8 dedicata a papa Marcello I, santo patrono del paese.\nStoria.\nLa chiesa, dell'XI secolo, fu ampliata durante il feudo del conte Nicol\u00f2 da Procida che fece apporre il proprio stemma sul portale.\nNel 1902 \u00e8 stata dichiarata monumento nazionale.\nStruttura.\nLa facciata \u00e8 romanica. Il portale \u00e8 in stile tardo gotico intarsiato vivacemente con vari elementi nella cui lunetta a sesto acuto vi \u00e8 un trilobo d'influenza borgognona del 1472 raffigurante la \"Madonna con Bambino fra san Marcello e san Vincenzo martire\". Di pregevole fattura sono i battenti in legno di castagno, opera di Nicola da Sulmona (1468).\nLe pareti interne presentavano numerosi affreschi, come testimoniato dai recenti ritrovamenti delle estese tracce dipinte nella parte alta della parete di fondo. Sul lato destro dopo l'ingresso sono stati rinvenuti due affreschi raffiguranti \"Santa Caterina d'Alessandria\" e \"Sant'Antonio\". Altri brandelli di affreschi si trovano in una parete della scalinata del campanile, ma versano in cattivo stato."}
{"id": "1454917", "revid": "486946", "url": "https://it.wikipedia.org/wiki?curid=1454917", "title": "Atalodoris pusilla", "text": ""}
{"id": "1454920", "revid": "2056951", "url": "https://it.wikipedia.org/wiki?curid=1454920", "title": "Nelle istituzioni", "text": "Nelle istituzioni \u00e8 l'editto con il quale papa Pio IX stabil\u00ec la creazione di organi deliberativi in rappresentanza della volont\u00e0 politica dei propri sudditi. Fu emanato il 14 marzo 1848. Nella stessa data il pontefice eman\u00f2 un altro editto, \"Romani e quanti\".\nContenuto.\nArgomento del pontefice \u00e8 quali siano le istituzioni oggi pi\u00f9 adeguate per governare i popoli.\nLo Stato della Chiesa ha istituzioni plurisecolari. Nel tempo le istituzioni si sono adeguate ai cambiamenti sociali.\nOggi lo Stato pontificio, primo in Italia, ha introdotto organi consultivi. Gli stati confinanti si sono spinti pi\u00f9 in l\u00e0 ed hanno istituito organi deliberativi. Che cosa conviene fare? Appare giusto che le leggi siano fatte da rappresentanti del popolo.\nEcco quindi che verranno istituiti due consigli legislativi. Il pontefice manterr\u00e0 il diritto di \"sanzionare\" (approvare) e promulgare tutte le leggi; inoltre riserver\u00e0 a s\u00e9 la prerogativa di decidere in materia di religione e di morale.\nAllegato all'editto \u00e8 il testo della Carta costituzionale dello Stato Pontificio, denominata \"Statuto fondamentale pel governo temporale degli stati di Santa Chiesa\"."}
{"id": "1454921", "revid": "486946", "url": "https://it.wikipedia.org/wiki?curid=1454921", "title": "Doris pusilla", "text": ""}
{"id": "1454925", "revid": "767487", "url": "https://it.wikipedia.org/wiki?curid=1454925", "title": "Africa Express", "text": "Africa Express \u00e8 un film del 1975 diretto da Michele Lupo.\nTrama.\nJohn Baxter si trova in Africa insieme al suo amico scimpanz\u00e9 con l'intento di arricchirsi e realizzare il suo sogno: aprire una stazione di servizio a Detroit. L'incontro con Madeleine, una donna misteriosa, cambia radicalmente i suoi piani.\nSequel.\nIl film ha avuto un sequel, intitolato \"Safari Express\", girato l'anno successivo, nel 1976, sempre interpretato da Giuliano Gemma, Ursula Andress e Jack Palance."}
{"id": "1454932", "revid": "869733", "url": "https://it.wikipedia.org/wiki?curid=1454932", "title": "Agena (informatica)", "text": "Agena \u00e8 una famiglia di processori prodotti da AMD e basati sull'architettura K10 (nome in codice \"stars core\").\nSono le prime CPU quad core native e sono commercializzate con il nome di AMD Phenom X4 a partire dal 19 novembre 2007. Fanno parte della piattaforma \"Spider\" presentata da AMD nello stesso giorno.\nNel novembre 2007 AMD ha in commercio solo i seguenti modelli basati sullo step produttivo B2:\nSono compatibili con il nuovo Socket AM2+ e con molte delle schede madri con Socket AM2 (sebbene si debba rinunciare ad alcune delle caratteristiche come il BUS HT 3.0 fino a 3.6\u00a0GHz).\n\u00c8 prevista anche la commercializzazione del Phenom GP-9700 a 2.4\u00a0GHz per gennaio 2008 (sempre basato sullo step B2) mentre per marzo 2008 sono previsti ulteriori modelli basati sul core AGENA step B3 fino a 2.6\u00a0GHz e modelli Phenom FX fino a 2.8\u00a0GHz/3.0\u00a0GHz anche per piattaforme dual cpu (8 core totali).\nCuriosit\u00e0.\nL'iniziale commercializzazione delle CPU AMD Phenom basate sul core AGENA era prevista prima per l'inizio del 2007 e poi per l'estate 2007, ma a causa di problemi AMD ha dovuto rimandare la commercializzazione al 19 novembre 2007.\nNonostante questo ritardo sembra che, da stessa ammissione AMD, le CPU Phenom step B2 siano afflitte comunque da un bug che si presenta con frequenze pari o superiori a 2.4\u00a0GHz quando tutti i core sono funzionanti al 100% e si utilizzano dei set di istruzioni contemporaneamente che causa un crash del PC. Questa \u00e8 stata anche la causa del rinvio del modello GP-9700 a 2.4\u00a0GHz a gennaio 2008 (inizialmente previsto per dicembre 2007). Questo bug sembra comunque che sia ripetibile solo in laboratorio (e quindi non in un uso normale del PC) e non influenzi le prestazioni generali della CPU."}
{"id": "1454933", "revid": "12418234", "url": "https://it.wikipedia.org/wiki?curid=1454933", "title": "Ufficiale della Legion d'onore", "text": ""}
{"id": "1454935", "revid": "2074952", "url": "https://it.wikipedia.org/wiki?curid=1454935", "title": "Franz Conrad von H\u00f6tzendorf", "text": "Fu il capo di stato maggiore dell'esercito austroungarico, consigliere di Francesco Ferdinando d'Asburgo-Este ed acceso sostenitore della guerra contro la Serbia e dell'alleanza con la Germania. Noto per la sanguinosa repressione negli scioperi triestini del 1902 e per la forte ostilit\u00e0 nei confronti degli italiani, che considerava la causa della decadenza dell'Impero austro-ungarico, nel 1916 fu lo stratega dell'offensiva di primavera sugli altopiani vicentini, poi arenatasi a seguito dell'offensiva Brusilov.\nBiografia.\nI primi anni e l'inizio della carriera.\nFranz Conrad von H\u00f6tzendorf nacque l'11 novembre 1852 a Penzing, piccolo villaggio divenuto poi un sobborgo di Vienna. Suo nonno era stato creato barone (in tedesco \"Freiherr\") nel 1810, scegliendo come predicato nobiliare il cognome della moglie, originaria del Palatinato, appunto \"von H\u00f6tzendorf\". Il padre, originario del sud della Moravia, era un colonnello degli ussari in pensione ed aveva partecipato alle guerre napoleoniche. La madre, invece, era figlia di un noto pittore viennese.\nNel 1863, all'et\u00e0 di undici anni, Franz Conrad von H\u00f6tzendorf entr\u00f2 all'accademia militare di Hainburg an der Donau, per poi passare nel 1867 all'accademia militare \"Marie-Th\u00e9r\u00e8se\" di Wiener Neustadt. Il 28 agosto 1871 fu promosso al grado di tenente, per proseguire una rapida e brillante carriera nell'11\u00ba battaglione di cacciatori, dal quale usc\u00ec dopo tre anni di servizio per frequentare la \"Kriegsschule\" di Vienna. Dopo aver completato gli studi alla scuola di guerra con \"risultati eccellenti\" venne annesso allo stato maggior generale nel 1876. Nel 1878 prese parte all'occupazione della Bosnia ed alla repressione delle rivolte nella Dalmazia meridionale nel 1882, campagne nelle quali si distinse con successo.\nDal 1888 venne impiegato come istruttore di tattica alla \"Kriegsschule\", incarico che mantenne sino al 1892 e che gli diede la possibilit\u00e0 di concentrarsi anche sulla letteratura militare. Nel 1886 Conrad spos\u00f2 Wilhelmine le Beau, con la quale ebbe quattro figli, e nel 1893 venne nominato colonnello e posto al comando di un reggimento di fanteria di stanza a Troppau. In questi anni matur\u00f2 la concezione tattica nel ritenere l'attacco superiore alla difesa, in quanto attraverso la concentrazione delle forze nei punti decisivi verso il nemico poteva essere vantaggioso il ruolo di ogni singolo uomo per la vittoria finale, concetti che gli torneranno particolarmente utili durante la grande guerra.\nNel 1899 divenne comandante della 55\u00aa Brigata di fanteria a Trieste e nel 1901, per i meriti acquisiti, venne promosso generale di divisione. Nel 1902, in seguito agli scioperi generali indetti nella citt\u00e0 di Trieste, fu tra i protagonisti della violenta repressione, proclamando la legge marziale dura dal 14 febbraio fino al mese di aprile dello stesso anno e l'intervento militare, che fu causa fra la popolazione di decine di morti, diversi centinaia di feriti oltre ad innumerevoli arresti.\nNel 1903 passa al comando dell'8\u00aa Divisione di fanteria di Bolzano. Ricco d'immaginazione, diligente, scrupoloso e fervido lavoratore, von H\u00f6tzendorf si distingueva dagli altri ufficiali suoi contemporanei ed attir\u00f2 l'attenzione dell'arciduca Francesco Ferdinando d'Austria, erede al trono austro-ungarico. Gli sforzi incessanti di Conrad per il rafforzamento ed il riammodernamento dell'esercito austro-ungarico corrispondevano perfettamente alla visione dell'arciduca, che influenz\u00f2 l'imperatore Francesco Giuseppe a nominare Conrad il 18 novembre 1906 al posto di capo dello stato maggiore delle intere forze armate austro-ungariche. Nel 1918 il suo titolo nobiliare venne elevato da quello di barone (in tedesco \"Freiherr\") a quello di conte (\"Graf\").\nLa strage di piazza della Borsa a Trieste.\nNel 1902, in seguito agli scioperi generali indetti nella citt\u00e0 di Trieste, fu tra i protagonisti della violenta repressione: durante una pacifica manifestazione in Piazza della Borsa diede ordine ai suoi soldati di caricare la folla con le baionette, concludendo l'azione con varie scariche di fucile ad altezza d'uomo; quattordici persone rimasero uccise nell'azione ed oltre 200 ferite.\nCapo di stato maggiore.\nCon la nomina a capo di stato maggiore dell'Imperial regio esercito austro-ungarico, von H\u00f6tzendorf divenne promotore di varie riforme all'interno dell'esercito, nell'ottica del suo ammodernamento e di un'ulteriore sviluppo del potenziale bellico dell'impero. D'altro canto, come molti altri ufficiali austro-ungarici della sua generazione, egli aveva scarsa esperienza di combattimento sul campo, ma aveva compiuto studi approfonditi di teoria e tattica, dando alle stampe anche svariate opere d'argomento.\nConsapevole della difficile situazione politica e strategica dell'impero, tent\u00f2 di evitare al suo Paese una guerra su pi\u00f9 fronti, pianificando delle offensive preventive: gi\u00e0 nel 1908 propose all'imperatore Francesco Giuseppe di assalire l'Italia - alla quale l'Impero austro-ungarico era legato sin dal 1882 dalla Triplice alleanza mentre buona parte dell'esercito italiano era impegnato a prestare soccorso ai terremotati calabresi e siciliani durante il terremoto di Messina e Reggio Calabria. Nel 1911 ripropose una guerra preventiva contro l'Italia, impegnata in Libia, e in seguito contro la Serbia. Secondo lo storico Hew Strachan\nTuttavia, l'imperatore Francesco Giuseppe ed il ministro degli esteri von Aehrenthal si opposero sempre a tali disegni. Falliti questi piani, tent\u00f2 di spingere l'imperatore a cedere alcuni territori di confine all'Italia, in cambio della neutralit\u00e0. Per allontanarlo dai disegni della politica, ma pur riconoscendo il suo valore come militare e stratega, Francesco Giuseppe decise di seguire il consiglio di von Aehrenthal, privando von H\u00f6tzendorf del titolo di capo dello stato maggiore generale nel 1911, sostituito da Blasius von Schemua, nominandolo al ruolo di ispettore d'esercito. Dopo le dimissioni del ministro degli esteri e con l'aggravarsi della situazione internazionale, nel 1912 l'imperatore decise di nominare nuovamente von H\u00f6tzendorf capo di stato maggiore generale dell'esercito.\nLa prima guerra mondiale.\nConrad gi\u00e0 in passato aveva proposto, irrealisticamente, piani offensivi grandiosi, senza tener conto delle difficolt\u00e0 del terreno e del clima e spesso sottovalutando le potenzialit\u00e0 del nemico; questo fu il caso, ad esempio, dell'esercito serbo, che si dimostr\u00f2 assai pi\u00f9 resistente di quello che aveva previsto. Conrad, d'altronde, era stato uno dei principali sostenitori della guerra contro la Serbia, in risposta all'assassinio dell'arciduca Francesco Ferdinando a Sarajevo. Egli dimostr\u00f2 i suoi errori gi\u00e0 durante il primo anno di guerra e anche in seguito, in particolare durante la poderosa offensiva lanciata dall'esercito russo nella primavera del 1916, che caus\u00f2 pesantissime perdite agli eserciti degli imperi centrali.\nInoltre, i suoi attacchi contro l'esercito italiano risultarono perlopi\u00f9 inefficaci e produssero degli enormi costi in termini di perdite umane all'esercito imperial-regio. Quello che doveva essere il suo capolavoro strategico, la S\u00fcdtiroloffensive contro gli italiani lanciata nel 1916, si dimostr\u00f2 invece, in gran parte, un fallimento: questo il giudizio del generale tedesco Hans von Seeckt sull'operato di Conrad:\nLe forze militari austro-ungariche sotto il comando di Conrad von H\u00f6tzendorf persero quasi 1,5 milioni di uomini, e non furono pi\u00f9 in grado di attaccare senza gli aiuti tedeschi. La maggior parte delle vittorie dell'Impero austro-ungarico si dovettero, in seguito, soprattutto all'apporto dell'esercito tedesco, dal quale l'esercito imperiale divenne sempre pi\u00f9 dipendente. D'altro canto, vari storici lo considerano, ancora oggi, un modello di raffinato stratega, inoltre, secondo alcuni, \u00abil suo nome \u00e8 ancora oggi notissimo presso le popolazioni austriache, venendo spesso associato a quello di altri celebri condottieri\u00bb.\nCon la morte di Francesco Giuseppe e l'ascesa al trono del nuovo imperatore Carlo I, la posizione di Conrad si fece sempre pi\u00f9 delicata. I nuovi indirizzi politici e strategici dell'imperatore si scontravano infatti con l'intransigenza bellicista del vecchio capo di stato maggiore, tuttavia, nei mesi successivi, Conrad fu promosso al grado di feldmaresciallo, diventando uno dei soli tre personaggi dell'Impero austro-ungarico a ricoprire tale grado in quel periodo.\nIl 1\u00ba marzo 1917 Conrad fu destituito dall'incarico di capo di stato maggiore da parte dell'imperatore Carlo I, che lo sostitu\u00ec col generale Arthur Arz von Straussenburg, un uomo di basso profilo pi\u00f9 adeguato al ruolo di ubbidiente subalterno ricercato dall'imperatore.\nAlla base della sostituzione, oltre alle forti divergenze in ambito politico e militare, secondo alcuni storici vi sarebbero anche state motivazioni di natura, per cos\u00ec dire, morale: il nuovo imperatore, infatti, era un fervente cattolico, mentre Conrad, sostanzialmente materialista ed ateo, poteva definirsi un sostenitore del darwinismo sociale. In seguito, Conrad fu nominato comandante dell'Armata del Trentino. Dopo la battaglia del solstizio venne collocato a riposo.\nGli ultimi anni.\nDopo la disfatta nella offensiva austriaca del Grappa e del Piave nel giugno 1918, il 14 luglio 1918 Conrad venne richiamato dal fronte di comando a Eckartsau per ordine dell'imperatore, che, per ricompensarlo comunque dei suoi sforzi ed a riconoscenza del suo alacre impegno per la guerra, gli propose il posto di colonnello delle guardie reali dell'imperatore e lo elev\u00f2 al rango nobiliare di conte. Caduto in una profonda depressione, per\u00f2, von H\u00f6tzendorf si sentiva fuoriluogo e decise di declinare l'offerta.\nConrad inoltre ebbe in quegli anni profondi problemi anche sul piano personale, in quanto dopo la morte di sua moglie Wilhelmine, madre dei suoi quattro figli (Konrad, Erwin, Herbert e Egon), decise di risposarsi con Virginia von Reininghaus, gi\u00e0 madre di sei figli, che aveva corteggiato per otto anni.\nEgli accett\u00f2 il collasso della monarchia austriaca senza particolari emozioni, perch\u00e9 sentiva questo tracollo come gi\u00e0 preannunciato per la scarsa voglia di rinnovarsi che l'impero aveva ormai da anni. Conrad si spost\u00f2 a Innsbruck, ove si dedic\u00f2 allo studio della filosofia ed all'approfondimento delle religioni, oltre ad iniziare a scrivere alcune delle sue opere autobiografiche. Nel 1922 si trasfer\u00ec nuovamente a Vienna. Von H\u00f6tzendorf mor\u00ec il 25 agosto 1925 a Bad Mergentheim, nel W\u00fcrttemberg, in Germania, dove si ritirava abitualmente per dei trattamenti termali per lenire i dolori della sua tarda et\u00e0. La sua salma venne sepolta nel cimitero di Hietzing a Vienna.\nIl giorno delle sue esequie, il politico austriaco Otto Bauer espresse questo terribile giudizio sul feldmaresciallo Conrad:"}
{"id": "1454938", "revid": "599013", "url": "https://it.wikipedia.org/wiki?curid=1454938", "title": "Doris De Agostini", "text": "Nel suo palmar\u00e8s figurano otto vittorie in Coppa del Mondo, la Coppa del Mondo di discesa libera del 1983 e la medaglia di bronzo vinta ai Mondiali disputati a Garmisch-Partenkirchen nel 1978.\nBiografia.\nDiscesista pura, la De Agostini colse il suo primo risultato internazionale di rilievo vincendo, il 21 gennaio 1976, la gara di Coppa del Mondo disputata a Bad Gastein. Nella stessa stagione prese parte ai suoi primi Giochi olimpici invernali, , piazzandosi al 18\u00ba posto, mentre in quella successiva si classific\u00f2 3\u00aa nella classifica di specialit\u00e0 della Coppa Europa 1977. Ai Mondiali di Garmisch-Partenkirchen 1978 conquist\u00f2 la medaglia di bronzo nella gara vinta da Annemarie Moser-Pr\u00f6ll davanti a Irene Epple; due anni dopo ai XIII Giochi olimpici invernali di , sua ultima presenza olimpica, fu 17\u00aa.\nIn Coppa del Mondo, dopo essere fino ad allora salita soltanto sporadicamente sul podio, si impose ai vertici nella sua specialit\u00e0 a partire dalla stagione 1980-1981, quando ottenne sette podi con due vittorie e chiuse al 2\u00ba posto nella classifica della Coppa del Mondo di discesa libera, staccata di dieci punti dalla vincitrice Marie-Th\u00e9r\u00e8se Nadig. Identico piazzamento ottenne anche l'anno dopo, ma con un distacco ancora inferiore: soltanto tre punti infatti la separarono da Marie-C\u00e9cile Gros-Gaudenier, che si aggiudic\u00f2 la coppa di cristallo di specialit\u00e0; i podi della De Agostini quell'anno furono tre, con due vittorie. Sempre nel 1982 ai Mondiali di Schladming, sua ultima presenza iridata, fu 7\u00aa.\nNel corso della sua ultima stagione agonistica, 1982-1983, riusc\u00ec infine a vincere la Coppa del Mondo di specialit\u00e0 con 106 punti, nove in pi\u00f9 di Maria Walliser, anche grazie a quattro podi con tre vittorie (l'ultima il 29 gennaio a Les Diablerets); fu inoltre 10\u00aa nella classifica generale. Si ritir\u00f2 al termine di quella stessa stagione; il suo ultimo piazzamento in carriera fu il 5\u00ba posto ottenuto nella discesa libera di Coppa del Mondo disputata a Mont-Tremblant il 5 marzo.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nRiconoscimenti.\nMolto popolare tra i suoi compatrioti, nel 1983 fu insignita del titolo di \"Atleta svizzera dell'anno\"."}
{"id": "1454939", "revid": "767487", "url": "https://it.wikipedia.org/wiki?curid=1454939", "title": "Safari Express", "text": "Safari Express \u00e8 un film del 1976 diretto da Duccio Tessari ed interpretato da Giuliano Gemma, Ursula Andress, Jack Palance e Lorella De Luca.\nLa coppia Gemma-Andress era gi\u00e0 stata protagonista di \"Africa Express\", con medesima ambientazione, diretto l'anno prima da Michele Lupo.\nTrama.\nAfrica equatoriale, 1951: John Baxter, dipendente di un'agenzia africana di turismo, si imbatte in Miriam, una splendida donna che ha perso la memoria. Decide di aiutarla, ma si trova coinvolto in sparatorie e attentati: la donna \u00e8 infatti stata testimone di molte angherie compiute da un malvagio avventuriero olandese.\nCritica.\n\"Modesto film d'avventura che ricalca la formula del precedente \"Africa Express\", con gli stessi attori: storia d'amore, scazzottate, personaggi stereotipati, acrobazie, folclore.\" [Morandini]"}
{"id": "1454947", "revid": "461628", "url": "https://it.wikipedia.org/wiki?curid=1454947", "title": "Chiesa di Santa Maria ad Nives (Anversa degli Abruzzi)", "text": "La chiesa di Santa Maria ad Nives, da non confondere con la \"Chiesa di Santa Maria della Neve\" a Castrovalva, si trova un chilometro fuori da Anversa degli Abruzzi, nella valle del Sagittario, in provincia dell'Aquila.\nAdiacentemente si trovava l'annesso monastero. Restaurata per quello che era recuperabile, si trova all'ingresso del Parco delle Gole del Sagittario, in direzione di Cocullo, lungo via Vittorio Emanuele II.\nStoria.\nFu costruita presso il feudo Flaturno, presso l'attuale cimitero. \nAgli inizi del IX secolo fu possesso dei monaci benedettini originari del Volturno, da cui il nome di una vicina chiesa: Chiesa di San Vincenzo de Flaturno, oggi scomparsa, che trae il nome dall'abbazia di San Vincenzo al Volturno, il Monastero reggente del circondario.\nAllora venne chiamata \"Santa Maria de Flaturno\" e dipendeva come feudo della chiesa di Santa Maria Appinianico.\nNel XVI secolo fu donato ai frati domenicani dalla famiglia che tenne in feudo Anversa degli Abruzzi in quel periodo, vale a dire i Belprato.\nNel 1652 il papa Innocenzo X soppresse il convento che passo in gestione direttamente alla famiglia feudale di Anversa degli Abruzzi.\nLa chiesa perse cos\u00ec d'importanza e venne gradualmente abbandonata, fino a che oggi se ne possono ammirare solamente i ruderi.\nNegli anni a seguire il 1652 il monastero fu adibito dapprima come fienile, indi come lazzaretto nelle epidemie susseguitesi ad Anversa degli Abruzzi, in seguito, dopo la seconda guerra mondiale fu abbandonato anch'esso, dopo che nella guerra stessa fu usato verosimilmente come rifugio-bunker.\nArchitettura.\nLa chiesa, restaurata, \u00e8 conservata in due corpi: una piccola casetta di pietra a capanna, rimsuiglio del piccolo complesso monastico, e la pianta rettangolare della chiesa, la cui facciata e l'inizio delle due murature perimetrali sono perfettamente conservate. La facciata a capanna ha un semplice portale romanico con lunetta. L'interno possiede due colonne presso l'entrata che coronano il portale. I capitelli sono di ordine corinzio."}
{"id": "1454952", "revid": "29244", "url": "https://it.wikipedia.org/wiki?curid=1454952", "title": "Lamellidoris liturata", "text": ""}
{"id": "1454953", "revid": "29244", "url": "https://it.wikipedia.org/wiki?curid=1454953", "title": "Doris coronata", "text": ""}
{"id": "1454961", "revid": "729019", "url": "https://it.wikipedia.org/wiki?curid=1454961", "title": "Dermatomiosite", "text": "La dermatomiosite \u00e8 una connettivite sistemica a patogenesi autoimmune, considerata un sottotipo di polimiosite vista l'associazione di sintomi muscolari con sintomi cutanei.\nEpidemiologia.\nLa dermatomiosite colpisce prevalentemente il sesso femminile, sia i bambini, nei quali \u00e8 spesso benigna, sia gli adulti, nei quali pu\u00f2 associarsi a una patologia neoplastica (polmonare o gastrica nel sesso maschile, uterina o ovarica nel sesso femminile).\nSintomatologia.\nPrevede la presenza contemporanea di alterazioni muscolari e cutanee:\nAltre patologie associate alla dermatomiosite sono artralgie e artriti, calcinosi, lipodistrofia, disturbi gastrointestinali e polmonari.\nGli anticorpi pi\u00f9 comunemente associati a dermatomiosite sono gli anti-Jo1, gli anti-Mi2 e gli anti-MDA5.\nDiagnosi.\nSi ritiene sufficientemente probabile quando la clinica \u00e8 suggestiva, ma per gli accertamenti \u00e8 necessaria la biopsia muscolare. I muscoli affetti presentano infiammazione perivascolare del perimisio, composta di macrofagi e linfociti, e le fibre muscolari sono in buona parte atrofiche e necrotiche."}
{"id": "1454974", "revid": "62244", "url": "https://it.wikipedia.org/wiki?curid=1454974", "title": "Bambi (premio)", "text": "Il Bambi \u00e8 un premio dei media e della televisione assegnato annualmente dalla media company tedesca Hubert Burda Media. Viene assegnato alle \"persone con visioni e creativit\u00e0 che nell'anno ha particolarmente colpito ed entusiasmato il pubblico tedesco\".\nFu creato nel 1948 ed \u00e8 dunque il pi\u00f9 antico premio televisivo: i primi a riceverlo furono Jean Marais e Marika R\u00f6kk. Si dice che fu proprio quest'ultima a dare il nome al premio, allorch\u00e9 portandolo a casa si sent\u00ec dire dalla figlia \"Mi hai portato il Bambi!\", ispirandosi al libro di Felix Salten, \"Bambi, la vita di un capriolo\" o alla sua rappresentazione cinematografica del 1942 ad opera della Walt Disney. Originariamente il premio era un cerbiatto di porcellana bianca e veniva prodotto da una fabbrica di ceramica di Karlsruhe. Dal 1958, il cerbiatto \u00e8 prodotto in oro dalla fonderia artistica di Ernst Strassacker di S\u00fc\u00dfen (Baden-W\u00fcrttemberg).\nLa consegna del Bambi \u00e8 stata effettuata a Karlsruhe dal 1948 al 1964, poi \u00e8 stata la volta di altre citt\u00e0, come Berlino e Offenburg. Le premiazioni del 2003 e 2004 hanno avuto luogo al teatro del porto K\u00f6nig der L\u00f6wen di Amburgo, quella del 2006 presso il museo della Mercedes-Benz Welt di Stoccarda, presentata da Harald Schmidt e dalla modella Eva Padberg. Il \"BAMBI 2007\" ha avuto luogo al centro congressi di D\u00fcsseldorf (CCD), mentre per quella del 2008 si \u00e8 tornati ad Offenburg: entrambe le serate sono state presentate da Harald Schmidt.\nTra coloro che hanno ricevuto pi\u00f9 volte il premio si ricordano Heinz R\u00fchmann (12), Peter Alexander e O. W. Fischer (10), Sophia Loren (9), Maria Schell (8) e Johannes Heesters (7)."}
{"id": "1454983", "revid": "300067", "url": "https://it.wikipedia.org/wiki?curid=1454983", "title": "Ricardo Jimenez", "text": ""}
{"id": "1454991", "revid": "1100311", "url": "https://it.wikipedia.org/wiki?curid=1454991", "title": "Tazza Maltija", "text": "La Coppa di Malta (\"Tazza Maltija\" in lingua maltese) \u00e8 la coppa nazionale calcistica maltese. \u00c8 il secondo torneo del campionato maltese di calcio per importanza dopo la \"Premier League\". Viene disputata annualmente dal 1935 e comprende attualmente tutte le squadre affiliate alla Federazione calcistica maltese (MFA).\nLa squadra pi\u00f9 titolata \u00e8 lo Sliema Wanderers con 21 affermazioni.\nLa squadra vincitrice del trofeo ottiene il diritto di partecipare al secondo turno di qualificazione della UEFA Europa League, e di disputare la Supercoppa di Malta con la compagine vincitrice del campionato.\nStoria.\nL'esordio della competizione \u00e8 datato 1933, quando la \"Football Association\" inglese decise di donare un trofeo alla controparte maltese, come ringraziamento per aver sostenuto la nazionale inglese in occasione del primo incontro contro quella italiana disputatosi a Roma in quell'anno. \nL'esordio ufficiale della competizione, modellato sullo stile della FA Cup inglese con singole gare ad eliminazione diretta, \u00e8 datato 1935, e vide affermarsi gli Sliema Wanderers come prima squadra vincitrice.\nDall'edizione 2011-12 la competizione comprende tutte le squadre delle quattro divisioni calcistiche maltesi, oltre a quelle della prima e seconda divisione del campionato di Gozo. Da quella data il risultato pi\u00f9 rimarchevole nella competizione per i club della piccola isola, affiliata alla federazione maltese, \u00e8 stato quello dei , riusciti ad arrivare fino alle semifinali dell'edizione 2016-17.\nNel 2016, in occasione di una partita con la nazionale inglese valida per le qualificazioni al Mondiale 2018, la Federazione maltese ha annunciato la sostituzione del vecchio trofeo originale, ormai deterioratosi con gli anni. Gli Sliema Wanderers sono pertanto anche l'ultima squadra ad aver sollevato la vecchia coppa, dopo la loro vittoria nel 2016.\nLe edizioni 2020 e 2021 della manifestazione sono state interrotte e poi terminate anticipatamente a causa del blocco delle manifestazioni sportive imposto dalle autorit\u00e0 sanitarie maltesi a seguito della pandemia di COVID-19 a Malta."}
{"id": "1454994", "revid": "92723", "url": "https://it.wikipedia.org/wiki?curid=1454994", "title": "Baracaldo", "text": ""}
{"id": "1455005", "revid": "120000265", "url": "https://it.wikipedia.org/wiki?curid=1455005", "title": "Roger (trasmissioni)", "text": "Roger, nella procedura radiotelefonica in lingua inglese ACP125 \u00e8 un'istruzione di procedura che significa \"ricevuto\", dal fatto che la parola \"Roger\" era la designazione fonetica alfabetica della lettera R, che stava per \"received\".\nDi uso comune anche in ambito civile, per esempio nelle comunicazioni terra-bordo-terra nell'ambito del controllo del traffico aereo civile. \nNella versione italiana di tale procedura l'equivalente istruzione \u00e8 \"Ricevuto\", non \u00e8 mai una domanda ed \u00e8 tuttora in vigore.\nDagli anni \u201950, dopo la Seconda Guerra Mondiale, l\u2019ACP 125 \u00e8 stato quasi completamente sostituito dall\u2019ICAO, un linguaggio convenzionale utilizzato dalle compagnie aeree, in cui la lettera R sta per \u201cRomeo\u201d e non pi\u00f9 per \u201cRoger\u201d. Roger rimane comunque d\u2019uso frequente nelle comunicazioni radiotelefoniche aeronautiche, insieme ad altri comandi fondamentali come \u201cOver\u201d (passo) o \u201cOut\u201d (chiudo).\nCuriosit\u00e0.\nNella Sitcom italiana Piloti, il Primo ufficiale copilota \"Max Conti\" crede che Roger sia una persona che sta nella Torre di controllo."}
{"id": "1455009", "revid": "287204", "url": "https://it.wikipedia.org/wiki?curid=1455009", "title": "Katarina Lazarova", "text": ""}
{"id": "1455018", "revid": "44627", "url": "https://it.wikipedia.org/wiki?curid=1455018", "title": "When the Smoke Is Going Down", "text": ""}
{"id": "1455019", "revid": "838137", "url": "https://it.wikipedia.org/wiki?curid=1455019", "title": "Bufonie", "text": "Le Bufonie (, \"uccisione dei buoi\") erano una cerimonia che si svolgeva nell'antica Atene durante le Dipolie.\nDescrizione.\nLe Dipolie si svolgevano in onore di Zeus Polieo (\u03a0\u03bf\u03bb\u03b9\u03b5\u03cd\u03c2) il quattordicesimo giorno del mese di Sciroforione.\nLa cerimonia delle bufonie sarebbe stata istituita in ricordo dell'episodio di un bue profanatore che aveva mangiato le sacre focacce, deposite sull'altare di Zeus nel corso delle Dipolie, ed era stato per questo ucciso da uno spettatore il quale era poi fuggito gettando l'arma del delitto, una scure o un coltello. In assenza dell'uccisore del bue (\"\u03b2\u03bf\u03c5\u03c6\u03cc\u03bd\u03bf\u03c2\"), per l'uccisione era stata condannata, e quindi gettata in mare, la scure.\nNel corso delle Bufonie diversi buoi venivano condotti in prossimit\u00e0 dell'altare di Zeus e il primo che si avvicinava alle sacre offerte veniva immediatamente sacrificato con una scure. Subito dopo, nel pritaneo, veniva indetto un processo in cui la responsabilit\u00e0 dell'omicidio veniva attribuita a diversi imputati, in sequenza, finch\u00e9 alla fine l'accusa veniva rivolta alla scure, la quale veniva poi condannata.\nSecondo Porfirio, venivano dapprima accusate dell'omicidio le fanciulle che avevano portato l'acqua per affilare la scure; le fanciulle accusavano allora colui che aveva affilato la scure; questi a sua volta accusava colui che aveva colpito il bue, e finalmente quest'ultimo accusava la scure.\nIl bue sacrificato veniva impagliato e aggiogato a un aratro. Questa \u00abresurrezione\u00bb avrebbe simboleggiato il rifiuto dei sacrifici animali."}
{"id": "1455021", "revid": "6923", "url": "https://it.wikipedia.org/wiki?curid=1455021", "title": "Club The Strongest", "text": "Il Club The Strongest \u00e8 una societ\u00e0 polisportiva boliviana avente sede nella citt\u00e0 di La Paz e nota per la sua squadra calcistica, che milita nella Primera Divisi\u00f3n, la massima serie del campionato boliviano di calcio.\nStoria.\nFondata nel 1908, \u00e8 l'unica squadra di La Paz a non essere mai retrocessa in seconda divisione da quando \u00e8 stato istituito il campionato di calcio professionistico boliviano. La polisportiva ha ottenuto buoni risultati anche in sport quali tennis, basket, nuoto e atletica, oltre che nel calcio.\nI colori della maglia del The Strongest sono gialli e neri a strisce verticali con pantaloncini neri e calzettoni gialli. La seconda divisa \u00e8 interamente nera.\nInizialmente vennero scelti come colori sociali il verde ed il giallo ma uno dei soci fondatori propose di scegliere il giallo ed il nero, i colori del negrito della Bolivia.\nIl The Strongest gioca le sue partite casalinghe nello stadio Rafael Mendoza Castell\u00f3n.\nOrganico.\nRosa 2021.\n\"Aggiornata al 3 gennaio 2021.\""}
{"id": "1455022", "revid": "838137", "url": "https://it.wikipedia.org/wiki?curid=1455022", "title": "Dipolie", "text": "Le dip\u00f2lie () erano una festivit\u00e0 dell'antica Atene che si celebrava in onore di Zeus Polieo (\u03a0\u03bf\u03bb\u03b9\u03b5\u03cd\u03c2).\nDescrizione.\nLe dipolie si svolgevano ad Atene nel corso del mese di Sciroforione in onore di Zeus Polieo (\"della citt\u00e0\"). Le Dipolie erano famose soprattutto per le Bufonie, una cerimonia in cui si sacrificava un bue e la scure o il coltello utilizzato era condannato per l'uccisione."}
{"id": "1455028", "revid": "1543377", "url": "https://it.wikipedia.org/wiki?curid=1455028", "title": "Canale Otto", "text": "Canale Otto \u00e8 stata un'emittente televisiva locale con sede a Lecce con copertura sull'intero Salento.\nEra gestita dall'imprenditore salentino Fabio Cazzato assieme all'emittente radiofonica Rete Otto, appartenente allo stesso gruppo editoriale.\nStoria.\nCanale Otto nasce nel 1986 su iniziativa dell'imprenditore Antonio Cazzato. Fin dall'inizio fu allestito un palinsesto generalista orientato all'informazione ed intrattenimento, mirando a trattare prevalentemente la realt\u00e0 locale. Oltre al TG8, nacquero subito rubriche di approfondimento politico e sportivo. Nel corso degli anni, attraverso acquisti ed acquisizioni l'emittente arriva a coprire l'intera regione pugliese. Per scelte editoriali, a partire dal 2000, sono state cedute le frequenze presenti nel nord della regione, focalizzando l'attenzione sulla realt\u00e0 del Grande Salento, ovvero sulle province di Lecce, Brindisi e Taranto. \nIn questa emittente ha lavorato come giornalista Loredana Lecciso, tuttora ricopre ruoli dirigenziali all'interno dell'emittente Raffaella Lecciso, sorella di Loredana.\nProgrammazione.\nLa programmazione giornaliera dell'emittente \u00e8 in trasmissione 24 ore al giorno, di cui circa 4 ore sono interamente autoprodotte. I principali programmi sono:\nTG8.\nLa redazione giornalistica che cura l'informazione televisiva di Canale Otto prende il nome di TG8. Le edizioni del TG8 vanno in onda a partire dalle 6.50 del mattino fino all'1.20 del giorno successivo comprendenti rassegna stampa quotidiana, 3 notiziari e approfondimenti giornalistici. Direttore della testata giornalistica \u00e8 dal 2007 il giornalista professionista Gaetano Gorgoni. Oltre alle edizioni televisive l'informazione dell'emittente \u00e8 in costante aggiornamento sul web con \"TG8 Action\".\nRete Otto.\nLa \"sezione radiofonica\" di Canale Otto nasce nell'aprile 2006. La programmazione quotidiana contiene diverse trasmissioni in diretta. La redazione di Rete Otto cura anche su Canale Otto la trasmissione \"Reteottotv\", magazine musicale e di eventi. Il sito di reteotto \u00e8 www.rete8.net\nCopertura.\nCanale Otto ha una diffusione interprovinciale con una copertura pari al 98% della provincia di Lecce, e circa del 90% delle province di Brindisi e Taranto. Sono raggiunti pi\u00f9 di 1.000.000 di contatti annuali e circa 100.000 contatti quotidiani (dati elaborati dall'ufficio Telemarketing dell'emittente su fonti Auditel).\nLe frequenze di Rete Otto raggiungono, oltre alle province di Lecce, Brindisi e Taranto, anche il Sudbarese e parte della Basilicata."}
{"id": "1455030", "revid": "122657217", "url": "https://it.wikipedia.org/wiki?curid=1455030", "title": "Canale 8", "text": "Canale 8 \u00e8 un'emittente televisiva campana a diffusione regionale. Ha fatto parte del circuito televisivo Italia 7, poi rinominato Europa 7, di 7 Gold e di Odeon.\nStoria.\nCanale 8 fu fondata nel 1987 ed entr\u00f2 nello stesso anno a far parte del circuito televisivo Italia 7, rinominato nel 1996 Europa 7.\nNel 2003 si affili\u00f2 a 7 Gold, per passare poi al network Odeon, al quale rimase legata fino al 4 luglio 2010.\nDispone di 35 ripetitori che diffondono il suo segnale sulla frequenza UHF 27 nell'intero territorio campano, nel basso Lazio e in parte della provincia di Foggia.\nCanale 8 \u00e8 stata la prima emittente televisiva in Italia autorizzata alla sperimentazione sul digitale terrestre e dal primo semestre del 2013 nel formato ."}
{"id": "1455031", "revid": "247222", "url": "https://it.wikipedia.org/wiki?curid=1455031", "title": "Arizona (brano musicale)", "text": ""}
{"id": "1455036", "revid": "12419678", "url": "https://it.wikipedia.org/wiki?curid=1455036", "title": "San Pietro (isola)", "text": ""}
{"id": "1455040", "revid": "148782", "url": "https://it.wikipedia.org/wiki?curid=1455040", "title": "Echi da un regno oscuro", "text": "Echi da un regno oscuro (\"Echos aus einem d\u00fcsteren Reich\") \u00e8 un film del 1990 diretto da Werner Herzog.\n\u00c8 un documentario incentrato sulla figura di Jean-B\u00e9del Bokassa, ex-dittatore della Repubblica Centrafricana.\nTrama.\nIl film \u00e8 composto principalmente da interviste effettuate dal giornalista Michael Goldsmith a diversi personaggi legati a Bokassa: due delle sue mogli, alcuni dei suoi numerosissimi figli, due suoi avvocati e l'ex presidente della Repubblica Centrafricana David Dacko.\nGoldsmith era stato imprigionato per un mese da Bokassa ai tempi della sua incoronazione a imperatore. Il giornalista aveva scritto un rapporto dell'evento ma al momento di inviarlo in Francia via telex un improvviso black-out lo rese qualcosa di illeggibile. Il documento venne intercettato e scambiato per un messaggio in codice, e Goldsmith venne accusato di essere una spia, arrestato, picchiato a sangue dallo stesso Bokassa e tenuto in prigione per un mese.\nAlle interviste di Goldsmith si aggiungono filmati di repertorio, in particolare relativi alla sfarzosa cerimonia di incoronazione e al suo processo.\nProduzione.\nQuando il film venne girato Bokassa stava scontando la sua pena in prigione ed Herzog avrebbe voluto intervistarlo; pare che sia Bokassa che l'allora presidente Andr\u00e9 Kolingba concessero il permesso per l'intervista, ma prima di andare alla prigione Herzog e la troupe vennero arrestati ed espulsi dal paese."}
{"id": "1455042", "revid": "1793900", "url": "https://it.wikipedia.org/wiki?curid=1455042", "title": "Upper East Side", "text": ""}
{"id": "1455048", "revid": "1522738", "url": "https://it.wikipedia.org/wiki?curid=1455048", "title": "Macua", "text": "I macua sono una popolazione bantu di circa 3 milioni di persone che vive nel nord del Mozambico, specialmente nella regione di Nampula nonch\u00e9 in quelle di Niassa, Cabo Delgado e Zambezia. La loro lingua appartiene al gruppo bantu.\nApparteneva al popolo macua Yasuke, probabilmente il primo nero a giungere in Giappone ed il primo straniero a divenire samurai."}
{"id": "1455050", "revid": "2005509", "url": "https://it.wikipedia.org/wiki?curid=1455050", "title": "Nemo ad factum precise cogi potest", "text": "Nemo ad factum praecise cogi potest alla lettera \" nessuno pu\u00f2 essere costretto a compiere un'azione\" \u00e8 un'espressione latina originariamente usata solo per dire che nelle obbligazioni corrispettive in cui oggetto dell'obbligazione \u00e8 un \"facere\" cio\u00e8 un fare, nessuno pu\u00f2 essere costretto all'adempimento in forma specifica, ma solo a forme equivalenti.\nDiritto civile italiano.\nL'art 2931 del Codice Civile prevede che se non si \u00e8 adempiuto un obbligo di fare, l'avente diritto pu\u00f2 ottenere che esso sia eseguito a spese dell'obbligato.\nIl Codice Civile si riferisce a obblighi di fare \"fungibili\", per i quali non \u00e8 necessaria la collaborazione attiva dell'obbligato, vale a dire che possono essere eseguiti con l'intervento di terzi.\nAd esempio, se un cantante che viene scritturato in una produzione musicale si rifiuta di cantare, ovviamente non pu\u00f2 essere costretto a farlo contro la sua volont\u00e0; sar\u00e0 dunque tenuto a risarcire altrimenti il danno procurato a colui o coloro che l'avevano scritturato.\nAltre ipotesi.\nIn senso traslato la frase viene usata per dire che non \u00e8 possibile costringere qualcuno a fare qualche cosa senza la sua volont\u00e0 ed applicata anche in campi ben lontani dal senso originario come quello delle cure mediche.\nSi \u00e8 invocato il principio anche:\nRecentemente si \u00e8 vista una deroga a tale principio anche nelle disposizioni processuali del d.lgs. 9 ottobre 2002, n. 231:"}
{"id": "1455062", "revid": "9", "url": "https://it.wikipedia.org/wiki?curid=1455062", "title": "Ufficio Postale Generale di Dublino", "text": ""}
{"id": "1455080", "revid": "111433", "url": "https://it.wikipedia.org/wiki?curid=1455080", "title": "Richard Neville, XVI conte di Warwick", "text": "Ebbe un ruolo importante nell'Inghilterra del XV secolo e particolarmente nella Guerra delle due rose. Quando suo padre Richard Neville, V conte di Salisbury mor\u00ec Richard si trov\u00f2 ad essere il pi\u00f9 giovane e ricco magnate del paese e l'insieme di ricchezze personale ed alleanze matrimoniali lo port\u00f2 ad essere, intorno alla met\u00e0 del Quattrocento, uno degli uomini pi\u00f9 potenti d'Inghilterra. Originariamente appoggi\u00f2 la causa di Enrico VI d'Inghilterra, ma una disputa territoriale con Edmund Beaufort, II duca di Somerset lo port\u00f2 ad avvicinarsi a Riccardo Plantageneto, III duca di York nella nascente Guerra delle due rose.\nNel 1455 venne nominato capitano di Calais, un incarico remunerativo che portava con s\u00e9 ingenti entrate annue. Nello stesso anno la guerra delle due rose scoppi\u00f2 in tutta la sua potenza e nel 1460 sia il padre che il duca di York morirono alla Battaglia di Wakefield e Richard assistette al trionfo del figlio del Duca che venne incoronato con il nome di Edoardo IV d'Inghilterra. Richard all'inizio assistette il nuovo re e si schier\u00f2 al suo fianco, tuttavia le loro strade si divisero quando insorsero controversie sia sulle scelte di politica estera del re che riguardo alle sue scelte matrimoniali. Dopo aver vanamente tentato di incoronare suo fratello Giorgio Plantageneto, I duca di Clarence, Richard torn\u00f2 al fianco di Edoardo anche se per poco, poich\u00e9 rimase ucciso alla Battaglia di Barnet il 14 aprile 1471.\nRichard non ebbe figli maschi, ma due femmine. La maggiore, Isabella Neville, venne fatta sposare al duca di Clarence, mentre la minore Anna Neville dopo un breve matrimonio con Edoardo di Lancaster fu fatta sposare a Riccardo, Duca di Gloucester, fratello del re.\nInfanzia.\nI Neville erano un'antica famiglia provenienti dalla contea di Durham che erano emersi dall'ombra nel XIV secolo combattendo contro gli scozzesi. Nel 1397 Ralph Neville fu creato Conte di Westmorland, tale contado per\u00f2 non venne ereditato dal padre di Richard poich\u00e9 figlio di secondo letto. Richard Neville ricevette comunque una buona educazione e un buon patrimonio che increment\u00f2 sposando Alice Montacute, V contessa di Salisbury, figlia ed erede di Thomas Montacute, IV conte di Salisbury che gli port\u00f2 in dote anche il contado di famiglia.\nRichard - figlio cadetto di Richard Neville, V conte di Salisbury e di Alice di Montacute, unica erede del conte di Salisbury - nacque il 22 novembre 1428 a Bisham (Berkshire) e della sua infanzia si conosce ben poco. Per parte di padre ma, soprattutto, di madre egli discendeva dalle pi\u00f9 grandi famiglie aristocratiche d'Inghilterra, nonch\u00e9 le pi\u00f9 facoltose; venne quindi allevato nella consapevolezza del proprio rango. Sin da piccolo venne fidanzato con lady Anne Beauchamp, sorella del 1\u00ba duca e 14\u00ba conte di Warwick, esponente di una famiglia altrettanto titolata della propria e con, in pi\u00f9, sangue reale nelle vene. Richard ed Anne si sposarono certamente prima del 1449, poich\u00e9 quando il conte di Warwick mor\u00ec senza eredi (tranne una bambina che mor\u00ec poco dopo), il titolo pass\u00f2 alla sorella e \u2013 \"jure uxorio\" \u2013 a Richard; costui pass\u00f2 alla storia col nome di Warwick invece che col proprio poich\u00e9 tra i Pari d'Inghilterra \u00e8 usanza identificarsi secondo il feudo principale, e non il nome.\nIl contado di Warwick gli venne dal cognato Henry de Beauchamp, I duca di Warwick (21 marzo 1425-11 giugno 1446) che aveva sposato Cecily Neville (1424-28 luglio 1450), sorella di Richard, tale successione venne contestata da Edmund Beaufort, II duca di Somerset che era sposato con Eleanor Beauchamp, una delle sorellastre del defunto Henry, che erano state escluse dalla successione.\nL'anno prima, nel 1445, Richard era stato creato cavaliere all'incoronazione di Margherita d'Angi\u00f2 avvenuta il 22 aprile, prest\u00f2 servizio militare al nord insieme al padre ed \u00e8 possibile che abbia preso parte alle guerre contro gli scozzesi del 1448-1449 e quando nel 1452 Riccardo Plantageneto, III duca di York si sollev\u00f2 vanemente contro il re, Richard e il padre combatterono al fianco del sovrano.\nMaturit\u00e0.\nNel 1453 Richard venne investito della Signoria di Glamorgan, parte del dominio della famiglia Warwick e questo port\u00f2 lui ed Edmund Beaufort ai ferri corti e proprio in quel periodo per la Corte inglese inizi\u00f2 un periodo turbolento poich\u00e9 il monarca Enrico VI \u2013 del ramo Lancaster \u2013 inizi\u00f2 a manifestare dei ricorrenti attacchi di schizofrenia, probabilmente ereditata dal nonno materno Carlo VI, re di Francia. Beafuort era molto vicino al re e alla moglie e con Enrico malato egli era virtualmente a capo del governo.\nRiccardo, duca di York e capo del ramo York della famiglia reale (i Plantageneti), vide in questa inabilit\u00e0 del sovrano l'occasione per far valere i suoi diritti al trono e in lui Richard vide l'alleato che poteva aiutarlo a colmare lo svantaggio che aveva nei confronti di Beaufort, ebbe cos\u00ec inizio il sodalizio di Richard con gli York. Per tacitare le ambizioni di York, venne dal re nominato Lord Protettore d'Inghilterra ma, sotterraneamente, tra i due casati si apr\u00ec una serrata lotta per aggiudicarsi la fedelt\u00e0 dei nobili inglesi; visto che la moglie del Lord Protettore era la zia di Warwick, il padre di costui (ricordiamolo, il conte di Salisbury) venne nominato cancelliere proprio dal Protettore. Cos\u00ec facendo, Warwick assieme a tutta la famiglia Neville (che nei diversi rami deteneva anche i feudi di Montagu e Kent) si schier\u00f2 dalla parte degli York. La situazione politica precipit\u00f2, e la contesa venne affidata alle armi.\nLa Guerra delle due rose: prima parte.\nWarwick ebbe l'onore di comandare l'esercito yorkista nella prima battaglia della guerra, quella di Saint Albans (22 maggio 1455), nella quale \u2013 con un'audacia sbalorditiva \u2013 ribalt\u00f2 le sorti dello scontro guidando la carica della cavalleria rimastagli contro il centro dello schieramento avversario. Per questa vittoria venne nominato governatore di Calais da Riccardo di York e, nel 1457, ammiraglio. Onor\u00f2 questi titoli da un lato mantenendo inespugnata Calais contro gli assalti dei Lancaster e dei Francesi, coi quali l'Inghilterra era in guerra (la Guerra dei cento anni); dall'altro, sconfiggendo le flotte castigliana ed anseatica che cercavano di approfittare della guerra civile per danneggiare il traffico mercantile inglese. Tutto questo, ovviamente, nei momenti di pausa del conflitto principale che si stava protraendo in madrepatria.\nNel 1460, alla ripresa delle ostilit\u00e0, Warwick condusse al trionfo il suo esercito nella battaglia di Northampton (10 luglio) facendo addirittura prigioniero Enrico VI, che port\u00f2 con s\u00e9 a Londra. A questo punto, inizi\u00f2 a rendersi conto che era lui, col suo esercito e col suo carisma, a poter determinare le sorti del regno. Quando Riccardo di York lo raggiunse nella capitale e espresse pubblicamente la sua intenzione di divenire re, egli si oppose: un po' perch\u00e9 riteneva che fosse il Parlamento a dover decidere (non dimentichiamo che il Parlamento, a quel tempo, rappresentava la grande nobilt\u00e0 feudale di cui Warwick era il pi\u00f9 alto esponente); un po' perch\u00e9 iniziava a rendersi conto che, visto il suo ruolo e la sua posizione, era preferibile un re debole come Enrico VI piuttosto che un monarca forte come Riccardo. Quest'ultimo incass\u00f2 e fece finta di nulla ma, come vedremo, gli York non avrebbero dimenticato l'affronto. Il 30 dicembre di quello stesso 1460, Riccardo ed il padre di Warwick vennero sconfitti ed uccisi nella battaglia di Wakefield; con la morte del padre, egli aumentava ancor pi\u00f9 il suo potere aggiungendo ai propri possessi la ricca contea di Salisbury.\nWarwick decise di raddrizzare le sorti della fazione yorkista lasciando Londra ed ingaggiando battaglia, per la seconda volta - a Saint Albans (17 febbraio 1461: fu la prima delle due sconfitte che questo condottiero sub\u00ec in tutta la sua vita). Non si perse comunque d'animo: corse a Londra con Edoardo di March (nuovo capo degli York dopo la morte del padre a Wakefield) e vi si rinserr\u00f2, evitando che cadesse in mano ai Lancaster. Questi decisero di far provviste nel nord del paese, dando modo a Warwick di far incoronare re Edoardo col nome di Edoardo IV (per sfruttare il prestigio che il titolo regale conferiva) e quindi ricostruire l'esercito: quando i Lancaster ritornarono a Londra per espugnarla, si videro comparire innanzi il temibile condottiero: con la battaglia di Towton (29 marzo 1461) Warwick distrusse gli avversari, che furono costretti ad emigrare in Francia. Ora, la sua \u201ccreatura\u201d Edoardo IV era saldamente sul trono.\nIntermezzo di pace.\nWarwick era ora all'apice del successo: il nuovo re doveva a lui la sua corona, e da lui egli si aspettava gratitudine e riconoscenza. Non fu cos\u00ec: Edoardo IV, vuoi ricordando lo sgarbo fatto al padre opponendosi alla sua incoronazione nel 1460, ma pi\u00f9 probabilmente non volendo dare ancor pi\u00f9 ricchezza e poteri ad un cos\u00ec temibile alleato, pose Warwick nel dimenticatoio e prese addirittura ad osteggiarlo velatamente. \nIntanto che a Corte si distribuivano premi e titoli ai sostenitori yorkisti, egli veniva ricevuto poche volte e di malavoglia; per levarselo di torno, re Edoardo lo invi\u00f2 in Francia per negoziare il suo matrimonio con una principessa di quel paese: tornato a Londra per riferire circa i negoziati, questi si trov\u00f2 davanti ad un re che nel frattempo si era gi\u00e0 sposato. Warwick ingoi\u00f2 l'affronto in silenzio; quando per\u00f2 il re\u00a0\u2013 senza nascondere il suo fastidio - accord\u00f2 al fratello Giorgio di Clarence il permesso di sposare la sua figlia maggiore, Isabella, ed addirittura neg\u00f2 questo permesso all'altro fratello Riccardo di Gloucester per sposare la sua seconda figlia Anna Neville (dando l'impressione di ritenerle di rango troppo basso per due principi reali), allora and\u00f2 su tutte le furie.\nGuerra delle due rose: seconda parte.\nEgli convinse il neo-genero Giorgio che era questi, e non il fratello Edoardo, colui che avrebbe dovuto sedere sul trono d'Inghilterra; lo port\u00f2 con s\u00e9 nei suoi possedimenti, raccolse un esercito e lanci\u00f2 pubblicamente il guanto di sfida ad Edoardo IV, dandogli del fellone. Il re decise di annientare il ribelle e gli diede battaglia ad Edgecote Moor (26 luglio 1469), dove invece venne annientato. \"The Kingmaker\", per la seconda volta, faceva prigioniero un re: impose a questi di convocare il Parlamento a York dove avrebbe abdicato cedendo la corona al fratello Giorgio.\nMa Edoardo riusc\u00ec a chiamare in proprio aiuto Riccardo di Gloucester, che accorse in suo aiuto: Warwick certamente sbagli\u00f2 i suoi calcoli perch\u00e9, incredibilmente, invece di tentare la sorte sul campo a lui pi\u00f9 congeniale (quello di battaglia), pens\u00f2 di non essere sufficientemente attrezzato per sconfiggere Gloucester e lasci\u00f2 l'Inghilterra (liberando Edoardo IV, che gli giur\u00f2 vendetta) per cercare alleati nella lotta. Si rec\u00f2 in Francia, dove il re Luigi XI lo convinse ad allearsi ai vecchi nemici Lancaster; ormai egli voleva solo vendicarsi di Edoardo, e per cementare l'alleanza fece sposare la figlia Anna al principe di Galles, Edoardo di Westminster. Il condottiero raccolse un esercito e sbarc\u00f2 in Inghilterra assieme ad Enrico VI: al vederlo, Edoardo IV si perdette d'animo e fugg\u00ec in Borgogna. Warwick aveva rimesso sul trono Enrico VI, la sua seconda creatura.\nEpilogo.\nEdoardo IV torn\u00f2 in Inghilterra con un forte esercito, pagato dai soldi borgognoni. Warwick gli si fece incontro deciso a stroncare l'avversario e diede battaglia a Barnet (14 aprile 1471). Tradito dal genero Giorgio di Clarence, che nell'imminenza dello scontro pass\u00f2 al fratello Edoardo, questa fu la seconda battaglia che perse ed anche l'ultima, perch\u00e9 vi trov\u00f2 la morte.\nConclusione.\nWarwick \u00e8 stato definito \"l'ultimo Barone\", intendendo con questo titolo individuare uno degli ultimi (e sicuramente uno dei pi\u00f9 eclatanti) esponenti della grande aristocrazia feudale (avviata al tramonto), in grado di imporre la propria volont\u00e0 ai sovrani, in quanto consapevoli sia della propria forza (spesso maggiore di quella regale), sia del proprio lignaggio (spesso pi\u00f9 antico e prestigioso di quello della stessa Casa reale). Con questa orgogliosa classe moriva lo Stato medievale inglese (inteso come risultato del delicato equilibrio tra la monarchia e la grande nobilt\u00e0, che in qualche modo garantiva dei limiti al potere assoluto del re) e nasceva lo Stato moderno (che godeva di una ben maggiore stabilit\u00e0, ma con l'assolutismo forniva poteri quasi illimitati al sovrano, nel bene e nel male). Oltre a questo, Warwick fu senz'altro uno splendido condottiero ed un politico accorto: il suo coraggio, il suo carisma, la sua audacia conquistavano i soldati ed i sostenitori, che con lui osavano l'incredibile. Lui stesso, come dimostra la sua morte, non si risparmiava certo nel dare l'esempio sul campo di battaglia.\nDiscendenza.\nDei figli avuti da Richard Neville dalla consorte Anne de Beauchamp, raggiunsero l'et\u00e0 adulta due sole figlie:"}
{"id": "1455082", "revid": "339392", "url": "https://it.wikipedia.org/wiki?curid=1455082", "title": "Canale 8 tv", "text": ""}
{"id": "1455088", "revid": "729019", "url": "https://it.wikipedia.org/wiki?curid=1455088", "title": "Serie 7400", "text": "La Serie 7400 \u00e8 un'importante famiglia di circuiti integrati realizzati in tecnologia TTL.\nDescrizione.\nIl primo della serie, l'integrato digitale 7400 (si legge \"74 zero zero\"), contiene 4 porte logiche NAND, possiede 14 piedini (pin) due dei quali sono uno collegato all'alimentazione +5 Vcc (pin 14) e uno collegato a massa (GND, pin 7) per poter alimentare i transistor che formano il circuito delle porte logiche.\nLa serie \u00e8 caratterizzata da una codifica Indicizzata:\nLa famiglia 7400 venne utilizzata per costruire i computer, minicomputer e mainframe degli anni sessanta e settanta. Questa famiglia di dispositivi costitu\u00ec uno standard \"de-facto\" nella disposizione della piedinatura, infatti le varie famiglie con prestazioni migliorate sia nel consumo di corrente che in velocit\u00e0 di commutazione che succedettero a questa, tranne qualche eccezione mantennero la compatibilit\u00e0 della piedinatura.\nLa famiglia 7400, similmente ad altre, \u00e8 costituita da centinaia di dispositivi aventi le funzioni pi\u00f9 diverse, le porte logiche di base, i flip-flop, i contatori, i transceiver di bus le unit\u00e0 aritmetiche e logiche (ALU) ed altre ancora. I dispositivi di questa famiglia erano disponibili anche nella versione 5400 avente prestazioni migliori in temperatura, garantiti per lavorare in una gamma di temperature operative da -55 a +125 \u00b0C.\nSono state realizzate delle evoluzioni che sono caratterizzate da migliori prestazioni in velocit\u00e0, consumi, gamma di tensioni di alimentazione, temperature di lavoro (\u201340 +85 \u00b0C, che \u00e8 detto \"standard automotive\") e altre caratteristiche. Il loro nome differisce dalla serie originale per la presenza di una o pi\u00f9 lettere tra i numeri 74 e quelli che caratterizzano le funzioni logiche del particolare dispositivo. Ad esempio 74LS00 indica un dispositivo con le stesse funzioni logiche del 7400 ma realizzato con transistor Schottky (indicato dalla \"S\") e che \u00e8 stato migliorato riducendo i consumi (\"L\" sta per \"Low Power\", bassa potenza dissipata, dato la bassa corrente assorbita).\nStoria.\nDi fatto la serie 7400 fu il primo standard industriale a logica TTL, vi furono altri precedenti:\nIl 7400 quad NAND gate fu il primo esemplare prodotto in serie, introdotto da Texas Instruments secondo standard militare in package metallico Flatpack (5400W) nell'ottobre 1964. La designazione dei pin fu differenti dallo standard successivamente sviluppato nel package DIP (in particolare, la massa a terra era pin 11 e l'alimentazione al pin 4, comparato al pin 7 e 14 dello standard DIP package). La produzione di package in plastica DIP (7400N) segu\u00ec nel terzo quadrimestre del 1966.\nLa serie 5400 e 7400 fu usata in molti minicomputer negli anni'70 e '80. Alcuni modelli di DEC PDP 'minis' usarono il 74181 ALU come elemento principale nel CPU. Altri esempi furono Data General Nova e Hewlett-Packard 21MX, 1000, e 3000.\nNel 1965, un quotazione standard di un SN5400 (grado militare, ceramico Flatpack) era di 22 US$.\nAl 2007, un esemplare di grado commerciale in package plastico lo si pu\u00f2 trovare a 0,25 US$."}
{"id": "1455090", "revid": "767487", "url": "https://it.wikipedia.org/wiki?curid=1455090", "title": "Achacachi", "text": "Achacachi (in aymara: \"Jach'ak'achi\") \u00e8 un comune (\"municipio\" in spagnolo) della Bolivia nella provincia di Omasuyos (dipartimento di La Paz) con 54.865 abitanti (dato 2010).\nSi trova nell'omonima penisola nella parte orientale del Lago Titicaca, a circa 96\u00a0km a nord-ovest della capitale La Paz.\nL'origine del nome significa \"grande punto\" e deriva dalle parole aymara \"jach' a\" e \"k' achi\". Durante l'epoca coloniale il suo nome era \"Villa Lealtad de C\u00e1ceres\".\nCantoni.\nIl comune \u00e8 suddiviso in 10 cantoni (popolazione al 2001):"}
{"id": "1455092", "revid": "767487", "url": "https://it.wikipedia.org/wiki?curid=1455092", "title": "Rados\u0142aw Sikorski", "text": "\u00c8 stato Ministro degli affari esteri dal 2007 al 2014; \u00e8 stato anche Maresciallo del Sejm dal 24 settembre 2014 al 23 giugno 2015, subentrando a Ewa Kopacz, designata Primo ministro polacco. Dal 2019 \u00e8 membro del Parlamento europeo.\nFormazione.\nRadek Sikorski inizi\u00f2 il suo impegno nella vita politica polacca partecipando alle rivolte del movimento sindacale Solidarno\u015b\u0107 alla fine degli anni '70, divenendo capo del comitato degli scioperi studenteschi contro il regime comunista della Repubblica Popolare di Polonia nel marzo 1981.\nDopo la promulgazione della legge marziale nel dicembre 1981 da parte del governo guidato da Wojciech Jaruzelski, egli decise di fuggire nel Regno Unito, ottenendo l'asilo politico. Studi\u00f2 filosofia, politica ed economia presso il Pembroke College dell'Universit\u00e0 di Oxford, entrando poi nel \"Bullingdon Club\", l'associazione goliardica degli studenti universitari oxoniense nella quale fece conoscenza con molti futuri esponenti della vita politica britannica, tra cui l'ex leader del Partito Conservatore e allora studente universitario David Cameron.\nCarriera giornalistica.\nNel 1984, dopo avere conseguito la laurea, ottenne la cittadinanza britannica e cominci\u00f2 a lavorare come giornalista freelance. Negli anni seguenti fu corrispondente di guerra in Angola e in Afghanistan per vari quotidiani e riviste: \"The Observer\", \"National Review\", \"The Spectator\", \"The Wall Street Journal\" o il \"Sunday Telegraph\". Fu anche chiamato a partecipare, in qualit\u00e0 di esperto di geostrategia, a numerosi programmi radiotelevisivi su Voice of America, CNN, Fox News, BBC World. Nel 1988 Sikorski vinse il premio \"World Press Photo\" per una fotografia scattata in Afghanistan.\nNel 1990, dopo la caduta del Muro di Berlino, divenne consigliere di Rupert Murdoch per i suoi investimenti in Polonia.\nCarriera politica.\nNel 1992 ritorn\u00f2 in Polonia e fu nominato viceministro della Difesa nel governo presieduto da Jan Olszewski.\nDal 1998 al 2001 partecip\u00f2 al governo di Jerzy Buzek come viceministro degli Affari Esteri.\nDal 2002 al 2005 fu membro del \"American Enterprise Institute\" a Washington e direttore della \"New Atlantic Initiative\", un'organizzazione creata per rafforzare i legami fra americani ed europei dopo la fine della Guerra fredda.\nNel 2005 venne eletto senatore ed entr\u00f2 nel governo polacco con la carica di Ministro della Difesa, ma present\u00f2 le sue dimissioni all'inizio del 2007 a causa di contrasti sorti col premier Jaros\u0142aw Kaczy\u0144ski.\nSuccessivamente entr\u00f2 nel partito Piattaforma Civica di Donald Tusk. Dopo la vittoria di Piattaforma Civica nelle elezioni legislative del 2007, Sikorski venne eletto al Sejm e fu chiamato alla guida del Ministero degli Affari Esteri. Il 1\u00ba gennaio 2010 venne eletto anche presidente della commissione parlamentare per gli affari europei.\nNell'ottobre 2010 Sikorski \u00e8 stato eletto vicesegretario del partito Piattaforma Civica.\nAssieme a Catherine Ashton, Alto rappresentante dell'Unione per gli affari esteri e la politica di sicurezza, ed ai ministri degli esteri di Francia e Germania, Laurent Fabius e Frank-Walter Steinmeier, \u00e8 intervenuto quale mediatore nella crisi ucraina, sfociata nei violenti scontri di Kiev che, nel febbraio 2014, hanno portato alla morte di circa cento persone tra manifestanti e forze governative, e conclusasi con la sconfitta politica del presidente Viktor Janukovy\u010d, sfiduciato dal Parlamento ucraino.\nVita personale.\nSikorski \u00e8 sposato dal 1992 con la giornalista e storica statunitense Anne Applebaum, vincitrice del Premio Pulitzer nel 2004. La coppia ha due figli, Aleksander e Tadeusz."}
{"id": "1455093", "revid": "767487", "url": "https://it.wikipedia.org/wiki?curid=1455093", "title": "It's Okay (One Blood)", "text": "It's Okay (One Blood) \u00e8 il 1\u00b0 singolo estratto dal 2\u00b0 album del rapper The Game \"Doctor's Advocate\" e vede la collaborazione del cantante raggae giamaicano Junior Reid.\nRemix.\nIl 7 novembre 2006 \u00e8 stato pubblicato il remix ufficiale della canzone, che vede la collaborazione di 24 rapper, compreso The Game. Gli altri 23 sono: Jim Jones, Snoop Dogg, Nas, T.I., Fat Joe, Lil' Wayne, N.O.R.E., Jadakiss, Styles P, Juelz Santana, Fabolous, Twista, Rick Ross, Kurupt, Daz Dillinger, WC, E-40, Bun B, Chamillionaire, Slim Thug, Young Dro, Clipse e Ja Rule.\nDella canzone esistono anche altri 3 remix, che sono:"}
{"id": "1455094", "revid": "1566286", "url": "https://it.wikipedia.org/wiki?curid=1455094", "title": "Marianne Koch", "text": "Biografia.\n\u00c8 conosciuta principalmente per le sue apparizioni nei film del genere spaghetti-western e d'avventura degli anni cinquanta e sessanta. Dal 1950 e il 1971, suo principale periodo di attivit\u00e0, ha fatto apparizione in circa 65 film; il pi\u00f9 famoso di essi \u00e8 \"Per un pugno di dollari\", nel quale interpretava la giovane Marisol. \nDopo la sua carriera cinematografica, ha studiato medicina. Ha lavorato come internista (1977-1997) e giornalista medica. "}
{"id": "1455095", "revid": "1494169", "url": "https://it.wikipedia.org/wiki?curid=1455095", "title": "New Generation", "text": "New Generation (\"nuova generazione\" in lingua inglese) pu\u00f2 riferirsi a:"}
{"id": "1455098", "revid": "281779", "url": "https://it.wikipedia.org/wiki?curid=1455098", "title": "Piano d'ammortamento", "text": ""}
{"id": "1455103", "revid": "1442080", "url": "https://it.wikipedia.org/wiki?curid=1455103", "title": "Mario Varglien", "text": "Il fratello minore, Giovanni, fu calciatore anch'egli: era noto come \"Varglien II\". Divenne Campione del Mondo nel 1934 con la Nazionale Italiana.\nCarriera.\nClub.\nFu un atleta che si distinse anche in diverse gare Fidal, nelle specialit\u00e0 dei 100, 200, 400 metri e del salto triplo.\nNel calcio esord\u00ec con la formazione dell'Olympia di Fiume; vi gioc\u00f2 per 4 stagioni fino alla fusione della squadra con il Gloria, che port\u00f2 alla nascita dell'Unione Sportiva Fiumana. Gioc\u00f2 nella neonata squadra quarnerina nella stagione 1926-27; non avendo ruolo fisso, venne impiegato come centromediano o come mezzala d'attacco. Esord\u00ec in Divisione Nazionale nel 1927-28, acquistato dalla Pro Patria. Nel 1928 pass\u00f2 alla Juventus.\nMilit\u00f2 per 14 stagioni nella squadra torinese, vincendo cinque campionati italiani (quelli del cosiddetto Quinquennio d'oro) e due Coppe Italia. Con la casacca bianconera realizz\u00f2 complessivamente 17 reti in 353 partite.\nNel campionato di Serie C 1942-1943 fu giocatore ed allenatore della Sanremese.\nNazionale.\nFu uno dei ventidue giocatori convocati da Vittorio Pozzo per giocare il . Quell'edizione, disputata in Italia, venne poi vinta proprio dagli azzurri. Nella sua carriera, comunque, Varglien gioc\u00f2 solo un match in nazionale, un'amichevole contro la il 17 febbraio 1935 vinta 2-1."}
{"id": "1455104", "revid": "6923", "url": "https://it.wikipedia.org/wiki?curid=1455104", "title": "Padova Campo Marte", "text": ""}
{"id": "1455111", "revid": "205914", "url": "https://it.wikipedia.org/wiki?curid=1455111", "title": "Denver art museum", "text": ""}
{"id": "1455114", "revid": "1086846", "url": "https://it.wikipedia.org/wiki?curid=1455114", "title": "Foot Ball Club Brescia 1930-1931", "text": "Questa pagina raccoglie i dati riguardanti il Foot Ball Club Brescia nelle competizioni ufficiali della stagione 1930-1931.\nStagione.\nLa stagione 1930-1931 del Brescia termin\u00f2 con un nono posto in Serie A, ripetendo quindi il risultato della stagione precedente.\nNel corso del campionato la squadra ottenne la sua vittoria pi\u00f9 larga nella massima serie (il 7-3 casalingo contro l'Alessandria) e una delle sconfitte pi\u00f9 pesanti (7-1 in casa del Bologna).\nMaglie.\nLe maglie utilizzate nella stagione furono quelle \"classiche\": blu Savoia con V bianca la prima divisa, colori opposti per la seconda."}
{"id": "1455117", "revid": "339392", "url": "https://it.wikipedia.org/wiki?curid=1455117", "title": "Canale 8 Puglia", "text": ""}
{"id": "1455122", "revid": "729019", "url": "https://it.wikipedia.org/wiki?curid=1455122", "title": "James T. Conway", "text": "Conway \u00e8 stato in precedenza il Direttore delle Operazioni (J - 3) dello Stato Maggiore. \u00c8 meglio noto come il Comandante Generale del I Marine Expeditionary Force dal 2002 al 2004 prendendo parte dal 2003 all'invasione dell'Iraq, e anche all'Operazione Vigilant Resolve a Fallujah.\nBiografia.\nIl Generale Conway \u00e8 nato a Walnut Ridge, in Arkansas. Laureato alla Roosevelt High School di St. Louis, Missouri, si \u00e8 poi iscritto alla Southeast Missouri State University, conseguendo la laurea nel 1969. \u00c8 stato nominato ufficiale di fanteria nel 1970. Il suo primo incarico \u00e8 stato il comando di un plotone di fucilieri con il 3\u00ba Battaglione, 1\u00b0 Marines di Camp Pendleton. Ha anche servito con il Battaglione di 106 millimetri automunito come comandante di plotone. In seguito ha servito come Ufficiale Esecutivo dei Marines a bordo della portaerei \"USS Kitty Hawk\".\nDopo la laurea con lode alla scuola di Ufficiali di Carriera, Conway ha comandato due compagnie nel 2a Marine Regiment per le operazioni della sezione sicurezza. Come insegnante militare, ha comandato due compagnie di ufficiali studenti insegnando loro tattica militare alla Scuola di Base per ufficiali. Ha poi servito come ufficiale delle operazioni per la 31\u00aa Unit\u00e0 Anfibia dei Marines, con rotta nel Pacifico occidentale e nel contingente per le operazioni al largo di Beirut, Libano.\nTornando negli Stati Uniti, il Generale Conway \u00e8 stato assegnato in qualit\u00e0 di Aiutante del Capo degli Stati Maggiori Riuniti, ed ha ricoperto tale incarico per due anni. Dopo la laurea di primo livello come Ufficiale di formazione, di nuovo con lode, egli ha assunto il comando del 3\u00ba Battaglione, 2\u00b0 Marines, e comandato il Battaglione Atterraggio Team nel suo dispiegamento di otto mesi in Medio Oriente durante Desert Storm.\nDopo la Guerra del Golfo fu promosso Colonnello e assegnato al comando della Scuola di Base. Promosso Generale di Brigata nel dicembre del 1995, \u00e8 stato nuovamente assegnato al Comando dello Stato Maggiore. Dopo essere stato promosso a Maggiore Generale, ha servito come comandante della 1\u00aa Marine Division e come Vice Comandante generale delle Forze Marines Centrali. \u00c8 stato promosso Tenente Generale e ha assunto il comando del 1\u00b0 Marine Expeditionary Force (MEF) il 16 novembre 2002. Ha comandato il MEF durante due tour in guerra contro l'Iraq. Il Generale Conway aveva 60000 uomini sotto il suo comando, tra Marines, soldati, marinai e forze britanniche.\nGenerale Comandante.\nIl 13 giugno 2006, il Tenente Generale James T. Conway \u00e8 stato nominato dal Presidente degli Stati Uniti George W. Bush 34\u00ba Comandante del Corpo dei Marines; la nomina \u00e8 stata confermata dal Senato degli Stati Uniti il 2 agosto 2006.\nIl 13 novembre 2006, il Tenente Generale James T. Conway \u00e8 stato promosso alla sua attuale posizione e ha \"preso possesso\" della Marine Barracks (l'abitazione del Comandante del Corpo dei Marines), a Washington DC (tra l'ottava strada e I streets SE), divenendo il Generale James Conway il 34\u00ba Comandante del Corpo dei Marines.\n\u00c8 sposato con Annette Drury e ha tre figli."}
{"id": "1455125", "revid": "1745361", "url": "https://it.wikipedia.org/wiki?curid=1455125", "title": "Un colpo in un istante", "text": "Un colpo in un istante \u00e8 una canzone dei Delta V, secondo singolo tratto dall'album \"Monaco '74\".\nLa canzone \u00e8 stata tradotta anche in lingua inglese (\"Tramps and dancers\") in previsione di una versione per il mercato internazionale di \"Monaco '74\", ma \u00e8 presente solo come videoclip nella \"Delta V Collection\". La canzone \"Scene di un amore\" (contenuta nel cd singolo) \u00e8 un \"Txt remix\" ovvero una canzone che ha la stessa musica di \"Un colpo in un istante\", ma un testo diverso.\nVideoclip.\nIl videoclip \u00e8 ispirato al film \"Il presidente del Borgorosso Football Club\" interpretato da Alberto Sordi. La regia \u00e8 di Cosimo Alem\u00e0, e le riprese sono state effettuate a Milano, Como, Monza (stadio Brianteo di giorno), Torino e Roma (stadio Flaminio in notturna). Tanti gli ospiti: Elio, Carlo Verdone, Franco Califano, Andy Luotto, Dino Meneghin. Ma anche numerosi sportivi: Gianluca Zambrotta, Simone Inzaghi, Marco Tardelli, Lu\u00eds Oliveira, Luca Toni e Nicola Ventola, Adriano Bonaiuti, Claudio Gentile, e altri ancora. Nel finale viene anche \"citato\" il videoclip di \"Nuvole rapide\" dei Subsonica."}
{"id": "1455127", "revid": "110157", "url": "https://it.wikipedia.org/wiki?curid=1455127", "title": "Denver Art Museum", "text": "Il Denver Art Museum \u00e8 un museo delle arti che si trova nel centro della citt\u00e0 di Denver in Colorado, Stati Uniti d'America. \nEsso \u00e8 famoso soprattutto per le collezioni artistiche dei nativi americani e per i 55000 lavori circa provenienti da tutto il mondo.\nStoria.\nIl museo venne fondato nel 1893 e chiamato Denver Artists Club, variando poi nel 1916 in Denver Art Association.\nNel 1932 fu postato nella galleria artistica della citt\u00e0 e rinominato Denver Art Museum, per poi essere di nuovo trasferito nel 1954 in un edificio costruito appositamente, che ora si chiama Morgan Wing. Nel 1971 l'attuale edificio, progettato da Gio Ponti venne completato, con 24 facciate, 7 piani e l'esterno dell'edificio rivestito di piastrelle grigie. L'edificio \u00e8 adiacente alla Denver Public Library, progettata da Burnham Hoyt e Michael Graves.\nUn nuovo edificio rivestito in titanio e vetro, il Frederic C. Hamilton building, \u00e8 stato inaugurato il 7 ottobre 2006; su progetto di Daniel Libeskind\nCollezioni.\nIl museo otto \"sezioni artistiche\": architettura, design e grafica; arte asiatica; moderna e contemporanea; arti native (indiani d'America, Oceanic, e africani); Nuovo Mondo (pre-colombiane e coloniale spagnola); pittura e scultura (europei e americani); arte Western e arte tessile.\nArchitettura, design &amp; grafica.\nFormato nel 1990, l'ufficio ha aperto la sua prima galleria nel 1993. Le arti riguardanti questa sezione si trovano al 6\u00ba piano dell'edificio e comprendono 1900 opere europee e americane e arti decorative. Le gallerie delle progettazioni del XX secolo sono situate al secondo piano.\nArte asiatica.\nLa raccolta di opere di arte asiatica comprende quattro principali gallerie dedicate alle arti di India, Cina, Giappone e Asia sud-occidentale. Altre gallerie offrono opere dal Tibet, del Nepal e del Sud-est asiatico.\nModerna e contemporanea.\nLa sezione moderna e contemporanea del XX secolo arte contiene oltre 4500 opere. Il servizio comprende anche la raccolta e l'archivio di Herbert Bayer, un importante Bauhaus artistici e accademici risorsa, che contiene circa 2500 voci comprese le opere di artisti come Man Ray, Andy Warhol, David Hockney, Robert Motherwell, Damien Hirst, Philip Guston, Dan Flavin, Giovanni De Andrea, Gottfried Helnwein e Yue Minjun."}
{"id": "1455129", "revid": "1566286", "url": "https://it.wikipedia.org/wiki?curid=1455129", "title": "Antonio Prieto", "text": "Biografia.\nIncoraggiato dal fratello Joaqu\u00edn Prieto, compositore, ha affiancato alla carriera cinematografica quella di cantante, che gli ha assicurato una grande popolarit\u00e0 in Argentina e in Cile. In Italia il suo nome ha cominciato a circolare dopo il successo discografico de \"La novia\", un brano che \u00e8 entrato nelle classifiche di vendita di molti paesi di lingua spagnola e successivamente anche in quelle italiane. Il pezzo \u00e8 stato poi riproposto in versione italiana da Tony Dallara e da Domenico Modugno, mantenendo per\u00f2 il titolo originale.\nSulla scia di tale successo, Prieto ha poi partecipato al Festival di Sanremo 1964 con \"Ieri ho incontrato mia madre\", in abbinamento con Gino Paoli."}
{"id": "1455132", "revid": "110157", "url": "https://it.wikipedia.org/wiki?curid=1455132", "title": "Oravi\u021ba", "text": "Oravi\u021ba (in tedesco \"Orawitz\", in ungherese \"Oravicab\u00e1nya\") \u00e8 una citt\u00e0 della Romania di 13.154 abitanti, ubicata nel distretto di Cara\u0219-Severin, nella regione storica del Banato.\nFanno parte dell'area amministrativa anche le localit\u00e0 di Agadici, Br\u0103di\u0219oru de Jos, Bro\u0219teni, Ciclova Montan\u0103, Marila, R\u0103chitova.\nOravi\u021ba vanta alcuni primati:"}
{"id": "1455133", "revid": "287204", "url": "https://it.wikipedia.org/wiki?curid=1455133", "title": "Oravita", "text": ""}
{"id": "1455137", "revid": "1543377", "url": "https://it.wikipedia.org/wiki?curid=1455137", "title": "Winfrenatia reticulata", "text": "\"Winfrenatia reticulata\" T.N. Taylor, Hass &amp; Kerp, Am. J. Bot. 84(7): 993 + figs 1-45 (1997) \u00e8 un cianolichene fossile risalente al primo Devoniano.\nQuesto lichene \u00e8 stato rinvenuto a Rhynie Chert in Aberdeenshire nel nord della Scozia (UK), un importante sito di fossili risalente a circa 408-360 milioni di anni fa. \nDescrizione.\nIl tallo di \"Winfrenatia reticulata \" comprende strati sottili tra 1 e 2 mm di spessore che contengono ben compattati aggregati di ife fungine del micobionte. La superficie del lichene presenta una serie di piccole tasche che contengono una rete di ife fungine di 1-4 \u00b5m di diametro. Ogni maglia \u00e8 di circa 25 \u00b5m di diametro e contiene una singola cellula o un gruppo di cellule figlie che rappresentano il fotobionte. Le dimensioni delle cellule e il numero di cellule figlie generalmente aumenta verso la parte superiore del tallo. Ogni cellula \u00e8 rivestita con un sottile strato mucillaginoso."}
{"id": "1455138", "revid": "1543377", "url": "https://it.wikipedia.org/wiki?curid=1455138", "title": "Consorzi forestali", "text": "I consorzi forestali sono dei raggruppamenti di proprietari, sia pubblici che privati, di boschi, pascoli montani e di altri terreni, finalizzati alla gestione collettiva e unitaria tecnica delle propriet\u00e0. I terreni gestiti sono perlopi\u00f9 in montagna, ma vi sono anche consorzi che operano interamente in pianura.\nLa loro istituzione fu incentivata, in particolare, con l'emanazione del Regio Decreto-legge 1723/1921. L'art. 2 di detta disciplina prevedeva che i comuni e gli enti morali, isolatamente o, appunto, riuniti in consorzio, avessero la \u00abfacolt\u00e0 di affidare il governo e la gestione tecnica dei boschi e dei pascoli, comunque loro appartenenti, ad apposito personale tecnico\u00bb.\nCon lo stesso articolo veniva anche previsto che, nel caso di formazione di Consorzio, lo Stato potesse concedere un contributo fino al 75% dello stipendio \"fisso assegnato\" al personale tecnico, purch\u00e9 non si superasse la somma di 4000 lire, mentre la restante quota era posta a carico dei proprietari.\nL'articolo 7 del medesimo regio decreto sanciva che \u00abper la formazione di nuovi boschi e per la ricostituzione dei boschi estremamente deteriorati\u00bb il Ministro dell'agricoltura avrebbe potuto accordare, gratuitamente, oltre alla direzione tecnica, anche i semi e le piante occorrenti, concedendo parimenti dei premi in denaro per ogni ettaro destinato al rimboschimento.\nLa portata del citato decreto fu ampliata con il successivo regio decreto-legge 3267/23 .In particolare, l'articolo 155, riprendendo la materia sopra osservata, dava facolt\u00e0 a \u00abpi\u00f9 comuni e pi\u00f9 enti morali, mantenendo separata la gestione dei rispettivi patrimoni silvo-pastorali, nella forma in economia od in quella dell'azienda speciale\u00bb di costituirsi in Consorzio, per \u00abl'assunzione di un unico direttore per la gestione tecnica dei patrimoni stessi\u00bb. In questo caso il Consorzio poteva estendersi anche alla assunzione di personale di custodia.\nA norma dell'art. 158 di quest'ultimo Decreto, il Consorzio doveva essere amministrato da una Commissione, che provvedeva alla ripartizione delle spese di funzionamento, dell'approvazione del regolamento, della nomina, conferma e licenziamento del personale consortile. Il direttore tecnico prescelto, a seguito di incarico specifico o di concorso pubblico, doveva essere in possesso dell'abilitazione professionale rilasciata dal Regio Istituto superiore agrario e forestale.\nTali raggruppamenti si concretizzarono, in particolare, con le condotte forestali. Il primo esempio italiano di simili tipologie di consorzio \u00e8 rappresentato dalla Condotta forestale marsicana, che venne istituita l'11 ottobre 1922.\nCollegamenti esterni.\nSiti regionali sui consorzi\nSiti di consorzi forestali"}
{"id": "1455139", "revid": "120586015", "url": "https://it.wikipedia.org/wiki?curid=1455139", "title": "Slizza", "text": "Lo Slizza (\"Gailitz\" in tedesco, \"Slize\" in friulano, \"Ziljica\" in sloveno) \u00e8 un torrente che scorre in Italia e in Austria.\nNasce presso Sella Nevea e dopo aver percorso la val Rio del Lago giunge a Tarvisio e si ingrossa in quanto riceve alcuni affluenti. Riceve quindi il Rio di Fusine presso la frazione di Coccau ed a Th\u00f6rl entra in Austria, dove bagna Arnoldstein e poi sfocia nella Gail che, a sua volta, sfocia nella Drava, che confluisce nel Danubio.\nCollegamenti esterni.\n "}
{"id": "1455140", "revid": "1745361", "url": "https://it.wikipedia.org/wiki?curid=1455140", "title": "Prendila cos\u00ec", "text": "Prendila cos\u00ec \u00e8 una canzone di Lucio Battisti (scritta insieme a Mogol) tratta dall'album \"Una donna per amico\" del 1978. \nQuesta canzone, pur non essendo un singolo, \u00e8 diventata molto famosa grazie anche alle numerose cover di successo ad opera di, tra gli altri, Anna Oxa, Paolo Vallesi, Delta V, Petra Magoni, Ambra e Stefano Zarfati e nella trasmissione cult Non \u00e8 la Rai dove era interpretata in playback da \"Mary Patti\" . Deve la sua fama anche al lungo assolo di sassofono finale di Derek Grossmith e si tratta della canzone pi\u00f9 lunga incisa da Lucio Battisti. La cantante Svetlana Tchernykh ne ha inciso una versione in russo dal titolo \"\u0442\u0430\u043a \u0438 \u043f\u043e\u043d\u0438\u043c\u0430\u0439\".\nDelta V.\nLa versione dei Delta V \u00e8 stata pubblicata nel 2004 come primo singolo tratto dall'album \"Le cose cambiano\". La critica musicale ha generalmente apprezzato l'arrangiamento elettropop di questa versione, affermando che sarebbe piaciuta allo stesso Battisti. L'altro brano del CD singolo \u00e8 \"Il senso falsato di un mondo migliore\", inserito anche nell'album.\nVideoclip.\nIl videoclip, girato al Sestriere e diretto da Lorenzo Vignolo, riprende il tema da storia di spionaggio tanto caro al gruppo e racconta di un misterioso omicidio in montagna. In seguito a una denuncia da parte della vedova Battisti, che ha giudicato alcune scene offensive, il video \u00e8 stato ritirato dall'etere e compare, con un audio differente, sulla \"Collection\"."}
{"id": "1455141", "revid": "1718925", "url": "https://it.wikipedia.org/wiki?curid=1455141", "title": "Tanto pe' cant\u00e0", "text": "Tanto pe' cant\u00e0 \u00e8 una canzone di Ettore Petrolini (musica) e Alberto Simeoni (testo). Composta nel 1932.\nLa sua notevole popolarit\u00e0 \u00e8 dovuta anche alle interpretazioni offerte da numerosi attori e cantanti celebri.\nLa canzone.\nTesto scanzonato, serio nella concezione in apparenza modesta e disimpegnata (in buona parte cantata in dialetto romanesco), rivela in filigrana la sottile sensibilit\u00e0 e lo spirito ironico (ed autoironico) di Ettore Petrolini; ma anche la spensieratezza della giovent\u00f9 che sogna di poter girare il mondo per conoscerlo meglio. Il testo parla infatti di una \"canzone senza titolo\", scritta e cantata con lo spirito di sollevarsi l'anima. Petrolini la interpretava con la sua caratteristica voce nasale volta a ricreare una \"parodia\" dei cantanti impegnati che lui mal tollerava. Quella che sembra una leggera e bizzosa serenata termina infatti con un riferimento ad un fantomatico \"primo amore\", che sembrava felice, invece era ingannevole e bugiardo. Il tema apparente della canzone \u00e8 la mendacit\u00e0 dell'amore che \u00e8 spesso ricorrente in tutta l'opera di Ettore Petrolini. Ma in realt\u00e0 ide\u00f2 questa canzone nel periodo in cui era costretto in un fondo di letto per 6 mesi a causa dall'angina pectoris che lo colp\u00ec durante un suo spettacolo che dovette interrompere (a cui il testo fa velatamente riferimento che pochi anni dopo fu causa della sua morte). Appena fu in condizioni di ritornare sul palcoscenico inizi\u00f2 il suo spettacolo cantandola in omaggio all'affetto dimostrato dal suo pubblico.\nLa versione di Nino Manfredi.\nLa versione pi\u00f9 popolare e nota resta quella incisa da Nino Manfredi per il Festival di Sanremo 1970, con arrangiamenti del maestro Maurizio De Angelis, e rimasta vari mesi nelle hit-parade. Manfredi, calandosi da \"attore\" nella parte del personaggio, l'ha trasformata in un \"atto\" unico di teatro, limitandosi a cambiare la parola \"rintontoniva\" con \"rincojoniva\" (\"senn\u00f2 all'estero non capivano\", disse scherzosamente Manfredi in un'intervista).\nAltre versioni.\nIl brano, nell'arco degli anni \u00e8 diventato un classico della canzone romana ed \u00e8 stato eseguito da diversi artisti e ognuno ne ha realizzato una interpretazione \"personalizzata\" in virt\u00f9 delle proprie caratteristiche professionali, come Lando Fiorini, Gabriella Ferri, I Vianella, il Coroanaroma, Gigi Proietti, Renzo Arbore con l'Orchestra Italiana.\nAnche Tiziano Ferro nel suo primo concerto a Roma ha cantato la canzone che \u00e8 poi stata inserita nel live \"Alla mia et\u00e0 Live in Rome\". Paolo Bonolis e Luca Laurenti la usarono per la loro Bucatini Disco Dance; ultima in ordine di tempo (2009) \u00e8 la versione di Nancy Cuomo, inclusa nell'album \"Aria di Roma\" e interpretata nell'omonimo spettacolo teatrale. Nel 2009 l'attrice e cantante Elena Bonelli interpreta una sua versione del pezzo nel film \"Tanto pe' Cant\u00e0\" diretto dal regista Carlo Lizzani; la versione verr\u00e0 da lei rivisitata in chiave disco, assieme al duo house progressivo White Puzzle, nel 2013."}
{"id": "1455143", "revid": "1745361", "url": "https://it.wikipedia.org/wiki?curid=1455143", "title": "Via da qui (Delta V)", "text": "Via da qui \u00e8 una canzone dei Delta V, secondo e ultimo singolo tratto dall'album \"Le cose cambiano\".\nVideo musicale.\nIl videoclip associato al singolo, che mostra una storia legata ad una truffa assicurativa (i protagonisti fingono di essere morti in mare), \u00e8 girato nel porticciolo di Camogli e in Via Garibaldi a Genova."}
{"id": "1455146", "revid": "797136", "url": "https://it.wikipedia.org/wiki?curid=1455146", "title": "Stanley Menzo", "text": "Carriera.\nGiocatore.\nNativo di Paramaribo, in Suriname, entr\u00f2 nel settore giovanile dell' all'et\u00e0 di diciannove anni, proveniente dal club dilettantistico dell'A.V.V. Zeeburgia. Dal 1983 al 1985 visse due stagioni come sostituto di Hans Galj\u00e9, giocando solo alcune partite, nell'aprile del 1984 e nel maggio e nel giugno del 1985. Ceduto in prestito all', vi milit\u00f2 dal settembre 1983 al marzo 1984. Rientrato all'Ajax nell'estate del 1985, divenne il titolare della squadra, promosso dal nuovo allenatore Johan Cruijff. Rimase il titolare della porta dell'Ajax per sette stagioni, vincendo il campionato olandese nel 1989-1990, la Coppa delle Coppe nel 1986-1987 e la Coppa UEFA nel 1991-1992. Dopo una partita della Coppa UEFA 1992-1993 persa per 4-2 in casa dell', in cui segn\u00f2 un'autorete, perse il posto da titolare a beneficio del giovane Edwin van der Sar, che sarebbe divenuto una delle colonne del club di Amsterdam.\nNell'estate del 1994 si trasfer\u00ec al PSV Eindhoven, dove fece il vice di Ronald Waterreus per due stagioni. Nel 1996 si trasfer\u00ec al Lierse, con cui vinse il campionato belga nel 1996-1997 e una Coppa del Belgio nella stagione 1998-1999, con in mezzo un'infruttuosa parentesi al , dall'agosto 1997 al gennaio 1998. \nNell'estate del 2001 si trasfer\u00ec in una squadra dilettantistica olandese, l'AGOVV Apeldoorn, con cui vinse il campionato dilettantistico. Si ritir\u00f2 dall'attivit\u00e0 agonistica nel 2002.\nAllenatore.\nDopo che a fine stagione l'allenatore Peter Bosz diede le dimissioni, Menzo assunse il ruolo di giocatore/allenatore e lo mantenne solo per una stagione, nella quale tra l'altro port\u00f2 la squadra verso la promozione, ma nonostante ci\u00f2 non pot\u00e9 essere riconfermato come allenatore dopo il suo ritiro dall'attivit\u00e0 agonistica, per via del fatto che non possedeva il patentino per poter allenare. In seguito divenne il preparatore atletico dei portieri della Nazionale olandese, accettando quindi l'offerta del suo ex compagno di squadra, Marco van Basten.\nNel febbraio del 2005 riusc\u00ec a prendere il patentino di allenatore e l'estate dello stesso anno ritorn\u00f2 sulla panchina dell'AGOVV Apeldoorn. La stagione dopo and\u00f2 ad allenare l'FC Volendam, e diede le dimissioni come preparatore atletico dei portieri degli orange. Nel 2008 divenne il nuovo allenatore del Cambuur."}
{"id": "1455147", "revid": "1745361", "url": "https://it.wikipedia.org/wiki?curid=1455147", "title": "Adesso e mai", "text": "Adesso e mai \u00e8 una canzone dei Delta V, primo singolo tratto dall'album \"Pioggia.Rosso.Acciaio\" e prima release presso l'etichetta Virgin.\nPer il videoclip, girato a Genova, \u00e8 stato utilizzato materiale che in origine sarebbe servito per \"La costruzione di un errore\", terzo singolo dall'album \"Le cose cambiano\", mai terminato."}
{"id": "1455157", "revid": "2146488", "url": "https://it.wikipedia.org/wiki?curid=1455157", "title": "Iris (rete televisiva)", "text": "Iris \u00e8 un canale televisivo gratuito italiano edito da Mediaset disponibile sul digitale terrestre italiano e via satellite con la piattaforma Tiv\u00f9sat, lanciato il 30 novembre 2007.\nLo speaker ufficiale del canale \u00e8 il doppiatore Luca Bottale, dal 2013.\nDal 2 gennaio 2019 diventa disponibile anche all'interno della piattaforma Sky Italia al canale 325.\nDal 28 dicembre 2020 la versione satellitare del canale passa in modalit\u00e0 DVB-S2 e ricevibile quindi dai soli dispositivi abilitati all'alta definizione.\nIl 17 gennaio 2022 alla LCN 22 passa alla codifica MPEG-4.\nPalinsesto.\nIl palinsesto di Iris trasmette in prevalenza film d'autore italiani e internazionali ma soprattutto del genere drammatico e thriller; Iris \u00e8, quindi, un canale specializzato nella messa in onda dei film che non trovano spazio nei palinsesti delle reti con un target pi\u00f9 generale maschile. L'offerta cinematografica si articola attraverso cicli.\nLa programmazione del \"day time\" spazia dal grande cinema d'autore a quello moderno e contemporaneo, offrendo produzioni italiane ed internazionali. La prima e la seconda serata sono invece strutturate in diversi cicli a tema, che spaziano dalla rassegna dedicata ai classici del cinema, alle opere italiane contemporanee, ai film di produzione europea, e a serate dedicate a particolari generi cinematografici, o a grandi registi e attori.\nOltre al cinema, trovano spazio nella programmazione anche sitcom e serie TV cult; l'offerta di Iris, inoltre comprende diverse rubriche, come il magazine \"Adesso, cinema!\" e TGcom. Nel 2011 \u00e8 andato in onda il primo programma in esclusiva assoluta di Iris, il quiz \"Parole crociate\", condotto da Daniele Bossari e realizzato in collaborazione con la rivista La Settimana Enigmistica.\nL'11 maggio 2016 il film \"Sole a catinelle\" di Checco Zalone, posto in concorrenza con la semifinale di \"Italia's Got Talent\" di TV8, ha raccolto spettatori, stabilendo il record d'ascolto della rete (4,94% di share).\nAscolti.\nShare 24h di Iris.\nDati Auditel relativi al giorno medio mensile sul target individui 4+."}
{"id": "1455158", "revid": "1305772", "url": "https://it.wikipedia.org/wiki?curid=1455158", "title": "Ritornerai/Fa' come ti pare", "text": "Ritornerai/Fa' come ti pare \u00e8 il quarto singolo di Bruno Lauzi, pubblicato nel 1963.\nDescrizione.\nLa copertina raffigura una foglia d'albero ingiallita.\nIl 45 giri non ottenne un riscontro di vendite esaltante; tuttavia la canzone sul lato A, \"Ritornerai\", .\nI brani.\nEntrambe le canzoni sono scritte da Bruno Lauzi. Gli arrangiamenti delle due canzoni sono curati dal maestro argentino Angel \"Pocho\" Gatti.\n\"Ritornerai\".\n e ripete la stessa strofa pi\u00f9 volte; il testo affronta il tema di un amore finito, con la speranza che la donna che se n'\u00e8 andata possa comunque un giorno ritornare.\nQuesta prima versione venne inserita nel secondo album di Lauzi, Ti ruber\u00f2, pubblicato dalla CGD, che aveva acquisito il catalogo della precedente etichetta.\nNel corso della sua carriera Lauzi la reincise pi\u00f9 volte:\nInoltre \u00e8 stata inserita in tutte le antologie di Lauzi pubblicate dalle varie etichette.\nOmaggi.\nNel 1983 Bruno Cortini, inserisce Ritornerai nella colonna sonora del film Sapore di mare 2 - Un anno dopo.\nNel 1985 Nanni Moretti ha inserito la versione originale di questa canzone nel finale del film \"La messa \u00e8 finita\".\nCover.\nOrnella Vanoni\nNel 1969 Ornella Vanoni realizza la prima cover di questa canzone, pubblicandola su 45 giri insieme a \"Mi sono innamorata di te\" di Luigi Tenco.\nQuesta versione viene inserita nell'album \"Ai miei amici cantautori\", costituito da omaggi della cantante milanese ai cantautori pi\u00f9 noti del periodo.\nIn seguito questa versione \u00e8 stata inserita in varie antologie della Vanoni (come \"L'amore\", nel 1972).\nFranco Battiato\nNel 2002 Franco Battiato ne ha realizzato una cover, inclusa nel secondo album dedicato dal cantautore siciliano a reinterpretazioni di successi di altri artisti, Fleurs 3, pubblicato dalla Sony Music.\nIn questa versione \u00e8 stata scelta per la colonna sonora del film \"Manuale d'amore\", diretto da Giovanni Veronesi.\nDelta V\nNel 2006 i Delta V ne hanno inciso una cover, pubblicandola come secondo singolo tratto dall'album \"Pioggia.Rosso.Acciaio\". Si tratta dell'ultima release dei Delta V presso l'etichetta Virgin. .\nCD singolo\nRecensioni\nMorgan\nNel 2008 Morgan ne realizzato una cover dal vivo, che viene inclusa nel disco dedicato a Lauzi dal Club Tenco, Bruno Lauzi &amp; il club Tenco.\nMichele Bravi\nIl brano \u00e8 inserito nel suo primo ep d'esordio del 2013\n\"Fa' come ti pare\".\nCanzone d'amore melodica, non \u00e8 mai stata inserita da Lauzi in nessun album, ed ha contribuito quindi a rendere questo disco una rarit\u00e0."}
{"id": "1455161", "revid": "110157", "url": "https://it.wikipedia.org/wiki?curid=1455161", "title": "O\u021belu Ro\u0219u", "text": "O\u021belu Ro\u0219u (in tedesco \"Ferdinandsberg\", in ungherese \"N\u00e1ndorhegy\") \u00e8 una citt\u00e0 della Romania di 11.902 abitanti, ubicata nel distretto di Cara\u0219-Severin, nella regione storica del Banato.\nLa citt\u00e0 mantenne il nome tedesco \"Ferdinandsberg\" fino al 1947, quando il nome venne mutato in O\u021belu Ro\u0219u (Acciaio Rosso) per volere del regime comunista, che intendeva sottolineare l'importanza dell'industria metallurgica che vi si trova.\nFanno parte dell'area amministrativa anche le localit\u00e0 di Cire\u0219a e Mal."}
{"id": "1455162", "revid": "22356", "url": "https://it.wikipedia.org/wiki?curid=1455162", "title": "Jaekelopterus rhenaniae", "text": ""}
{"id": "1455163", "revid": "287204", "url": "https://it.wikipedia.org/wiki?curid=1455163", "title": "Otelu Rosu", "text": ""}
